<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0024.html>Previous</a><a href=/canon/en/pli/ms/sutta/kn/bv/bv0026.html>Next</a></div><p><div class=verse-container id=bv25:0.1><span>Buddhavaṁsa </span></div><p><div class=verse-container id=bv25:0.2><span class=big-bold>25. Koṇāgamanabuddhavaṁsa </span></div><p><div class=verse-container id=bv25:1.1><span>“Kakusandhassa aparena, </span></div><p><div class=verse-container id=bv25:1.2><span>sambuddho dvipaduttamo; </span></div><p><div class=verse-container id=bv25:1.3><span>Koṇāgamano nāma jino, </span></div><p><div class=verse-container id=bv25:1.4><span>lokajeṭṭho narāsabho. </span></div><p><div class=verse-container id=bv25:2.1><span>Dasa dhamme pūrayitvāna, </span></div><p><div class=verse-container id=bv25:2.2><span>kantāraṁ samatikkami; </span></div><p><div class=verse-container id=bv25:2.3><span>Pavāhiya malaṁ sabbaṁ, </span></div><p><div class=verse-container id=bv25:2.4><span>patto sambodhimuttamaṁ. </span></div><p><div class=verse-container id=bv25:3.1><span>Dhammacakkaṁ pavattente, </span></div><p><div class=verse-container id=bv25:3.2><span>koṇāgamananāyake; </span></div><p><div class=verse-container id=bv25:3.3><span>Tiṁsakoṭisahassānaṁ, </span></div><p><div class=verse-container id=bv25:3.4><span>paṭhamābhisamayo ahu. </span></div><p><div class=verse-container id=bv25:4.1><span>Pāṭihīraṁ karonte ca, </span></div><p><div class=verse-container id=bv25:4.2><span>paravādappamaddane; </span></div><p><div class=verse-container id=bv25:4.3><span>Vīsatikoṭisahassānaṁ, </span></div><p><div class=verse-container id=bv25:4.4><span>dutiyābhisamayo ahu. </span></div><p><div class=verse-container id=bv25:5.1><span>Tato vikubbanaṁ katvā, </span></div><p><div class=verse-container id=bv25:5.2><span>jino devapuraṁ gato; </span></div><p><div class=verse-container id=bv25:5.3><span>Vasate tattha sambuddho, </span></div><p><div class=verse-container id=bv25:5.4><span>silāya paṇḍukambale. </span></div><p><div class=verse-container id=bv25:6.1><span>Pakaraṇe satta desento, </span></div><p><div class=verse-container id=bv25:6.2><span>vassaṁ vasati so muni; </span></div><p><div class=verse-container id=bv25:6.3><span>Dasakoṭisahassānaṁ, </span></div><p><div class=verse-container id=bv25:6.4><span>tatiyābhisamayo ahu. </span></div><p><div class=verse-container id=bv25:7.1><span>Tassāpi devadevassa, </span></div><p><div class=verse-container id=bv25:7.2><span>eko āsi samāgamo; </span></div><p><div class=verse-container id=bv25:7.3><span>Khīṇāsavānaṁ vimalānaṁ, </span></div><p><div class=verse-container id=bv25:7.4><span>santacittāna tādinaṁ. </span></div><p><div class=verse-container id=bv25:8.1><span>Tiṁsabhikkhusahassānaṁ, </span></div><p><div class=verse-container id=bv25:8.2><span>tadā āsi samāgamo; </span></div><p><div class=verse-container id=bv25:8.3><span>Oghānamatikkantānaṁ, </span></div><p><div class=verse-container id=bv25:8.4><span>bhijjitānañca maccuyā. </span></div><p><div class=verse-container id=bv25:9.1><span>Ahaṁ tena samayena, </span></div><p><div class=verse-container id=bv25:9.2><span>pabbato nāma khattiyo; </span></div><p><div class=verse-container id=bv25:9.3><span>Mittāmaccehi sampanno, </span></div><p><div class=verse-container id=bv25:9.4><span>anantabalavāhano. </span></div><p><div class=verse-container id=bv25:10.1><span>Sambuddhadassanaṁ gantvā, </span></div><p><div class=verse-container id=bv25:10.2><span>sutvā dhammamanuttaraṁ; </span></div><p><div class=verse-container id=bv25:10.3><span>Nimantetvā sajinasaṅghaṁ, </span></div><p><div class=verse-container id=bv25:10.4><span>dānaṁ datvā yadicchakaṁ. </span></div><p><div class=verse-container id=bv25:11.1><span>Pattuṇṇaṁ cīnapaṭṭañca, </span></div><p><div class=verse-container id=bv25:11.2><span>koseyyaṁ kambalampi ca; </span></div><p><div class=verse-container id=bv25:11.3><span>Sovaṇṇapādukañceva, </span></div><p><div class=verse-container id=bv25:11.4><span>adāsiṁ satthusāvake. </span></div><p><div class=verse-container id=bv25:12.1><span>Sopi maṁ buddho byākāsi, </span></div><p><div class=verse-container id=bv25:12.2><span>saṅghamajjhe nisīdiya; </span></div><p><div class=verse-container id=bv25:12.3><span>‘Imamhi bhaddake kappe, </span></div><p><div class=verse-container id=bv25:12.4><span>ayaṁ buddho bhavissati. </span></div><p><div class=verse-container id=bv25:13.1><span>Ahu kapilavhayā rammā, </span></div><p><div class=verse-container id=bv25:13.2><span>…pe… </span></div><p><div class=verse-container id=bv25:13.3><span>hessāma sammukhā imaṁ’. </span></div><p><div class=verse-container id=bv25:14.1><span>Tassāpi vacanaṁ sutvā, </span></div><p><div class=verse-container id=bv25:14.2><span>bhiyyo cittaṁ pasādayiṁ; </span></div><p><div class=verse-container id=bv25:14.3><span>Uttariṁ vatamadhiṭṭhāsiṁ, </span></div><p><div class=verse-container id=bv25:14.4><span>dasapāramipūriyā. </span></div><p><div class=verse-container id=bv25:15.1><span>Sabbaññutaṁ gavesanto, </span></div><p><div class=verse-container id=bv25:15.2><span>dānaṁ datvā naruttame; </span></div><p><div class=verse-container id=bv25:15.3><span>Ohāyāhaṁ mahārajjaṁ, </span></div><p><div class=verse-container id=bv25:15.4><span>pabbajiṁ jinasantike. </span></div><p><div class=verse-container id=bv25:16.1><span>Nagaraṁ sobhavatī nāma, </span></div><p><div class=verse-container id=bv25:16.2><span>sobho nāmāsi khattiyo; </span></div><p><div class=verse-container id=bv25:16.3><span>Vasate tattha nagare, </span></div><p><div class=verse-container id=bv25:16.4><span>sambuddhassa mahākulaṁ. </span></div><p><div class=verse-container id=bv25:17.1><span>Brāhmaṇo yaññadatto ca, </span></div><p><div class=verse-container id=bv25:17.2><span>āsi buddhassa so pitā; </span></div><p><div class=verse-container id=bv25:17.3><span>Uttarā nāma janikā, </span></div><p><div class=verse-container id=bv25:17.4><span>koṇāgamanassa satthuno. </span></div><p><div class=verse-container id=bv25:18.1><span>Tīṇi vassasahassāni, </span></div><p><div class=verse-container id=bv25:18.2><span>Agāraṁ ajjha so vasi; </span></div><p><div class=verse-container id=bv25:18.3><span>Tusitasantusitasantuṭṭhā, </span></div><p><div class=verse-container id=bv25:18.4><span>Tayo pāsādamuttamā. </span></div><p><div class=verse-container id=bv25:19.1><span>Anūnasoḷasasahassāni, </span></div><p><div class=verse-container id=bv25:19.2><span>Nāriyo samalaṅkatā; </span></div><p><div class=verse-container id=bv25:19.3><span>Rucigattā nāma nārī, </span></div><p><div class=verse-container id=bv25:19.4><span>Satthavāho nāma atrajo. </span></div><p><div class=verse-container id=bv25:20.1><span>Nimitte caturo disvā, </span></div><p><div class=verse-container id=bv25:20.2><span>hatthiyānena nikkhami; </span></div><p><div class=verse-container id=bv25:20.3><span>Chamāsaṁ padhānacāraṁ, </span></div><p><div class=verse-container id=bv25:20.4><span>acarī purisuttamo. </span></div><p><div class=verse-container id=bv25:21.1><span>Brahmunā yācito santo, </span></div><p><div class=verse-container id=bv25:21.2><span>koṇāgamananāyako; </span></div><p><div class=verse-container id=bv25:21.3><span>Vatti cakkaṁ mahāvīro, </span></div><p><div class=verse-container id=bv25:21.4><span>migadāye naruttamo. </span></div><p><div class=verse-container id=bv25:22.1><span>Bhiyyaso uttaro nāma, </span></div><p><div class=verse-container id=bv25:22.2><span>ahesuṁ aggasāvakā; </span></div><p><div class=verse-container id=bv25:22.3><span>Sotthijo nāmupaṭṭhāko, </span></div><p><div class=verse-container id=bv25:22.4><span>koṇāgamanassa satthuno. </span></div><p><div class=verse-container id=bv25:23.1><span>Samuddā uttarā ceva, </span></div><p><div class=verse-container id=bv25:23.2><span>ahesuṁ aggasāvikā; </span></div><p><div class=verse-container id=bv25:23.3><span>Bodhi tassa bhagavato, </span></div><p><div class=verse-container id=bv25:23.4><span>udumbaroti pavuccati. </span></div><p><div class=verse-container id=bv25:24.1><span>Uggo ca somadevo ca, </span></div><p><div class=verse-container id=bv25:24.2><span>ahesuṁ aggupaṭṭhakā; </span></div><p><div class=verse-container id=bv25:24.3><span>Sīvalā ceva sāmā ca, </span></div><p><div class=verse-container id=bv25:24.4><span>ahesuṁ aggupaṭṭhikā. </span></div><p><div class=verse-container id=bv25:25.1><span>Uccattanena so buddho, </span></div><p><div class=verse-container id=bv25:25.2><span>tiṁsahatthasamuggato; </span></div><p><div class=verse-container id=bv25:25.3><span>Ukkāmukhe yathā kambu, </span></div><p><div class=verse-container id=bv25:25.4><span>evaṁ raṁsīhi maṇḍito. </span></div><p><div class=verse-container id=bv25:26.1><span>Tiṁsavassasahassāni, </span></div><p><div class=verse-container id=bv25:26.2><span>āyu buddhassa tāvade; </span></div><p><div class=verse-container id=bv25:26.3><span>Tāvatā tiṭṭhamāno so, </span></div><p><div class=verse-container id=bv25:26.4><span>tāresi janataṁ bahuṁ. </span></div><p><div class=verse-container id=bv25:27.1><span>Dhammacetiṁ samussetvā, </span></div><p><div class=verse-container id=bv25:27.2><span>dhammadussavibhūsitaṁ; </span></div><p><div class=verse-container id=bv25:27.3><span>Dhammapupphaguḷaṁ katvā, </span></div><p><div class=verse-container id=bv25:27.4><span>nibbuto so sasāvako. </span></div><p><div class=verse-container id=bv25:28.1><span>Mahāvilāso tassa jano, </span></div><p><div class=verse-container id=bv25:28.2><span>siridhammappakāsano; </span></div><p><div class=verse-container id=bv25:28.3><span>Sabbaṁ tamantarahitaṁ, </span></div><p><div class=verse-container id=bv25:28.4><span>nanu rittā sabbasaṅkhārā. </span></div><p><div class=verse-container id=bv25:29.1><span>Koṇāgamano sambuddho, </span></div><p><div class=verse-container id=bv25:29.2><span>Pabbatārāmamhi nibbuto; </span></div><p><div class=verse-container id=bv25:29.3><span>Dhātuvitthārikaṁ āsi, </span></div><p><div class=verse-container id=bv25:29.4><span>Tesu tesu padesato”ti. </span></div><p><div class=verse-container id=bv25:30.1><span>Koṇāgamanassa bhagavato vaṁso tevīsatimo. </span></div><div class=flex-between><a href=/canon/en/pli/ms/sutta/kn/bv/bv0024.html>Previous</a><a href=/canon/en/pli/ms/sutta/kn/bv/bv0026.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>