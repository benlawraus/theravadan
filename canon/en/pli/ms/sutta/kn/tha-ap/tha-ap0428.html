<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0427.html>Previous</a><a href=/canon/en/pli/ms/sutta/kn/tha-ap/tha-ap0429.html>Next</a></div><p><div class=verse-container id=tha-ap428:0.1><span>Therāpadāna </span></div><p><div class=verse-container id=tha-ap428:0.2><span>Sakiṁsammajjakavagga </span></div><p><div class=verse-container id=tha-ap428:0.3><span class=big-bold>6 Ghatamaṇḍadāyakattheraapadāna </span></div><p><div class=verse-container id=tha-ap428:1.1><span>“Sucintitaṁ bhagavantaṁ, </span></div><p><div class=verse-container id=tha-ap428:1.2><span>lokajeṭṭhaṁ narāsabhaṁ; </span></div><p><div class=verse-container id=tha-ap428:1.3><span>Upaviṭṭhaṁ mahāraññaṁ, </span></div><p><div class=verse-container id=tha-ap428:1.4><span>vātābādhena pīḷitaṁ. </span></div><p><div class=verse-container id=tha-ap428:2.1><span>Disvā cittaṁ pasādetvā, </span></div><p><div class=verse-container id=tha-ap428:2.2><span>ghatamaṇḍamupānayiṁ; </span></div><p><div class=verse-container id=tha-ap428:2.3><span>Katattā ācitattā ca, </span></div><p><div class=verse-container id=tha-ap428:2.4><span>gaṅgā bhāgīrathī ayaṁ. </span></div><p><div class=verse-container id=tha-ap428:3.1><span>Mahāsamuddā cattāro, </span></div><p><div class=verse-container id=tha-ap428:3.2><span>ghataṁ sampajjare mama; </span></div><p><div class=verse-container id=tha-ap428:3.3><span>Ayañca pathavī ghorā, </span></div><p><div class=verse-container id=tha-ap428:3.4><span>appamāṇā asaṅkhiyā. </span></div><p><div class=verse-container id=tha-ap428:4.1><span>Mama saṅkappamaññāya, </span></div><p><div class=verse-container id=tha-ap428:4.2><span>bhavate madhusakkarā; </span></div><p><div class=verse-container id=tha-ap428:4.3><span>Cātuddīpā ime rukkhā, </span></div><p><div class=verse-container id=tha-ap428:4.4><span>pādapā dharaṇīruhā. </span></div><p><div class=verse-container id=tha-ap428:5.1><span>Mama saṅkappamaññāya, </span></div><p><div class=verse-container id=tha-ap428:5.2><span>kapparukkhā bhavanti te; </span></div><p><div class=verse-container id=tha-ap428:5.3><span>Paññāsakkhattuṁ devindo, </span></div><p><div class=verse-container id=tha-ap428:5.4><span>devarajjamakārayiṁ. </span></div><p><div class=verse-container id=tha-ap428:6.1><span>Ekapaññāsakkhattuñca, </span></div><p><div class=verse-container id=tha-ap428:6.2><span>cakkavattī ahosahaṁ; </span></div><p><div class=verse-container id=tha-ap428:6.3><span>Padesarajjaṁ vipulaṁ, </span></div><p><div class=verse-container id=tha-ap428:6.4><span>gaṇanāto asaṅkhiyaṁ. </span></div><p><div class=verse-container id=tha-ap428:7.1><span>Catunnavutito kappe, </span></div><p><div class=verse-container id=tha-ap428:7.2><span>yaṁ dānamadadiṁ tadā; </span></div><p><div class=verse-container id=tha-ap428:7.3><span>Duggatiṁ nābhijānāmi, </span></div><p><div class=verse-container id=tha-ap428:7.4><span>ghatamaṇḍassidaṁ phalaṁ. </span></div><p><div class=verse-container id=tha-ap428:8.1><span>Kilesā jhāpitā mayhaṁ, </span></div><p><div class=verse-container id=tha-ap428:8.2><span>…pe… </span></div><p><div class=verse-container id=tha-ap428:8.3><span>viharāmi anāsavo. </span></div><p><div class=verse-container id=tha-ap428:9.1><span>Svāgataṁ vata me āsi, </span></div><p><div class=verse-container id=tha-ap428:9.2><span>…pe… </span></div><p><div class=verse-container id=tha-ap428:9.3><span>kataṁ buddhassa sāsanaṁ. </span></div><p><div class=verse-container id=tha-ap428:10.1><span>Paṭisambhidā catasso, </span></div><p><div class=verse-container id=tha-ap428:10.2><span>…pe… </span></div><p><div class=verse-container id=tha-ap428:10.3><span>kataṁ buddhassa sāsanaṁ”. </span></div><p><div class=verse-container id=tha-ap428:11.1><span>Itthaṁ sudaṁ āyasmā ghatamaṇḍadāyako thero imā gāthāyo abhāsitthāti. </span></div><p><div class=verse-container id=tha-ap428:12.1><span>Ghatamaṇḍadāyakattherassāpadānaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0427.html>Previous</a><a href=/canon/en/pli/ms/sutta/kn/tha-ap/tha-ap0429.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>