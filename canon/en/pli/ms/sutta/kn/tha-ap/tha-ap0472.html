<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0471.html>Previous</a><a href=/canon/en/pli/ms/sutta/kn/tha-ap/tha-ap0473.html>Next</a></div><p id=tha-ap472:0.1><span class=root>Therāpadāna </span><br><p id=tha-ap472:0.2><span class=root>Sālakusumiyavagga </span><br><p id=tha-ap472:0.3><span class="root big-bold">Nimittabyākaraṇiyattheraapadāna </span><br><p id=tha-ap472:1.1><span class=root>“Ajjhogāhetvā himavaṁ, </span><br><p id=tha-ap472:1.2><span class=root>mante vāce mahaṁ tadā; </span><br><p id=tha-ap472:1.3><span class=root>Catupaññāsasahassāni, </span><br><p id=tha-ap472:1.4><span class=root>sissā mayhaṁ upaṭṭhahuṁ. </span><br><p id=tha-ap472:2.1><span class=root>Adhitā vedagū sabbe, </span><br><p id=tha-ap472:2.2><span class=root>chaḷaṅge pāramiṁ gatā; </span><br><p id=tha-ap472:2.3><span class=root>Sakavijjāhupatthaddhā, </span><br><p id=tha-ap472:2.4><span class=root>himavante vasanti te. </span><br><p id=tha-ap472:3.1><span class=root>Cavitvā tusitā kāyā, </span><br><p id=tha-ap472:3.2><span class=root>devaputto mahāyaso; </span><br><p id=tha-ap472:3.3><span class=root>Uppajji mātukucchismiṁ, </span><br><p id=tha-ap472:3.4><span class=root>sampajāno patissato. </span><br><p id=tha-ap472:4.1><span class=root>Sambuddhe upapajjante, </span><br><p id=tha-ap472:4.2><span class=root>dasasahassi kampatha; </span><br><p id=tha-ap472:4.3><span class=root>Andhā cakkhuṁ alabhiṁsu, </span><br><p id=tha-ap472:4.4><span class=root>uppajjantamhi nāyake. </span><br><p id=tha-ap472:5.1><span class=root>Sabbākāraṁ pakampittha, </span><br><p id=tha-ap472:5.2><span class=root>kevalā vasudhā ayaṁ; </span><br><p id=tha-ap472:5.3><span class=root>Nigghosasaddaṁ sutvāna, </span><br><p id=tha-ap472:5.4><span class=root>ubbijjiṁsu mahājanā. </span><br><p id=tha-ap472:6.1><span class=root>Sabbe janā samāgamma, </span><br><p id=tha-ap472:6.2><span class=root>āgacchuṁ mama santikaṁ; </span><br><p id=tha-ap472:6.3><span class=root>‘Vasudhāyaṁ pakampittha, </span><br><p id=tha-ap472:6.4><span class=root>kiṁ vipāko bhavissati’. </span><br><p id=tha-ap472:7.1><span class=root>Avacāsiṁ tadā tesaṁ, </span><br><p id=tha-ap472:7.2><span class=root>‘mā bhetha natthi vo bhayaṁ; </span><br><p id=tha-ap472:7.3><span class=root>Vissatthā hotha sabbepi, </span><br><p id=tha-ap472:7.4><span class=root>uppādoyaṁ suvatthiko. </span><br><p id=tha-ap472:8.1><span class=root>Aṭṭhahetūhi samphussa, </span><br><p id=tha-ap472:8.2><span class=root>vasudhāyaṁ pakampati; </span><br><p id=tha-ap472:8.3><span class=root>Tathā nimittā dissanti, </span><br><p id=tha-ap472:8.4><span class=root>obhāso vipulo mahā. </span><br><p id=tha-ap472:9.1><span class=root>Asaṁsayaṁ buddhaseṭṭho, </span><br><p id=tha-ap472:9.2><span class=root>uppajjissati cakkhumā’; </span><br><p id=tha-ap472:9.3><span class=root>Saññāpetvāna janataṁ, </span><br><p id=tha-ap472:9.4><span class=root>pañca sīle kathesahaṁ. </span><br><p id=tha-ap472:10.1><span class=root>Sutvāna pañca sīlāni, </span><br><p id=tha-ap472:10.2><span class=root>buddhuppādañca dullabhaṁ; </span><br><p id=tha-ap472:10.3><span class=root>Ubbegajātā sumanā, </span><br><p id=tha-ap472:10.4><span class=root>tuṭṭhahaṭṭhā ahaṁsu te. </span><br><p id=tha-ap472:11.1><span class=root>Dvenavute ito kappe, </span><br><p id=tha-ap472:11.2><span class=root>yaṁ nimittaṁ viyākariṁ; </span><br><p id=tha-ap472:11.3><span class=root>Duggatiṁ nābhijānāmi, </span><br><p id=tha-ap472:11.4><span class=root>byākaraṇassidaṁ phalaṁ. </span><br><p id=tha-ap472:12.1><span class=root>Kilesā jhāpitā mayhaṁ, </span><br><p id=tha-ap472:12.2><span class=root>…pe… </span><br><p id=tha-ap472:12.3><span class=root>viharāmi anāsavo. </span><br><p id=tha-ap472:13.1><span class=root>Svāgataṁ vata me āsi, </span><br><p id=tha-ap472:13.2><span class=root>…pe… </span><br><p id=tha-ap472:13.3><span class=root>kataṁ buddhassa sāsanaṁ. </span><br><p id=tha-ap472:14.1><span class=root>Paṭisambhidā catasso, </span><br><p id=tha-ap472:14.2><span class=root>…pe… </span><br><p id=tha-ap472:14.3><span class=root>kataṁ buddhassa sāsanaṁ”. </span><br><p id=tha-ap472:15.1><span class=root>Itthaṁ sudaṁ āyasmā nimittabyākaraṇiyo thero imā gāthāyo abhāsitthāti. </span><br><p id=tha-ap472:16.1><span class=root>Nimittabyākaraṇiyattherassāpadānaṁ dasamaṁ. </span><br><p id=tha-ap472:17.1><span class=root>Sālakusumiyavaggo sattacattālīsamo. </span><br><p id=tha-ap472:18.1><span class=root>Tassuddānaṁ </span><br><p id=tha-ap472:19.1><span class=root>Sālakusumiyo thero, </span><br><p id=tha-ap472:19.2><span class=root>pūjā nibbāpakopi ca; </span><br><p id=tha-ap472:19.3><span class=root>Setudo tālavaṇṭī ca, </span><br><p id=tha-ap472:19.4><span class=root>avaṭalabujappado. </span><br><p id=tha-ap472:20.1><span class=root>Pilakkhapaṭibhānī ca, </span><br><p id=tha-ap472:20.2><span class=root>veyyākaraṇiyo dijo; </span><br><p id=tha-ap472:20.3><span class=root>Dvesattati ca gāthāyo, </span><br><p id=tha-ap472:20.4><span class=root>gaṇitāyo vibhāvibhi. </span><br></main><footer class="container footer"><small><a href=/about/>Contact info</a></small></footer>