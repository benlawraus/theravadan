<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0471.html>Previous</a><a href=/canon/en/pli/ms/sutta/kn/tha-ap/tha-ap0473.html>Next</a></div><p><div class=verse-container id=tha-ap472:0.1><span>Therāpadāna </span></div><p><div class=verse-container id=tha-ap472:0.2><span>Sālakusumiyavagga </span></div><p><div class=verse-container id=tha-ap472:0.3><span class=big-bold>Nimittabyākaraṇiyattheraapadāna </span></div><p><div class=verse-container id=tha-ap472:1.1><span>“Ajjhogāhetvā himavaṁ, </span></div><p><div class=verse-container id=tha-ap472:1.2><span>mante vāce mahaṁ tadā; </span></div><p><div class=verse-container id=tha-ap472:1.3><span>Catupaññāsasahassāni, </span></div><p><div class=verse-container id=tha-ap472:1.4><span>sissā mayhaṁ upaṭṭhahuṁ. </span></div><p><div class=verse-container id=tha-ap472:2.1><span>Adhitā vedagū sabbe, </span></div><p><div class=verse-container id=tha-ap472:2.2><span>chaḷaṅge pāramiṁ gatā; </span></div><p><div class=verse-container id=tha-ap472:2.3><span>Sakavijjāhupatthaddhā, </span></div><p><div class=verse-container id=tha-ap472:2.4><span>himavante vasanti te. </span></div><p><div class=verse-container id=tha-ap472:3.1><span>Cavitvā tusitā kāyā, </span></div><p><div class=verse-container id=tha-ap472:3.2><span>devaputto mahāyaso; </span></div><p><div class=verse-container id=tha-ap472:3.3><span>Uppajji mātukucchismiṁ, </span></div><p><div class=verse-container id=tha-ap472:3.4><span>sampajāno patissato. </span></div><p><div class=verse-container id=tha-ap472:4.1><span>Sambuddhe upapajjante, </span></div><p><div class=verse-container id=tha-ap472:4.2><span>dasasahassi kampatha; </span></div><p><div class=verse-container id=tha-ap472:4.3><span>Andhā cakkhuṁ alabhiṁsu, </span></div><p><div class=verse-container id=tha-ap472:4.4><span>uppajjantamhi nāyake. </span></div><p><div class=verse-container id=tha-ap472:5.1><span>Sabbākāraṁ pakampittha, </span></div><p><div class=verse-container id=tha-ap472:5.2><span>kevalā vasudhā ayaṁ; </span></div><p><div class=verse-container id=tha-ap472:5.3><span>Nigghosasaddaṁ sutvāna, </span></div><p><div class=verse-container id=tha-ap472:5.4><span>ubbijjiṁsu mahājanā. </span></div><p><div class=verse-container id=tha-ap472:6.1><span>Sabbe janā samāgamma, </span></div><p><div class=verse-container id=tha-ap472:6.2><span>āgacchuṁ mama santikaṁ; </span></div><p><div class=verse-container id=tha-ap472:6.3><span>‘Vasudhāyaṁ pakampittha, </span></div><p><div class=verse-container id=tha-ap472:6.4><span>kiṁ vipāko bhavissati’. </span></div><p><div class=verse-container id=tha-ap472:7.1><span>Avacāsiṁ tadā tesaṁ, </span></div><p><div class=verse-container id=tha-ap472:7.2><span>‘mā bhetha natthi vo bhayaṁ; </span></div><p><div class=verse-container id=tha-ap472:7.3><span>Vissatthā hotha sabbepi, </span></div><p><div class=verse-container id=tha-ap472:7.4><span>uppādoyaṁ suvatthiko. </span></div><p><div class=verse-container id=tha-ap472:8.1><span>Aṭṭhahetūhi samphussa, </span></div><p><div class=verse-container id=tha-ap472:8.2><span>vasudhāyaṁ pakampati; </span></div><p><div class=verse-container id=tha-ap472:8.3><span>Tathā nimittā dissanti, </span></div><p><div class=verse-container id=tha-ap472:8.4><span>obhāso vipulo mahā. </span></div><p><div class=verse-container id=tha-ap472:9.1><span>Asaṁsayaṁ buddhaseṭṭho, </span></div><p><div class=verse-container id=tha-ap472:9.2><span>uppajjissati cakkhumā’; </span></div><p><div class=verse-container id=tha-ap472:9.3><span>Saññāpetvāna janataṁ, </span></div><p><div class=verse-container id=tha-ap472:9.4><span>pañca sīle kathesahaṁ. </span></div><p><div class=verse-container id=tha-ap472:10.1><span>Sutvāna pañca sīlāni, </span></div><p><div class=verse-container id=tha-ap472:10.2><span>buddhuppādañca dullabhaṁ; </span></div><p><div class=verse-container id=tha-ap472:10.3><span>Ubbegajātā sumanā, </span></div><p><div class=verse-container id=tha-ap472:10.4><span>tuṭṭhahaṭṭhā ahaṁsu te. </span></div><p><div class=verse-container id=tha-ap472:11.1><span>Dvenavute ito kappe, </span></div><p><div class=verse-container id=tha-ap472:11.2><span>yaṁ nimittaṁ viyākariṁ; </span></div><p><div class=verse-container id=tha-ap472:11.3><span>Duggatiṁ nābhijānāmi, </span></div><p><div class=verse-container id=tha-ap472:11.4><span>byākaraṇassidaṁ phalaṁ. </span></div><p><div class=verse-container id=tha-ap472:12.1><span>Kilesā jhāpitā mayhaṁ, </span></div><p><div class=verse-container id=tha-ap472:12.2><span>…pe… </span></div><p><div class=verse-container id=tha-ap472:12.3><span>viharāmi anāsavo. </span></div><p><div class=verse-container id=tha-ap472:13.1><span>Svāgataṁ vata me āsi, </span></div><p><div class=verse-container id=tha-ap472:13.2><span>…pe… </span></div><p><div class=verse-container id=tha-ap472:13.3><span>kataṁ buddhassa sāsanaṁ. </span></div><p><div class=verse-container id=tha-ap472:14.1><span>Paṭisambhidā catasso, </span></div><p><div class=verse-container id=tha-ap472:14.2><span>…pe… </span></div><p><div class=verse-container id=tha-ap472:14.3><span>kataṁ buddhassa sāsanaṁ”. </span></div><p><div class=verse-container id=tha-ap472:15.1><span>Itthaṁ sudaṁ āyasmā nimittabyākaraṇiyo thero imā gāthāyo abhāsitthāti. </span></div><p><div class=verse-container id=tha-ap472:16.1><span>Nimittabyākaraṇiyattherassāpadānaṁ dasamaṁ. </span></div><p><div class=verse-container id=tha-ap472:17.1><span>Sālakusumiyavaggo sattacattālīsamo. </span></div><p><div class=verse-container id=tha-ap472:18.1><span>Tassuddānaṁ </span></div><p><div class=verse-container id=tha-ap472:19.1><span>Sālakusumiyo thero, </span></div><p><div class=verse-container id=tha-ap472:19.2><span>pūjā nibbāpakopi ca; </span></div><p><div class=verse-container id=tha-ap472:19.3><span>Setudo tālavaṇṭī ca, </span></div><p><div class=verse-container id=tha-ap472:19.4><span>avaṭalabujappado. </span></div><p><div class=verse-container id=tha-ap472:20.1><span>Pilakkhapaṭibhānī ca, </span></div><p><div class=verse-container id=tha-ap472:20.2><span>veyyākaraṇiyo dijo; </span></div><p><div class=verse-container id=tha-ap472:20.3><span>Dvesattati ca gāthāyo, </span></div><p><div class=verse-container id=tha-ap472:20.4><span>gaṇitāyo vibhāvibhi. </span></div><div class=flex-between><a href=/canon/en/pli/ms/sutta/kn/tha-ap/tha-ap0471.html>Previous</a><a href=/canon/en/pli/ms/sutta/kn/tha-ap/tha-ap0473.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>