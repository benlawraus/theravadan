<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0015.html>Previous</a><a href=/canon/en/pli/ms/sutta/kn/tha-ap/tha-ap0017.html>Next</a></div><p><div class=verse-container id=tha-ap16:0.1><span>Therāpadāna </span></div><p><div class=verse-container id=tha-ap16:0.2><span>Sīhāsaniyavagga </span></div><p><div class=verse-container id=tha-ap16:0.3><span class=big-bold>4 Cūḷapanthakattheraapadāna </span></div><p><div class=verse-container id=tha-ap16:1.1><span>“Padumuttaro nāma jino, </span></div><p><div class=verse-container id=tha-ap16:1.2><span>āhutīnaṁ paṭiggaho; </span></div><p><div class=verse-container id=tha-ap16:1.3><span>Gaṇamhā vūpakaṭṭho so, </span></div><p><div class=verse-container id=tha-ap16:1.4><span>himavante vasī tadā. </span></div><p><div class=verse-container id=tha-ap16:2.1><span>Ahampi himavantamhi, </span></div><p><div class=verse-container id=tha-ap16:2.2><span>vasāmi assame tadā; </span></div><p><div class=verse-container id=tha-ap16:2.3><span>Acirāgataṁ mahāvīraṁ, </span></div><p><div class=verse-container id=tha-ap16:2.4><span>upesiṁ lokanāyakaṁ. </span></div><p><div class=verse-container id=tha-ap16:3.1><span>Pupphacchattaṁ gahetvāna, </span></div><p><div class=verse-container id=tha-ap16:3.2><span>upagacchiṁ narāsabhaṁ; </span></div><p><div class=verse-container id=tha-ap16:3.3><span>Samādhiṁ samāpajjantaṁ, </span></div><p><div class=verse-container id=tha-ap16:3.4><span>antarāyamakāsahaṁ. </span></div><p><div class=verse-container id=tha-ap16:4.1><span>Ubho hatthehi paggayha, </span></div><p><div class=verse-container id=tha-ap16:4.2><span>pupphacchattaṁ adāsahaṁ; </span></div><p><div class=verse-container id=tha-ap16:4.3><span>Paṭiggahesi bhagavā, </span></div><p><div class=verse-container id=tha-ap16:4.4><span>padumuttaro mahāmuni. </span></div><p><div class=verse-container id=tha-ap16:5.1><span>Sabbe devā attamanā, </span></div><p><div class=verse-container id=tha-ap16:5.2><span>himavantaṁ upenti te; </span></div><p><div class=verse-container id=tha-ap16:5.3><span>Sādhukāraṁ pavattesuṁ, </span></div><p><div class=verse-container id=tha-ap16:5.4><span>anumodissati cakkhumā. </span></div><p><div class=verse-container id=tha-ap16:6.1><span>Idaṁ vatvāna te devā, </span></div><p><div class=verse-container id=tha-ap16:6.2><span>upagacchuṁ naruttamaṁ; </span></div><p><div class=verse-container id=tha-ap16:6.3><span>Ākāse dhārayantassa, </span></div><p><div class=verse-container id=tha-ap16:6.4><span>padumacchattamuttamaṁ. </span></div><p><div class=verse-container id=tha-ap16:7.1><span>Satapattachattaṁ paggayha, </span></div><p><div class=verse-container id=tha-ap16:7.2><span>adāsi tāpaso mama; </span></div><p><div class=verse-container id=tha-ap16:7.3><span>‘Tamahaṁ kittayissāmi, </span></div><p><div class=verse-container id=tha-ap16:7.4><span>suṇātha mama bhāsato. </span></div><p><div class=verse-container id=tha-ap16:8.1><span>Pañcavīsatikappāni, </span></div><p><div class=verse-container id=tha-ap16:8.2><span>devarajjaṁ karissati; </span></div><p><div class=verse-container id=tha-ap16:8.3><span>Catuttiṁsatikkhattuñca, </span></div><p><div class=verse-container id=tha-ap16:8.4><span>cakkavattī bhavissati. </span></div><p><div class=verse-container id=tha-ap16:9.1><span>Yaṁ yaṁ yoniṁ saṁsarati, </span></div><p><div class=verse-container id=tha-ap16:9.2><span>devattaṁ atha mānusaṁ; </span></div><p><div class=verse-container id=tha-ap16:9.3><span>Abbhokāse patiṭṭhantaṁ, </span></div><p><div class=verse-container id=tha-ap16:9.4><span>padumaṁ dhārayissati. </span></div><p><div class=verse-container id=tha-ap16:10.1><span>Kappasatasahassamhi, </span></div><p><div class=verse-container id=tha-ap16:10.2><span>okkākakulasambhavo; </span></div><p><div class=verse-container id=tha-ap16:10.3><span>Gotamo nāma gottena, </span></div><p><div class=verse-container id=tha-ap16:10.4><span>satthā loke bhavissati. </span></div><p><div class=verse-container id=tha-ap16:11.1><span>Pakāsite pāvacane, </span></div><p><div class=verse-container id=tha-ap16:11.2><span>manussattaṁ labhissati; </span></div><p><div class=verse-container id=tha-ap16:11.3><span>Manomayamhi kāyamhi, </span></div><p><div class=verse-container id=tha-ap16:11.4><span>uttamo so bhavissati. </span></div><p><div class=verse-container id=tha-ap16:12.1><span>Dve bhātaro bhavissanti, </span></div><p><div class=verse-container id=tha-ap16:12.2><span>ubhopi panthakavhayā; </span></div><p><div class=verse-container id=tha-ap16:12.3><span>Anubhotvā uttamatthaṁ, </span></div><p><div class=verse-container id=tha-ap16:12.4><span>jotayissanti sāsanaṁ’. </span></div><p><div class=verse-container id=tha-ap16:13.1><span>Sohaṁ aṭṭhārasavasso, </span></div><p><div class=verse-container id=tha-ap16:13.2><span>pabbajiṁ anagāriyaṁ; </span></div><p><div class=verse-container id=tha-ap16:13.3><span>Visesāhaṁ na vindāmi, </span></div><p><div class=verse-container id=tha-ap16:13.4><span>sakyaputtassa sāsane. </span></div><p><div class=verse-container id=tha-ap16:14.1><span>Dandhā mayhaṁ gatī āsi, </span></div><p><div class=verse-container id=tha-ap16:14.2><span>paribhūto pure ahuṁ; </span></div><p><div class=verse-container id=tha-ap16:14.3><span>Bhātā ca maṁ paṇāmesi, </span></div><p><div class=verse-container id=tha-ap16:14.4><span>gaccha dāni sakaṁ gharaṁ. </span></div><p><div class=verse-container id=tha-ap16:15.1><span>Sohaṁ paṇāmito santo, </span></div><p><div class=verse-container id=tha-ap16:15.2><span>saṅghārāmassa koṭṭhake; </span></div><p><div class=verse-container id=tha-ap16:15.3><span>Dummano tattha aṭṭhāsiṁ, </span></div><p><div class=verse-container id=tha-ap16:15.4><span>sāmaññasmiṁ apekkhavā. </span></div><p><div class=verse-container id=tha-ap16:16.1><span>Bhagavā tattha āgacchi, </span></div><p><div class=verse-container id=tha-ap16:16.2><span>sīsaṁ mayhaṁ parāmasi; </span></div><p><div class=verse-container id=tha-ap16:16.3><span>Bāhāya maṁ gahetvāna, </span></div><p><div class=verse-container id=tha-ap16:16.4><span>saṅghārāmaṁ pavesayi. </span></div><p><div class=verse-container id=tha-ap16:17.1><span>Anukampāya me satthā, </span></div><p><div class=verse-container id=tha-ap16:17.2><span>adāsi pādapuñchaniṁ; </span></div><p><div class=verse-container id=tha-ap16:17.3><span>Evaṁ suddhaṁ adhiṭṭhehi, </span></div><p><div class=verse-container id=tha-ap16:17.4><span>ekamantamadhiṭṭhahaṁ. </span></div><p><div class=verse-container id=tha-ap16:18.1><span>Hatthehi tamahaṁ gayha, </span></div><p><div class=verse-container id=tha-ap16:18.2><span>sariṁ kokanadaṁ ahaṁ; </span></div><p><div class=verse-container id=tha-ap16:18.3><span>Tattha cittaṁ vimucci me, </span></div><p><div class=verse-container id=tha-ap16:18.4><span>arahattaṁ apāpuṇiṁ. </span></div><p><div class=verse-container id=tha-ap16:19.1><span>Manomayesu kāyesu, </span></div><p><div class=verse-container id=tha-ap16:19.2><span>sabbattha pāramiṁ gato; </span></div><p><div class=verse-container id=tha-ap16:19.3><span>Sabbāsave pariññāya, </span></div><p><div class=verse-container id=tha-ap16:19.4><span>viharāmi anāsavo. </span></div><p><div class=verse-container id=tha-ap16:20.1><span>Paṭisambhidā catasso, </span></div><p><div class=verse-container id=tha-ap16:20.2><span>vimokkhāpi ca aṭṭhime; </span></div><p><div class=verse-container id=tha-ap16:20.3><span>Chaḷabhiññā sacchikatā, </span></div><p><div class=verse-container id=tha-ap16:20.4><span>kataṁ buddhassa sāsanaṁ”. </span></div><p><div class=verse-container id=tha-ap16:21.1><span>Itthaṁ sudaṁ āyasmā cūḷapanthako thero imā gāthāyo abhāsitthāti. </span></div><p><div class=verse-container id=tha-ap16:22.1><span>Cūḷapanthakattherassāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0015.html>Previous</a><a href=/canon/en/pli/ms/sutta/kn/tha-ap/tha-ap0017.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>