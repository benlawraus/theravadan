<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0338.html>Previous</a><a href=/canon/en/pli/ms/sutta/kn/tha-ap/tha-ap0340.html>Next</a></div><p><div class=verse-container id=tha-ap339:0.1><span>Therāpadāna </span></div><p><div class=verse-container id=tha-ap339:0.2><span>Gandhodakavagga </span></div><p><div class=verse-container id=tha-ap339:0.3><span class=big-bold>Tiṇakuṭidāyakattheraapadāna </span></div><p><div class=verse-container id=tha-ap339:1.1><span>“Nagare bandhumatiyā, </span></div><p><div class=verse-container id=tha-ap339:1.2><span>ahosiṁ parakammiko; </span></div><p><div class=verse-container id=tha-ap339:1.3><span>Parakammāyane yutto, </span></div><p><div class=verse-container id=tha-ap339:1.4><span>parabhattaṁ apassito. </span></div><p><div class=verse-container id=tha-ap339:2.1><span>Rahogato nisīditvā, </span></div><p><div class=verse-container id=tha-ap339:2.2><span>evaṁ cintesahaṁ tadā; </span></div><p><div class=verse-container id=tha-ap339:2.3><span>Buddho loke samuppanno, </span></div><p><div class=verse-container id=tha-ap339:2.4><span>adhikāro ca natthi me. </span></div><p><div class=verse-container id=tha-ap339:3.1><span>Kālo me gatiṁ sodhetuṁ, </span></div><p><div class=verse-container id=tha-ap339:3.2><span>khaṇo me paṭipādito; </span></div><p><div class=verse-container id=tha-ap339:3.3><span>Dukkho nirayasamphasso, </span></div><p><div class=verse-container id=tha-ap339:3.4><span>apuññānañhi pāṇinaṁ. </span></div><p><div class=verse-container id=tha-ap339:4.1><span>Evāhaṁ cintayitvāna, </span></div><p><div class=verse-container id=tha-ap339:4.2><span>kammasāmiṁ upāgamiṁ; </span></div><p><div class=verse-container id=tha-ap339:4.3><span>Ekāhaṁ kammaṁ yācitvā, </span></div><p><div class=verse-container id=tha-ap339:4.4><span>vipinaṁ pāvisiṁ ahaṁ. </span></div><p><div class=verse-container id=tha-ap339:5.1><span>Tiṇakaṭṭhañca valliñca, </span></div><p><div class=verse-container id=tha-ap339:5.2><span>āharitvānahaṁ tadā; </span></div><p><div class=verse-container id=tha-ap339:5.3><span>Tidaṇḍake ṭhapetvāna, </span></div><p><div class=verse-container id=tha-ap339:5.4><span>akaṁ tiṇakuṭiṁ ahaṁ. </span></div><p><div class=verse-container id=tha-ap339:6.1><span>Saṅghassatthāya kuṭikaṁ, </span></div><p><div class=verse-container id=tha-ap339:6.2><span>niyyādetvāna taṁ ahaṁ; </span></div><p><div class=verse-container id=tha-ap339:6.3><span>Tadaheyeva āgantvā, </span></div><p><div class=verse-container id=tha-ap339:6.4><span>kammasāmiṁ upāgamiṁ. </span></div><p><div class=verse-container id=tha-ap339:7.1><span>Tena kammena sukatena, </span></div><p><div class=verse-container id=tha-ap339:7.2><span>tāvatiṁsamagacchahaṁ; </span></div><p><div class=verse-container id=tha-ap339:7.3><span>Tattha me sukataṁ byamhaṁ, </span></div><p><div class=verse-container id=tha-ap339:7.4><span>kuṭikāya sunimmitaṁ. </span></div><p><div class=verse-container id=tha-ap339:8.1><span>Sahassakaṇḍaṁ satabheṇḍu, </span></div><p><div class=verse-container id=tha-ap339:8.2><span>dhajālu haritāmayaṁ; </span></div><p><div class=verse-container id=tha-ap339:8.3><span>Satasahassaniyyūhā, </span></div><p><div class=verse-container id=tha-ap339:8.4><span>byamhe pātubhaviṁsu me. </span></div><p><div class=verse-container id=tha-ap339:9.1><span>Yaṁ yaṁ yonupapajjāmi, </span></div><p><div class=verse-container id=tha-ap339:9.2><span>devattaṁ atha mānusaṁ; </span></div><p><div class=verse-container id=tha-ap339:9.3><span>Mama saṅkappamaññāya, </span></div><p><div class=verse-container id=tha-ap339:9.4><span>pāsādo upatiṭṭhati. </span></div><p><div class=verse-container id=tha-ap339:10.1><span>Bhayaṁ vā chambhitattaṁ vā, </span></div><p><div class=verse-container id=tha-ap339:10.2><span>lomahaṁso na vijjati; </span></div><p><div class=verse-container id=tha-ap339:10.3><span>Tāsaṁ mama na jānāmi, </span></div><p><div class=verse-container id=tha-ap339:10.4><span>tiṇakuṭikāyidaṁ phalaṁ. </span></div><p><div class=verse-container id=tha-ap339:11.1><span>Sīhabyagghā ca dīpī ca, </span></div><p><div class=verse-container id=tha-ap339:11.2><span>acchakokataracchakā; </span></div><p><div class=verse-container id=tha-ap339:11.3><span>Sabbe maṁ parivajjenti, </span></div><p><div class=verse-container id=tha-ap339:11.4><span>tiṇakuṭikāyidaṁ phalaṁ. </span></div><p><div class=verse-container id=tha-ap339:12.1><span>Sarīsapā ca bhūtā ca, </span></div><p><div class=verse-container id=tha-ap339:12.2><span>ahī kumbhaṇḍarakkhasā; </span></div><p><div class=verse-container id=tha-ap339:12.3><span>Tepi maṁ parivajjenti, </span></div><p><div class=verse-container id=tha-ap339:12.4><span>tiṇakuṭikāyidaṁ phalaṁ. </span></div><p><div class=verse-container id=tha-ap339:13.1><span>Na pāpasupinassāpi, </span></div><p><div class=verse-container id=tha-ap339:13.2><span>sarāmi dassanaṁ mama; </span></div><p><div class=verse-container id=tha-ap339:13.3><span>Upaṭṭhitā sati mayhaṁ, </span></div><p><div class=verse-container id=tha-ap339:13.4><span>tiṇakuṭikāyidaṁ phalaṁ. </span></div><p><div class=verse-container id=tha-ap339:14.1><span>Tāyeva tiṇakuṭikāya, </span></div><p><div class=verse-container id=tha-ap339:14.2><span>anubhotvāna sampadā; </span></div><p><div class=verse-container id=tha-ap339:14.3><span>Gotamassa bhagavato, </span></div><p><div class=verse-container id=tha-ap339:14.4><span>dhammaṁ sacchikariṁ ahaṁ. </span></div><p><div class=verse-container id=tha-ap339:15.1><span>Ekanavutito kappe, </span></div><p><div class=verse-container id=tha-ap339:15.2><span>yaṁ kammamakariṁ tadā; </span></div><p><div class=verse-container id=tha-ap339:15.3><span>Duggatiṁ nābhijānāmi, </span></div><p><div class=verse-container id=tha-ap339:15.4><span>tiṇakuṭikāyidaṁ phalaṁ. </span></div><p><div class=verse-container id=tha-ap339:16.1><span>Paṭisambhidā catasso, </span></div><p><div class=verse-container id=tha-ap339:16.2><span>…pe… </span></div><p><div class=verse-container id=tha-ap339:16.3><span>kataṁ buddhassa sāsanaṁ”. </span></div><p><div class=verse-container id=tha-ap339:17.1><span>Itthaṁ sudaṁ āyasmā tiṇakuṭidāyako thero imā gāthāyo abhāsitthāti. </span></div><p><div class=verse-container id=tha-ap339:18.1><span>Tiṇakuṭidāyakattherassāpadānaṁ sattamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0338.html>Previous</a><a href=/canon/en/pli/ms/sutta/kn/tha-ap/tha-ap0340.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>