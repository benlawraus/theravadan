<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0033.html>Previous</a><a href=/canon/en/pli/ms/sutta/kn/tha-ap/tha-ap0035.html>Next</a></div><p><div class=verse-container id=tha-ap34:0.1><span>Therāpadāna </span></div><p><div class=verse-container id=tha-ap34:0.2><span>Kuṇḍadhānavagga </span></div><p><div class=verse-container id=tha-ap34:0.3><span class=big-bold>Sāgatattheraapadāna </span></div><p><div class=verse-container id=tha-ap34:1.1><span>“Sobhito nāma nāmena, </span></div><p><div class=verse-container id=tha-ap34:1.2><span>ahosiṁ brāhmaṇo tadā; </span></div><p><div class=verse-container id=tha-ap34:1.3><span>Purakkhato sasissehi, </span></div><p><div class=verse-container id=tha-ap34:1.4><span>ārāmaṁ agamāsahaṁ. </span></div><p><div class=verse-container id=tha-ap34:2.1><span>Bhagavā tamhi samaye, </span></div><p><div class=verse-container id=tha-ap34:2.2><span>bhikkhusaṅghapurakkhato; </span></div><p><div class=verse-container id=tha-ap34:2.3><span>Ārāmadvārā nikkhamma, </span></div><p><div class=verse-container id=tha-ap34:2.4><span>aṭṭhāsi purisuttamo. </span></div><p><div class=verse-container id=tha-ap34:3.1><span>Tamaddasāsiṁ sambuddhaṁ, </span></div><p><div class=verse-container id=tha-ap34:3.2><span>dantaṁ dantapurakkhataṁ; </span></div><p><div class=verse-container id=tha-ap34:3.3><span>Sakaṁ cittaṁ pasādetvā, </span></div><p><div class=verse-container id=tha-ap34:3.4><span>santhaviṁ lokanāyakaṁ. </span></div><p><div class=verse-container id=tha-ap34:4.1><span>Ye keci pādapā sabbe, </span></div><p><div class=verse-container id=tha-ap34:4.2><span>mahiyā te virūhare; </span></div><p><div class=verse-container id=tha-ap34:4.3><span>Buddhimanto tathā sattā, </span></div><p><div class=verse-container id=tha-ap34:4.4><span>ruhanti jinasāsane. </span></div><p><div class=verse-container id=tha-ap34:5.1><span>Satthavāhosi sappañño, </span></div><p><div class=verse-container id=tha-ap34:5.2><span>mahesi bahuke jane; </span></div><p><div class=verse-container id=tha-ap34:5.3><span>Vipathā uddharitvāna, </span></div><p><div class=verse-container id=tha-ap34:5.4><span>pathaṁ ācikkhase tuvaṁ. </span></div><p><div class=verse-container id=tha-ap34:6.1><span>Danto dantaparikiṇṇo, </span></div><p><div class=verse-container id=tha-ap34:6.2><span>jhāyī jhānaratehi ca; </span></div><p><div class=verse-container id=tha-ap34:6.3><span>Ātāpī pahitattehi, </span></div><p><div class=verse-container id=tha-ap34:6.4><span>upasantehi tādibhi. </span></div><p><div class=verse-container id=tha-ap34:7.1><span>Alaṅkato parisāhi, </span></div><p><div class=verse-container id=tha-ap34:7.2><span>puññañāṇehi sobhati; </span></div><p><div class=verse-container id=tha-ap34:7.3><span>Pabhā niddhāvate tuyhaṁ, </span></div><p><div class=verse-container id=tha-ap34:7.4><span>sūriyodayane yathā. </span></div><p><div class=verse-container id=tha-ap34:8.1><span>Pasannacittaṁ disvāna, </span></div><p><div class=verse-container id=tha-ap34:8.2><span>mahesī padumuttaro; </span></div><p><div class=verse-container id=tha-ap34:8.3><span>Bhikkhusaṅghe ṭhito satthā, </span></div><p><div class=verse-container id=tha-ap34:8.4><span>imā gāthā abhāsatha. </span></div><p><div class=verse-container id=tha-ap34:9.1><span>‘Yo so hāsaṁ janetvāna, </span></div><p><div class=verse-container id=tha-ap34:9.2><span>mamaṁ kittesi brāhmaṇo; </span></div><p><div class=verse-container id=tha-ap34:9.3><span>Kappānaṁ satasahassaṁ, </span></div><p><div class=verse-container id=tha-ap34:9.4><span>devaloke ramissati. </span></div><p><div class=verse-container id=tha-ap34:10.1><span>Tusitā hi cavitvāna, </span></div><p><div class=verse-container id=tha-ap34:10.2><span>sukkamūlena codito; </span></div><p><div class=verse-container id=tha-ap34:10.3><span>Gotamassa bhagavato, </span></div><p><div class=verse-container id=tha-ap34:10.4><span>sāsane pabbajissati. </span></div><p><div class=verse-container id=tha-ap34:11.1><span>Tena kammena sukatena, </span></div><p><div class=verse-container id=tha-ap34:11.2><span>arahattaṁ labhissati; </span></div><p><div class=verse-container id=tha-ap34:11.3><span>Sāgato nāma nāmena, </span></div><p><div class=verse-container id=tha-ap34:11.4><span>hessati satthu sāvako’. </span></div><p><div class=verse-container id=tha-ap34:12.1><span>Pabbajitvāna kāyena, </span></div><p><div class=verse-container id=tha-ap34:12.2><span>pāpakammaṁ vivajjayiṁ; </span></div><p><div class=verse-container id=tha-ap34:12.3><span>Vacīduccaritaṁ hitvā, </span></div><p><div class=verse-container id=tha-ap34:12.4><span>ājīvaṁ parisodhayiṁ. </span></div><p><div class=verse-container id=tha-ap34:13.1><span>Evaṁ viharamānohaṁ, </span></div><p><div class=verse-container id=tha-ap34:13.2><span>tejodhātūsu kovido; </span></div><p><div class=verse-container id=tha-ap34:13.3><span>Sabbāsave pariññāya, </span></div><p><div class=verse-container id=tha-ap34:13.4><span>viharāmi anāsavo. </span></div><p><div class=verse-container id=tha-ap34:14.1><span>Paṭisambhidā catasso, </span></div><p><div class=verse-container id=tha-ap34:14.2><span>…pe… </span></div><p><div class=verse-container id=tha-ap34:14.3><span>kataṁ buddhassa sāsanaṁ”. </span></div><p><div class=verse-container id=tha-ap34:15.1><span>Itthaṁ sudaṁ āyasmā sāgato thero imā gāthāyo abhāsitthāti. </span></div><p><div class=verse-container id=tha-ap34:16.1><span>Sāgatattherassāpadānaṁ dutiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0033.html>Previous</a><a href=/canon/en/pli/ms/sutta/kn/tha-ap/tha-ap0035.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>