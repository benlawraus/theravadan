<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0420.html>Previous</a><a href=/canon/en/pli/ms/sutta/kn/tha-ap/tha-ap0422.html>Next</a></div><p id=tha-ap421:0.1><span class=root>Therāpadāna </span><br><p id=tha-ap421:0.2><span class=root>Bhaddālivagga </span><br><p id=tha-ap421:0.3><span class="root big-bold">Patthodanadāyakattheraapadāna </span><br><p id=tha-ap421:1.1><span class=root>“Vanacārī pure āsiṁ, </span><br><p id=tha-ap421:1.2><span class=root>satataṁ vanakammiko; </span><br><p id=tha-ap421:1.3><span class=root>Patthodanaṁ gahetvāna, </span><br><p id=tha-ap421:1.4><span class=root>kammantaṁ agamāsahaṁ. </span><br><p id=tha-ap421:2.1><span class=root>Tatthaddasāsiṁ sambuddhaṁ, </span><br><p id=tha-ap421:2.2><span class=root>sayambhuṁ aparājitaṁ; </span><br><p id=tha-ap421:2.3><span class=root>Vanā piṇḍāya nikkhantaṁ, </span><br><p id=tha-ap421:2.4><span class=root>disvā cittaṁ pasādayiṁ. </span><br><p id=tha-ap421:3.1><span class=root>Parakammāyane yutto, </span><br><p id=tha-ap421:3.2><span class=root>puññañca me na vijjati; </span><br><p id=tha-ap421:3.3><span class=root>Ayaṁ patthodano atthi, </span><br><p id=tha-ap421:3.4><span class=root>bhojayissāmahaṁ muniṁ. </span><br><p id=tha-ap421:4.1><span class=root>Patthodanaṁ gahetvāna, </span><br><p id=tha-ap421:4.2><span class=root>sayambhussa adāsahaṁ; </span><br><p id=tha-ap421:4.3><span class=root>Mama nijjhāyamānassa, </span><br><p id=tha-ap421:4.4><span class=root>paribhuñji tadā muni. </span><br><p id=tha-ap421:5.1><span class=root>Tena kammena sukatena, </span><br><p id=tha-ap421:5.2><span class=root>cetanāpaṇidhīhi ca; </span><br><p id=tha-ap421:5.3><span class=root>Jahitvā mānusaṁ dehaṁ, </span><br><p id=tha-ap421:5.4><span class=root>tāvatiṁsamagacchahaṁ. </span><br><p id=tha-ap421:6.1><span class=root>Chattiṁsakkhattuṁ devindo, </span><br><p id=tha-ap421:6.2><span class=root>devarajjamakārayiṁ; </span><br><p id=tha-ap421:6.3><span class=root>Tettiṁsakkhattuṁ rājā ca, </span><br><p id=tha-ap421:6.4><span class=root>cakkavattī ahosahaṁ. </span><br><p id=tha-ap421:7.1><span class=root>Padesarajjaṁ vipulaṁ, </span><br><p id=tha-ap421:7.2><span class=root>gaṇanāto asaṅkhiyaṁ; </span><br><p id=tha-ap421:7.3><span class=root>Sukhito yasavā homi, </span><br><p id=tha-ap421:7.4><span class=root>patthodanassidaṁ phalaṁ. </span><br><p id=tha-ap421:8.1><span class=root>Bhavābhave saṁsaranto, </span><br><p id=tha-ap421:8.2><span class=root>labhāmi amitaṁ dhanaṁ; </span><br><p id=tha-ap421:8.3><span class=root>Bhoge me ūnatā natthi, </span><br><p id=tha-ap421:8.4><span class=root>patthodanassidaṁ phalaṁ. </span><br><p id=tha-ap421:9.1><span class=root>Nadīsotapaṭibhāgā, </span><br><p id=tha-ap421:9.2><span class=root>bhogā nibbattare mama; </span><br><p id=tha-ap421:9.3><span class=root>Parimetuṁ na sakkomi, </span><br><p id=tha-ap421:9.4><span class=root>patthodanassidaṁ phalaṁ. </span><br><p id=tha-ap421:10.1><span class=root>Imaṁ khāda imaṁ bhuñja, </span><br><p id=tha-ap421:10.2><span class=root>imamhi sayane saya; </span><br><p id=tha-ap421:10.3><span class=root>Tenāhaṁ sukhito homi, </span><br><p id=tha-ap421:10.4><span class=root>patthodanassidaṁ phalaṁ. </span><br><p id=tha-ap421:11.1><span class=root>Catunnavutito kappe, </span><br><p id=tha-ap421:11.2><span class=root>yaṁ dānamadadiṁ tadā; </span><br><p id=tha-ap421:11.3><span class=root>Duggatiṁ nābhijānāmi, </span><br><p id=tha-ap421:11.4><span class=root>patthodanassidaṁ phalaṁ. </span><br><p id=tha-ap421:12.1><span class=root>Kilesā jhāpitā mayhaṁ, </span><br><p id=tha-ap421:12.2><span class=root>…pe… </span><br><p id=tha-ap421:12.3><span class=root>viharāmi anāsavo. </span><br><p id=tha-ap421:13.1><span class=root>Svāgataṁ vata me āsi, </span><br><p id=tha-ap421:13.2><span class=root>…pe… </span><br><p id=tha-ap421:13.3><span class=root>kataṁ buddhassa sāsanaṁ. </span><br><p id=tha-ap421:14.1><span class=root>Paṭisambhidā catasso, </span><br><p id=tha-ap421:14.2><span class=root>…pe… </span><br><p id=tha-ap421:14.3><span class=root>kataṁ buddhassa sāsanaṁ”. </span><br><p id=tha-ap421:15.1><span class=root>Itthaṁ sudaṁ āyasmā patthodanadāyako thero imā gāthāyo abhāsitthāti. </span><br><p id=tha-ap421:16.1><span class=root>Patthodanadāyakattherassāpadānaṁ navamaṁ. </span><br></main><footer class="container footer"><small><a href=/about/>Contact info</a></small></footer>