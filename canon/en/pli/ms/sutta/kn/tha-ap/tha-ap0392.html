<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0391.html>Previous</a><a href=/canon/en/pli/ms/sutta/kn/tha-ap/tha-ap0393.html>Next</a></div><p><div class=verse-container id=tha-ap392:0.1><span>Therāpadāna </span></div><p><div class=verse-container id=tha-ap392:0.2><span>Avaṭaphalavagga </span></div><p><div class=verse-container id=tha-ap392:0.3><span class=big-bold>10 Pubbakammapilotikabuddhaapadāna </span></div><p><div class=verse-container id=tha-ap392:1.1><span>Anotattasarāsanne, </span></div><p><div class=verse-container id=tha-ap392:1.2><span>ramaṇīye silātale; </span></div><p><div class=verse-container id=tha-ap392:1.3><span>Nānāratanapajjote, </span></div><p><div class=verse-container id=tha-ap392:1.4><span>nānāgandhavanantare. </span></div><p><div class=verse-container id=tha-ap392:2.1><span>Mahatā bhikkhusaṅghena, </span></div><p><div class=verse-container id=tha-ap392:2.2><span>pareto lokanāyako; </span></div><p><div class=verse-container id=tha-ap392:2.3><span>Āsīno byākarī tattha, </span></div><p><div class=verse-container id=tha-ap392:2.4><span>pubbakammāni attano. </span></div><p><div class=verse-container id=tha-ap392:3.1><span>“Suṇātha bhikkhavo mayhaṁ, </span></div><p><div class=verse-container id=tha-ap392:3.2><span>yaṁ kammaṁ pakataṁ mayā; </span></div><p><div class=verse-container id=tha-ap392:3.3><span>Pilotikassa kammassa, </span></div><p><div class=verse-container id=tha-ap392:3.4><span>buddhattepi vipaccati. </span></div><p><div class=verse-container id=tha-ap392:4.0><span>10.1 </span></div><p><div class=verse-container id=tha-ap392:4.1><span>Munāḷi nāmahaṁ dhutto, </span></div><p><div class=verse-container id=tha-ap392:4.2><span>pubbe aññāsu jātisu; </span></div><p><div class=verse-container id=tha-ap392:4.3><span>Paccekabuddhaṁ surabhiṁ, </span></div><p><div class=verse-container id=tha-ap392:4.4><span>abbhācikkhiṁ adūsakaṁ. </span></div><p><div class=verse-container id=tha-ap392:5.1><span>Tena kammavipākena, </span></div><p><div class=verse-container id=tha-ap392:5.2><span>niraye saṁsariṁ ciraṁ; </span></div><p><div class=verse-container id=tha-ap392:5.3><span>Bahūvassasahassāni, </span></div><p><div class=verse-container id=tha-ap392:5.4><span>dukkhaṁ vedesi vedanaṁ. </span></div><p><div class=verse-container id=tha-ap392:6.1><span>Tena kammāvasesena, </span></div><p><div class=verse-container id=tha-ap392:6.2><span>idha pacchimake bhave; </span></div><p><div class=verse-container id=tha-ap392:6.3><span>Abbhakkhānaṁ mayā laddhaṁ, </span></div><p><div class=verse-container id=tha-ap392:6.4><span>sundarikāya kāraṇā. </span></div><p><div class=verse-container id=tha-ap392:7.0><span>10.2 </span></div><p><div class=verse-container id=tha-ap392:7.1><span>Sabbābhibhussa buddhassa, </span></div><p><div class=verse-container id=tha-ap392:7.2><span>nando nāmāsi sāvako; </span></div><p><div class=verse-container id=tha-ap392:7.3><span>Taṁ abbhakkhāya niraye, </span></div><p><div class=verse-container id=tha-ap392:7.4><span>ciraṁ saṁsaritaṁ mayā. </span></div><p><div class=verse-container id=tha-ap392:8.1><span>Dasavassasahassāni, </span></div><p><div class=verse-container id=tha-ap392:8.2><span>niraye saṁsariṁ ciraṁ; </span></div><p><div class=verse-container id=tha-ap392:8.3><span>Manussabhāvaṁ laddhāhaṁ, </span></div><p><div class=verse-container id=tha-ap392:8.4><span>abbhakkhānaṁ bahuṁ labhiṁ. </span></div><p><div class=verse-container id=tha-ap392:9.1><span>Tena kammāvasesena, </span></div><p><div class=verse-container id=tha-ap392:9.2><span>ciñcamānavikā mamaṁ; </span></div><p><div class=verse-container id=tha-ap392:9.3><span>Abbhācikkhi abhūtena, </span></div><p><div class=verse-container id=tha-ap392:9.4><span>janakāyassa aggato. </span></div><p><div class=verse-container id=tha-ap392:10.0><span>10.3 </span></div><p><div class=verse-container id=tha-ap392:10.1><span>Brāhmaṇo sutavā āsiṁ, </span></div><p><div class=verse-container id=tha-ap392:10.2><span>ahaṁ sakkatapūjito; </span></div><p><div class=verse-container id=tha-ap392:10.3><span>Mahāvane pañcasate, </span></div><p><div class=verse-container id=tha-ap392:10.4><span>mante vācemi māṇave. </span></div><p><div class=verse-container id=tha-ap392:11.1><span>Tatthāgato isi bhīmo, </span></div><p><div class=verse-container id=tha-ap392:11.2><span>pañcābhiñño mahiddhiko; </span></div><p><div class=verse-container id=tha-ap392:11.3><span>Tañcāhaṁ āgataṁ disvā, </span></div><p><div class=verse-container id=tha-ap392:11.4><span>abbhācikkhiṁ adūsakaṁ. </span></div><p><div class=verse-container id=tha-ap392:12.1><span>Tatohaṁ avacaṁ sisse, </span></div><p><div class=verse-container id=tha-ap392:12.2><span>kāmabhogī ayaṁ isi; </span></div><p><div class=verse-container id=tha-ap392:12.3><span>Mayhampi bhāsamānassa, </span></div><p><div class=verse-container id=tha-ap392:12.4><span>anumodiṁsu māṇavā. </span></div><p><div class=verse-container id=tha-ap392:13.1><span>Tato māṇavakā sabbe, </span></div><p><div class=verse-container id=tha-ap392:13.2><span>bhikkhamānaṁ kule kule; </span></div><p><div class=verse-container id=tha-ap392:13.3><span>Mahājanassa āhaṁsu, </span></div><p><div class=verse-container id=tha-ap392:13.4><span>kāmabhogī ayaṁ isi. </span></div><p><div class=verse-container id=tha-ap392:14.1><span>Tena kammavipākena, </span></div><p><div class=verse-container id=tha-ap392:14.2><span>pañca bhikkhusatā ime; </span></div><p><div class=verse-container id=tha-ap392:14.3><span>Abbhakkhānaṁ labhuṁ sabbe, </span></div><p><div class=verse-container id=tha-ap392:14.4><span>sundarikāya kāraṇā. </span></div><p><div class=verse-container id=tha-ap392:15.0><span>10.4 </span></div><p><div class=verse-container id=tha-ap392:15.1><span>Vemātubhātaraṁ pubbe, </span></div><p><div class=verse-container id=tha-ap392:15.2><span>dhanahetu haniṁ ahaṁ; </span></div><p><div class=verse-container id=tha-ap392:15.3><span>Pakkhipiṁ giriduggasmiṁ, </span></div><p><div class=verse-container id=tha-ap392:15.4><span>silāya ca apiṁsayiṁ. </span></div><p><div class=verse-container id=tha-ap392:16.1><span>Tena kammavipākena, </span></div><p><div class=verse-container id=tha-ap392:16.2><span>devadatto silaṁ khipi; </span></div><p><div class=verse-container id=tha-ap392:16.3><span>Aṅguṭṭhaṁ piṁsayī pāde, </span></div><p><div class=verse-container id=tha-ap392:16.4><span>mama pāsāṇasakkharā. </span></div><p><div class=verse-container id=tha-ap392:17.0><span>10.5 </span></div><p><div class=verse-container id=tha-ap392:17.1><span>Purehaṁ dārako hutvā, </span></div><p><div class=verse-container id=tha-ap392:17.2><span>kīḷamāno mahāpathe; </span></div><p><div class=verse-container id=tha-ap392:17.3><span>Paccekabuddhaṁ disvāna, </span></div><p><div class=verse-container id=tha-ap392:17.4><span>magge sakalikaṁ khipiṁ. </span></div><p><div class=verse-container id=tha-ap392:18.1><span>Tena kammavipākena, </span></div><p><div class=verse-container id=tha-ap392:18.2><span>idha pacchimake bhave; </span></div><p><div class=verse-container id=tha-ap392:18.3><span>Vadhatthaṁ maṁ devadatto, </span></div><p><div class=verse-container id=tha-ap392:18.4><span>abhimāre payojayi. </span></div><p><div class=verse-container id=tha-ap392:19.0><span>10.6 </span></div><p><div class=verse-container id=tha-ap392:19.1><span>Hatthāroho pure āsiṁ, </span></div><p><div class=verse-container id=tha-ap392:19.2><span>paccekamunimuttamaṁ; </span></div><p><div class=verse-container id=tha-ap392:19.3><span>Piṇḍāya vicarantaṁ taṁ, </span></div><p><div class=verse-container id=tha-ap392:19.4><span>āsādesiṁ gajenahaṁ. </span></div><p><div class=verse-container id=tha-ap392:20.1><span>Tena kammavipākena, </span></div><p><div class=verse-container id=tha-ap392:20.2><span>bhanto nāḷāgirī gajo; </span></div><p><div class=verse-container id=tha-ap392:20.3><span>Giribbaje puravare, </span></div><p><div class=verse-container id=tha-ap392:20.4><span>dāruṇo samupāgami. </span></div><p><div class=verse-container id=tha-ap392:21.0><span>10.7 </span></div><p><div class=verse-container id=tha-ap392:21.1><span>Rājāhaṁ patthivo āsiṁ, </span></div><p><div class=verse-container id=tha-ap392:21.2><span>sattiyā purisaṁ haniṁ; </span></div><p><div class=verse-container id=tha-ap392:21.3><span>Tena kammavipākena, </span></div><p><div class=verse-container id=tha-ap392:21.4><span>niraye paccisaṁ bhusaṁ. </span></div><p><div class=verse-container id=tha-ap392:22.1><span>Kammuno tassa sesena, </span></div><p><div class=verse-container id=tha-ap392:22.2><span>idāni sakalaṁ mama; </span></div><p><div class=verse-container id=tha-ap392:22.3><span>Pāde chaviṁ pakappesi, </span></div><p><div class=verse-container id=tha-ap392:22.4><span>na hi kammaṁ vinassati. </span></div><p><div class=verse-container id=tha-ap392:23.0><span>10.8 </span></div><p><div class=verse-container id=tha-ap392:23.1><span>Ahaṁ kevaṭṭagāmasmiṁ, </span></div><p><div class=verse-container id=tha-ap392:23.2><span>ahuṁ kevaṭṭadārako; </span></div><p><div class=verse-container id=tha-ap392:23.3><span>Macchake ghātite disvā, </span></div><p><div class=verse-container id=tha-ap392:23.4><span>janayiṁ somanassakaṁ. </span></div><p><div class=verse-container id=tha-ap392:24.1><span>Tena kammavipākena, </span></div><p><div class=verse-container id=tha-ap392:24.2><span>sīsadukkhaṁ ahū mama; </span></div><p><div class=verse-container id=tha-ap392:24.3><span>Sabbe sakkā ca haññiṁsu, </span></div><p><div class=verse-container id=tha-ap392:24.4><span>yadā hani viṭaṭūbho. </span></div><p><div class=verse-container id=tha-ap392:25.0><span>10.9 </span></div><p><div class=verse-container id=tha-ap392:25.1><span>Phussassāhaṁ pāvacane, </span></div><p><div class=verse-container id=tha-ap392:25.2><span>sāvake paribhāsayiṁ; </span></div><p><div class=verse-container id=tha-ap392:25.3><span>Yavaṁ khādatha bhuñjatha, </span></div><p><div class=verse-container id=tha-ap392:25.4><span>mā ca bhuñjatha sālayo. </span></div><p><div class=verse-container id=tha-ap392:26.1><span>Tena kammavipākena, </span></div><p><div class=verse-container id=tha-ap392:26.2><span>temāsaṁ khāditaṁ yavaṁ; </span></div><p><div class=verse-container id=tha-ap392:26.3><span>Nimantito brāhmaṇena, </span></div><p><div class=verse-container id=tha-ap392:26.4><span>verañjāyaṁ vasiṁ tadā. </span></div><p><div class=verse-container id=tha-ap392:27.0><span>10.10 </span></div><p><div class=verse-container id=tha-ap392:27.1><span>Nibbuddhe vattamānamhi, </span></div><p><div class=verse-container id=tha-ap392:27.2><span>mallaputtaṁ niheṭhayiṁ; </span></div><p><div class=verse-container id=tha-ap392:27.3><span>Tena kammavipākena, </span></div><p><div class=verse-container id=tha-ap392:27.4><span>piṭṭhidukkhaṁ ahū mama. </span></div><p><div class=verse-container id=tha-ap392:28.0><span>10.11 </span></div><p><div class=verse-container id=tha-ap392:28.1><span>Tikicchako ahaṁ āsiṁ, </span></div><p><div class=verse-container id=tha-ap392:28.2><span>seṭṭhiputtaṁ virecayiṁ; </span></div><p><div class=verse-container id=tha-ap392:28.3><span>Tena kammavipākena, </span></div><p><div class=verse-container id=tha-ap392:28.4><span>hoti pakkhandikā mama. </span></div><p><div class=verse-container id=tha-ap392:29.0><span>10.12 </span></div><p><div class=verse-container id=tha-ap392:29.1><span>Avacāhaṁ jotipālo, </span></div><p><div class=verse-container id=tha-ap392:29.2><span>sugataṁ kassapaṁ tadā; </span></div><p><div class=verse-container id=tha-ap392:29.3><span>Kuto nu bodhi muṇḍassa, </span></div><p><div class=verse-container id=tha-ap392:29.4><span>bodhi paramadullabhā. </span></div><p><div class=verse-container id=tha-ap392:30.1><span>Tena kammavipākena, </span></div><p><div class=verse-container id=tha-ap392:30.2><span>acariṁ dukkaraṁ bahuṁ; </span></div><p><div class=verse-container id=tha-ap392:30.3><span>Chabbassānuruvelāyaṁ, </span></div><p><div class=verse-container id=tha-ap392:30.4><span>tato bodhimapāpuṇiṁ. </span></div><p><div class=verse-container id=tha-ap392:31.1><span>Nāhaṁ etena maggena, </span></div><p><div class=verse-container id=tha-ap392:31.2><span>pāpuṇiṁ bodhimuttamaṁ; </span></div><p><div class=verse-container id=tha-ap392:31.3><span>Kummaggena gavesissaṁ, </span></div><p><div class=verse-container id=tha-ap392:31.4><span>pubbakammena vārito. </span></div><p><div class=verse-container id=tha-ap392:32.1><span>Puññapāpaparikkhīṇo, </span></div><p><div class=verse-container id=tha-ap392:32.2><span>sabbasantāpavajjito; </span></div><p><div class=verse-container id=tha-ap392:32.3><span>Asoko anupāyāso, </span></div><p><div class=verse-container id=tha-ap392:32.4><span>nibbāyissamanāsavo”. </span></div><p><div class=verse-container id=tha-ap392:33.1><span>Evaṁ jino viyākāsi, </span></div><p><div class=verse-container id=tha-ap392:33.2><span>Bhikkhusaṅghassa aggato; </span></div><p><div class=verse-container id=tha-ap392:33.3><span>Sabbābhiññābalappatto, </span></div><p><div class=verse-container id=tha-ap392:33.4><span>Anotatte mahāsareti. </span></div><p><div class=verse-container id=tha-ap392:34.1><span>Itthaṁ sudaṁ bhagavā attano pubbacaritaṁ kammapilotikaṁ nāma buddhāpadānadhammapariyāyaṁ abhāsitthāti. </span></div><p><div class=verse-container id=tha-ap392:35.1><span>Pubbakammapilotikaṁ nāma buddhāpadānaṁ dasamaṁ. </span></div><p><div class=verse-container id=tha-ap392:36.1><span>Avaṭaphalavaggo ekūnacattālīsamo. </span></div><p><div class=verse-container id=tha-ap392:37.1><span>Tassuddānaṁ </span></div><p><div class=verse-container id=tha-ap392:38.1><span>Avaṭaṁ labujañceva, </span></div><p><div class=verse-container id=tha-ap392:38.2><span>udumbarapilakkhu ca; </span></div><p><div class=verse-container id=tha-ap392:38.3><span>Phāru vallī ca kadalī, </span></div><p><div class=verse-container id=tha-ap392:38.4><span>panaso koṭivīsako. </span></div><p><div class=verse-container id=tha-ap392:39.1><span>Pubbakammapiloti ca, </span></div><p><div class=verse-container id=tha-ap392:39.2><span>apadānaṁ mahesino; </span></div><p><div class=verse-container id=tha-ap392:39.3><span>Gāthāyo ekanavuti, </span></div><p><div class=verse-container id=tha-ap392:39.4><span>gaṇitāyo vibhāvibhi. </span></div><p><div class=verse-container id=tha-ap392:40.1><span>Cuddasamaṁ bhāṇavāraṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0391.html>Previous</a><a href=/canon/en/pli/ms/sutta/kn/tha-ap/tha-ap0393.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>