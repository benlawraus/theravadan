<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0485.html>Previous</a><a href=/canon/en/pli/ms/sutta/kn/tha-ap/tha-ap0487.html>Next</a></div><p><div class=verse-container id=tha-ap486:0.1><span>Therāpadāna </span></div><p><div class=verse-container id=tha-ap486:0.2><span>Paṁsukūlavagga </span></div><p><div class=verse-container id=tha-ap486:0.3><span class=big-bold>4 Ñāṇathavikattheraapadāna </span></div><p><div class=verse-container id=tha-ap486:1.1><span>“Dakkhiṇe himavantassa, </span></div><p><div class=verse-container id=tha-ap486:1.2><span>sukato assamo mama; </span></div><p><div class=verse-container id=tha-ap486:1.3><span>Uttamatthaṁ gavesanto, </span></div><p><div class=verse-container id=tha-ap486:1.4><span>vasāmi vipine tadā. </span></div><p><div class=verse-container id=tha-ap486:2.1><span>Lābhālābhena santuṭṭho, </span></div><p><div class=verse-container id=tha-ap486:2.2><span>mūlena ca phalena ca; </span></div><p><div class=verse-container id=tha-ap486:2.3><span>Anvesanto ācariyaṁ, </span></div><p><div class=verse-container id=tha-ap486:2.4><span>vasāmi ekako ahaṁ. </span></div><p><div class=verse-container id=tha-ap486:3.1><span>Sumedho nāma sambuddho, </span></div><p><div class=verse-container id=tha-ap486:3.2><span>loke uppajji tāvade; </span></div><p><div class=verse-container id=tha-ap486:3.3><span>Catusaccaṁ pakāseti, </span></div><p><div class=verse-container id=tha-ap486:3.4><span>uddharanto mahājanaṁ. </span></div><p><div class=verse-container id=tha-ap486:4.1><span>Nāhaṁ suṇomi sambuddhaṁ, </span></div><p><div class=verse-container id=tha-ap486:4.2><span>napi me koci saṁsati; </span></div><p><div class=verse-container id=tha-ap486:4.3><span>Aṭṭhavasse atikkante, </span></div><p><div class=verse-container id=tha-ap486:4.4><span>assosiṁ lokanāyakaṁ. </span></div><p><div class=verse-container id=tha-ap486:5.1><span>Aggidāruṁ nīharitvā, </span></div><p><div class=verse-container id=tha-ap486:5.2><span>sammajjitvāna assamaṁ; </span></div><p><div class=verse-container id=tha-ap486:5.3><span>Khāribhāraṁ gahetvāna, </span></div><p><div class=verse-container id=tha-ap486:5.4><span>nikkhamiṁ vipinā ahaṁ. </span></div><p><div class=verse-container id=tha-ap486:6.1><span>Ekarattiṁ vasantohaṁ, </span></div><p><div class=verse-container id=tha-ap486:6.2><span>gāmesu nigamesu ca; </span></div><p><div class=verse-container id=tha-ap486:6.3><span>Anupubbena candavatiṁ, </span></div><p><div class=verse-container id=tha-ap486:6.4><span>tadāhaṁ upasaṅkamiṁ. </span></div><p><div class=verse-container id=tha-ap486:7.1><span>Bhagavā tamhi samaye, </span></div><p><div class=verse-container id=tha-ap486:7.2><span>sumedho lokanāyako; </span></div><p><div class=verse-container id=tha-ap486:7.3><span>Uddharanto bahū satte, </span></div><p><div class=verse-container id=tha-ap486:7.4><span>deseti amataṁ padaṁ. </span></div><p><div class=verse-container id=tha-ap486:8.1><span>Janakāyamatikkamma, </span></div><p><div class=verse-container id=tha-ap486:8.2><span>vanditvā jinasāgaraṁ; </span></div><p><div class=verse-container id=tha-ap486:8.3><span>Ekaṁsaṁ ajinaṁ katvā, </span></div><p><div class=verse-container id=tha-ap486:8.4><span>santhaviṁ lokanāyakaṁ. </span></div><p><div class=verse-container id=tha-ap486:9.1><span>‘Tuvaṁ satthā ca ketu ca, </span></div><p><div class=verse-container id=tha-ap486:9.2><span>dhajo yūpo ca pāṇinaṁ; </span></div><p><div class=verse-container id=tha-ap486:9.3><span>Parāyaṇo patiṭṭhā ca, </span></div><p><div class=verse-container id=tha-ap486:9.4><span>dīpo ca dvipaduttamo. </span></div><p><div class=verse-container id=tha-ap486:10.1><span>Ekavīsatimaṁ bhāṇavāraṁ. </span></div><p><div class=verse-container id=tha-ap486:11.1><span>Nepuñño dassane vīro, </span></div><p><div class=verse-container id=tha-ap486:11.2><span>tāresi janataṁ tuvaṁ; </span></div><p><div class=verse-container id=tha-ap486:11.3><span>Natthañño tārako loke, </span></div><p><div class=verse-container id=tha-ap486:11.4><span>tavuttaritaro mune. </span></div><p><div class=verse-container id=tha-ap486:12.1><span>Sakkā theve kusaggena, </span></div><p><div class=verse-container id=tha-ap486:12.2><span>pametuṁ sāgaruttame; </span></div><p><div class=verse-container id=tha-ap486:12.3><span>Na tveva tava sabbaññu, </span></div><p><div class=verse-container id=tha-ap486:12.4><span>ñāṇaṁ sakkā pametave. </span></div><p><div class=verse-container id=tha-ap486:13.1><span>Tuladaṇḍe ṭhapetvāna, </span></div><p><div class=verse-container id=tha-ap486:13.2><span>mahiṁ sakkā dharetave; </span></div><p><div class=verse-container id=tha-ap486:13.3><span>Na tveva tava paññāya, </span></div><p><div class=verse-container id=tha-ap486:13.4><span>pamāṇamatthi cakkhuma. </span></div><p><div class=verse-container id=tha-ap486:14.1><span>Ākāso minituṁ sakkā, </span></div><p><div class=verse-container id=tha-ap486:14.2><span>rajjuyā aṅgulena vā; </span></div><p><div class=verse-container id=tha-ap486:14.3><span>Na tveva tava sabbaññu, </span></div><p><div class=verse-container id=tha-ap486:14.4><span>sīlaṁ sakkā pametave. </span></div><p><div class=verse-container id=tha-ap486:15.1><span>Mahāsamudde udakaṁ, </span></div><p><div class=verse-container id=tha-ap486:15.2><span>ākāso ca vasundharā; </span></div><p><div class=verse-container id=tha-ap486:15.3><span>Parimeyyāni etāni, </span></div><p><div class=verse-container id=tha-ap486:15.4><span>appameyyosi cakkhuma’. </span></div><p><div class=verse-container id=tha-ap486:16.1><span>Chahi gāthāhi sabbaññuṁ, </span></div><p><div class=verse-container id=tha-ap486:16.2><span>kittayitvā mahāyasaṁ; </span></div><p><div class=verse-container id=tha-ap486:16.3><span>Añjaliṁ paggahetvāna, </span></div><p><div class=verse-container id=tha-ap486:16.4><span>tuṇhī aṭṭhāsahaṁ tadā. </span></div><p><div class=verse-container id=tha-ap486:17.1><span>Yaṁ vadanti sumedhoti, </span></div><p><div class=verse-container id=tha-ap486:17.2><span>bhūripaññaṁ sumedhasaṁ; </span></div><p><div class=verse-container id=tha-ap486:17.3><span>Bhikkhusaṅghe nisīditvā, </span></div><p><div class=verse-container id=tha-ap486:17.4><span>imā gāthā abhāsatha. </span></div><p><div class=verse-container id=tha-ap486:18.1><span>‘Yo me ñāṇaṁ pakittesi, </span></div><p><div class=verse-container id=tha-ap486:18.2><span>vippasannena cetasā; </span></div><p><div class=verse-container id=tha-ap486:18.3><span>Tamahaṁ kittayissāmi, </span></div><p><div class=verse-container id=tha-ap486:18.4><span>suṇātha mama bhāsato. </span></div><p><div class=verse-container id=tha-ap486:19.1><span>Sattasattati kappāni, </span></div><p><div class=verse-container id=tha-ap486:19.2><span>devaloke ramissati; </span></div><p><div class=verse-container id=tha-ap486:19.3><span>Sahassakkhattuṁ devindo, </span></div><p><div class=verse-container id=tha-ap486:19.4><span>devarajjaṁ karissati. </span></div><p><div class=verse-container id=tha-ap486:20.1><span>Anekasatakkhattuñca, </span></div><p><div class=verse-container id=tha-ap486:20.2><span>cakkavattī bhavissati; </span></div><p><div class=verse-container id=tha-ap486:20.3><span>Padesarajjaṁ vipulaṁ, </span></div><p><div class=verse-container id=tha-ap486:20.4><span>gaṇanāto asaṅkhiyaṁ. </span></div><p><div class=verse-container id=tha-ap486:21.1><span>Devabhūto manusso vā, </span></div><p><div class=verse-container id=tha-ap486:21.2><span>puññakammasamāhito; </span></div><p><div class=verse-container id=tha-ap486:21.3><span>Anūnamanasaṅkappo, </span></div><p><div class=verse-container id=tha-ap486:21.4><span>tikkhapañño bhavissati’. </span></div><p><div class=verse-container id=tha-ap486:22.1><span>Tiṁsakappasahassamhi, </span></div><p><div class=verse-container id=tha-ap486:22.2><span>okkākakulasambhavo; </span></div><p><div class=verse-container id=tha-ap486:22.3><span>Gotamo nāma gottena, </span></div><p><div class=verse-container id=tha-ap486:22.4><span>satthā loke bhavissati. </span></div><p><div class=verse-container id=tha-ap486:23.1><span>Agārā abhinikkhamma, </span></div><p><div class=verse-container id=tha-ap486:23.2><span>pabbajissatikiñcano; </span></div><p><div class=verse-container id=tha-ap486:23.3><span>Jātiyā sattavassena, </span></div><p><div class=verse-container id=tha-ap486:23.4><span>arahattaṁ phusissati. </span></div><p><div class=verse-container id=tha-ap486:24.1><span>Yato sarāmi attānaṁ, </span></div><p><div class=verse-container id=tha-ap486:24.2><span>yato pattosmi sāsanaṁ; </span></div><p><div class=verse-container id=tha-ap486:24.3><span>Etthantare na jānāmi, </span></div><p><div class=verse-container id=tha-ap486:24.4><span>cetanaṁ amanoramaṁ. </span></div><p><div class=verse-container id=tha-ap486:25.1><span>Saṁsaritvā bhave sabbe, </span></div><p><div class=verse-container id=tha-ap486:25.2><span>sampattānubhaviṁ ahaṁ; </span></div><p><div class=verse-container id=tha-ap486:25.3><span>Bhoge me ūnatā natthi, </span></div><p><div class=verse-container id=tha-ap486:25.4><span>phalaṁ ñāṇassa thomane. </span></div><p><div class=verse-container id=tha-ap486:26.1><span>Tiyaggī nibbutā mayhaṁ, </span></div><p><div class=verse-container id=tha-ap486:26.2><span>bhavā sabbe samūhatā; </span></div><p><div class=verse-container id=tha-ap486:26.3><span>Sabbāsavā parikkhīṇā, </span></div><p><div class=verse-container id=tha-ap486:26.4><span>natthi dāni punabbhavo. </span></div><p><div class=verse-container id=tha-ap486:27.1><span>Tiṁsakappasahassamhi, </span></div><p><div class=verse-container id=tha-ap486:27.2><span>yaṁ ñāṇamathaviṁ ahaṁ; </span></div><p><div class=verse-container id=tha-ap486:27.3><span>Duggatiṁ nābhijānāmi, </span></div><p><div class=verse-container id=tha-ap486:27.4><span>phalaṁ ñāṇassa thomane. </span></div><p><div class=verse-container id=tha-ap486:28.1><span>Kilesā jhāpitā mayhaṁ, </span></div><p><div class=verse-container id=tha-ap486:28.2><span>…pe… </span></div><p><div class=verse-container id=tha-ap486:28.3><span>viharāmi anāsavo. </span></div><p><div class=verse-container id=tha-ap486:29.1><span>Svāgataṁ vata me āsi, </span></div><p><div class=verse-container id=tha-ap486:29.2><span>…pe… </span></div><p><div class=verse-container id=tha-ap486:29.3><span>kataṁ buddhassa sāsanaṁ. </span></div><p><div class=verse-container id=tha-ap486:30.1><span>Paṭisambhidā catasso, </span></div><p><div class=verse-container id=tha-ap486:30.2><span>…pe… </span></div><p><div class=verse-container id=tha-ap486:30.3><span>kataṁ buddhassa sāsanaṁ”. </span></div><p><div class=verse-container id=tha-ap486:31.1><span>Itthaṁ sudaṁ āyasmā ñāṇathaviko thero imā gāthāyo abhāsitthāti. </span></div><p><div class=verse-container id=tha-ap486:32.1><span>Ñāṇathavikattherassāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0485.html>Previous</a><a href=/canon/en/pli/ms/sutta/kn/tha-ap/tha-ap0487.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>