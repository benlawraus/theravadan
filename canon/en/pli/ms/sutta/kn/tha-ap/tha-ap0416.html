<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0415.html>Previous</a><a href=/canon/en/pli/ms/sutta/kn/tha-ap/tha-ap0417.html>Next</a></div><p><div class=verse-container id=tha-ap416:0.1><span>Therāpadāna </span></div><p><div class=verse-container id=tha-ap416:0.2><span>Bhaddālivagga </span></div><p><div class=verse-container id=tha-ap416:0.3><span class=big-bold>Madhumaṁsadāyakattheraapadāna </span></div><p><div class=verse-container id=tha-ap416:1.1><span>“Nagare bandhumatiyā, </span></div><p><div class=verse-container id=tha-ap416:1.2><span>sūkariko ahosahaṁ; </span></div><p><div class=verse-container id=tha-ap416:1.3><span>Ukkoṭakaṁ randhayitvā, </span></div><p><div class=verse-container id=tha-ap416:1.4><span>madhumaṁsamhi okiriṁ. </span></div><p><div class=verse-container id=tha-ap416:2.1><span>Sannipātaṁ ahaṁ gantvā, </span></div><p><div class=verse-container id=tha-ap416:2.2><span>ekaṁ pattaṁ gahesahaṁ; </span></div><p><div class=verse-container id=tha-ap416:2.3><span>Pūrayitvāna taṁ pattaṁ, </span></div><p><div class=verse-container id=tha-ap416:2.4><span>bhikkhusaṅghassadāsahaṁ. </span></div><p><div class=verse-container id=tha-ap416:3.1><span>Yottha therataro bhikkhu, </span></div><p><div class=verse-container id=tha-ap416:3.2><span>niyyādesi mamaṁ tadā; </span></div><p><div class=verse-container id=tha-ap416:3.3><span>Iminā pattapūrena, </span></div><p><div class=verse-container id=tha-ap416:3.4><span>labhassu vipulaṁ sukhaṁ. </span></div><p><div class=verse-container id=tha-ap416:4.1><span>Duve sampattiyo bhutvā, </span></div><p><div class=verse-container id=tha-ap416:4.2><span>sukkamūlena codito; </span></div><p><div class=verse-container id=tha-ap416:4.3><span>Pacchime vattamānamhi, </span></div><p><div class=verse-container id=tha-ap416:4.4><span>kilese jhāpayissati. </span></div><p><div class=verse-container id=tha-ap416:5.1><span>Tattha cittaṁ pasādetvā, </span></div><p><div class=verse-container id=tha-ap416:5.2><span>tāvatiṁsamagacchahaṁ; </span></div><p><div class=verse-container id=tha-ap416:5.3><span>Tattha bhutvā pivitvā ca, </span></div><p><div class=verse-container id=tha-ap416:5.4><span>labhāmi vipulaṁ sukhaṁ. </span></div><p><div class=verse-container id=tha-ap416:6.1><span>Maṇḍape rukkhamūle vā, </span></div><p><div class=verse-container id=tha-ap416:6.2><span>pubbakammaṁ anussariṁ; </span></div><p><div class=verse-container id=tha-ap416:6.3><span>Annapānābhivasso me, </span></div><p><div class=verse-container id=tha-ap416:6.4><span>abhivassati tāvade. </span></div><p><div class=verse-container id=tha-ap416:7.1><span>Idaṁ pacchimakaṁ mayhaṁ, </span></div><p><div class=verse-container id=tha-ap416:7.2><span>carimo vattate bhavo; </span></div><p><div class=verse-container id=tha-ap416:7.3><span>Idhāpi annapānaṁ me, </span></div><p><div class=verse-container id=tha-ap416:7.4><span>vassate sabbakālikaṁ. </span></div><p><div class=verse-container id=tha-ap416:8.1><span>Teneva madhudānena, </span></div><p><div class=verse-container id=tha-ap416:8.2><span>sandhāvitvā bhave ahaṁ; </span></div><p><div class=verse-container id=tha-ap416:8.3><span>Sabbāsave pariññāya, </span></div><p><div class=verse-container id=tha-ap416:8.4><span>viharāmi anāsavo. </span></div><p><div class=verse-container id=tha-ap416:9.1><span>Ekanavutito kappe, </span></div><p><div class=verse-container id=tha-ap416:9.2><span>yaṁ dānamadadiṁ tadā; </span></div><p><div class=verse-container id=tha-ap416:9.3><span>Duggatiṁ nābhijānāmi, </span></div><p><div class=verse-container id=tha-ap416:9.4><span>madhudānassidaṁ phalaṁ. </span></div><p><div class=verse-container id=tha-ap416:10.1><span>Kilesā jhāpitā mayhaṁ, </span></div><p><div class=verse-container id=tha-ap416:10.2><span>…pe… </span></div><p><div class=verse-container id=tha-ap416:10.3><span>viharāmi anāsavo. </span></div><p><div class=verse-container id=tha-ap416:11.1><span>Svāgataṁ vata me āsi, </span></div><p><div class=verse-container id=tha-ap416:11.2><span>…pe… </span></div><p><div class=verse-container id=tha-ap416:11.3><span>kataṁ buddhassa sāsanaṁ. </span></div><p><div class=verse-container id=tha-ap416:12.1><span>Paṭisambhidā catasso, </span></div><p><div class=verse-container id=tha-ap416:12.2><span>…pe… </span></div><p><div class=verse-container id=tha-ap416:12.3><span>kataṁ buddhassa sāsanaṁ”. </span></div><p><div class=verse-container id=tha-ap416:13.1><span>Itthaṁ sudaṁ āyasmā madhumaṁsadāyako thero imā gāthāyo abhāsitthāti. </span></div><p><div class=verse-container id=tha-ap416:14.1><span>Madhumaṁsadāyakattherassāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0415.html>Previous</a><a href=/canon/en/pli/ms/sutta/kn/tha-ap/tha-ap0417.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>