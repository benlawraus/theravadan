<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0415.html>Previous</a><a href=/canon/en/pli/ms/sutta/kn/tha-ap/tha-ap0417.html>Next</a></div><p id=tha-ap416:0.1><span class=root>Therāpadāna </span><br><p id=tha-ap416:0.2><span class=root>Bhaddālivagga </span><br><p id=tha-ap416:0.3><span class="root big-bold">Madhumaṁsadāyakattheraapadāna </span><br><p id=tha-ap416:1.1><span class=root>“Nagare bandhumatiyā, </span><br><p id=tha-ap416:1.2><span class=root>sūkariko ahosahaṁ; </span><br><p id=tha-ap416:1.3><span class=root>Ukkoṭakaṁ randhayitvā, </span><br><p id=tha-ap416:1.4><span class=root>madhumaṁsamhi okiriṁ. </span><br><p id=tha-ap416:2.1><span class=root>Sannipātaṁ ahaṁ gantvā, </span><br><p id=tha-ap416:2.2><span class=root>ekaṁ pattaṁ gahesahaṁ; </span><br><p id=tha-ap416:2.3><span class=root>Pūrayitvāna taṁ pattaṁ, </span><br><p id=tha-ap416:2.4><span class=root>bhikkhusaṅghassadāsahaṁ. </span><br><p id=tha-ap416:3.1><span class=root>Yottha therataro bhikkhu, </span><br><p id=tha-ap416:3.2><span class=root>niyyādesi mamaṁ tadā; </span><br><p id=tha-ap416:3.3><span class=root>Iminā pattapūrena, </span><br><p id=tha-ap416:3.4><span class=root>labhassu vipulaṁ sukhaṁ. </span><br><p id=tha-ap416:4.1><span class=root>Duve sampattiyo bhutvā, </span><br><p id=tha-ap416:4.2><span class=root>sukkamūlena codito; </span><br><p id=tha-ap416:4.3><span class=root>Pacchime vattamānamhi, </span><br><p id=tha-ap416:4.4><span class=root>kilese jhāpayissati. </span><br><p id=tha-ap416:5.1><span class=root>Tattha cittaṁ pasādetvā, </span><br><p id=tha-ap416:5.2><span class=root>tāvatiṁsamagacchahaṁ; </span><br><p id=tha-ap416:5.3><span class=root>Tattha bhutvā pivitvā ca, </span><br><p id=tha-ap416:5.4><span class=root>labhāmi vipulaṁ sukhaṁ. </span><br><p id=tha-ap416:6.1><span class=root>Maṇḍape rukkhamūle vā, </span><br><p id=tha-ap416:6.2><span class=root>pubbakammaṁ anussariṁ; </span><br><p id=tha-ap416:6.3><span class=root>Annapānābhivasso me, </span><br><p id=tha-ap416:6.4><span class=root>abhivassati tāvade. </span><br><p id=tha-ap416:7.1><span class=root>Idaṁ pacchimakaṁ mayhaṁ, </span><br><p id=tha-ap416:7.2><span class=root>carimo vattate bhavo; </span><br><p id=tha-ap416:7.3><span class=root>Idhāpi annapānaṁ me, </span><br><p id=tha-ap416:7.4><span class=root>vassate sabbakālikaṁ. </span><br><p id=tha-ap416:8.1><span class=root>Teneva madhudānena, </span><br><p id=tha-ap416:8.2><span class=root>sandhāvitvā bhave ahaṁ; </span><br><p id=tha-ap416:8.3><span class=root>Sabbāsave pariññāya, </span><br><p id=tha-ap416:8.4><span class=root>viharāmi anāsavo. </span><br><p id=tha-ap416:9.1><span class=root>Ekanavutito kappe, </span><br><p id=tha-ap416:9.2><span class=root>yaṁ dānamadadiṁ tadā; </span><br><p id=tha-ap416:9.3><span class=root>Duggatiṁ nābhijānāmi, </span><br><p id=tha-ap416:9.4><span class=root>madhudānassidaṁ phalaṁ. </span><br><p id=tha-ap416:10.1><span class=root>Kilesā jhāpitā mayhaṁ, </span><br><p id=tha-ap416:10.2><span class=root>…pe… </span><br><p id=tha-ap416:10.3><span class=root>viharāmi anāsavo. </span><br><p id=tha-ap416:11.1><span class=root>Svāgataṁ vata me āsi, </span><br><p id=tha-ap416:11.2><span class=root>…pe… </span><br><p id=tha-ap416:11.3><span class=root>kataṁ buddhassa sāsanaṁ. </span><br><p id=tha-ap416:12.1><span class=root>Paṭisambhidā catasso, </span><br><p id=tha-ap416:12.2><span class=root>…pe… </span><br><p id=tha-ap416:12.3><span class=root>kataṁ buddhassa sāsanaṁ”. </span><br><p id=tha-ap416:13.1><span class=root>Itthaṁ sudaṁ āyasmā madhumaṁsadāyako thero imā gāthāyo abhāsitthāti. </span><br><p id=tha-ap416:14.1><span class=root>Madhumaṁsadāyakattherassāpadānaṁ catutthaṁ. </span><br></main><footer class="container footer"><small><a href=/about>Contact info</a></small></footer>