<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0396.html>Previous</a><a href=/canon/en/pli/ms/sutta/kn/tha-ap/tha-ap0398.html>Next</a></div><p><div class=verse-container id=tha-ap397:0.1><span>Therāpadāna </span></div><p><div class=verse-container id=tha-ap397:0.2><span>Pilindavacchavagga </span></div><p><div class=verse-container id=tha-ap397:0.3><span class=big-bold>5 Padumakūṭāgāriyattheraapadāna </span></div><p><div class=verse-container id=tha-ap397:1.1><span>“Piyadassī nāma bhagavā, </span></div><p><div class=verse-container id=tha-ap397:1.2><span>sayambhū lokanāyako; </span></div><p><div class=verse-container id=tha-ap397:1.3><span>Vivekakāmo sambuddho, </span></div><p><div class=verse-container id=tha-ap397:1.4><span>samādhikusalo muni. </span></div><p><div class=verse-container id=tha-ap397:2.1><span>Vanasaṇḍaṁ samogayha, </span></div><p><div class=verse-container id=tha-ap397:2.2><span>piyadassī mahāmuni; </span></div><p><div class=verse-container id=tha-ap397:2.3><span>Paṁsukūlaṁ pattharitvā, </span></div><p><div class=verse-container id=tha-ap397:2.4><span>nisīdi purisuttamo. </span></div><p><div class=verse-container id=tha-ap397:3.1><span>Migaluddo pure āsiṁ, </span></div><p><div class=verse-container id=tha-ap397:3.2><span>araññe kānane ahaṁ; </span></div><p><div class=verse-container id=tha-ap397:3.3><span>Pasadaṁ migamesanto, </span></div><p><div class=verse-container id=tha-ap397:3.4><span>āhiṇḍāmi ahaṁ tadā. </span></div><p><div class=verse-container id=tha-ap397:4.1><span>Tatthaddasāsiṁ sambuddhaṁ, </span></div><p><div class=verse-container id=tha-ap397:4.2><span>oghatiṇṇamanāsavaṁ; </span></div><p><div class=verse-container id=tha-ap397:4.3><span>Pupphitaṁ sālarājaṁva, </span></div><p><div class=verse-container id=tha-ap397:4.4><span>sataraṁsiṁva uggataṁ. </span></div><p><div class=verse-container id=tha-ap397:5.1><span>Disvānahaṁ devadevaṁ, </span></div><p><div class=verse-container id=tha-ap397:5.2><span>piyadassiṁ mahāyasaṁ; </span></div><p><div class=verse-container id=tha-ap397:5.3><span>Jātassaraṁ samogayha, </span></div><p><div class=verse-container id=tha-ap397:5.4><span>padumaṁ āhariṁ tadā. </span></div><p><div class=verse-container id=tha-ap397:6.1><span>Āharitvāna padumaṁ, </span></div><p><div class=verse-container id=tha-ap397:6.2><span>satapattaṁ manoramaṁ; </span></div><p><div class=verse-container id=tha-ap397:6.3><span>Kūṭāgāraṁ karitvāna, </span></div><p><div class=verse-container id=tha-ap397:6.4><span>chādayiṁ padumenahaṁ. </span></div><p><div class=verse-container id=tha-ap397:7.1><span>Anukampako kāruṇiko, </span></div><p><div class=verse-container id=tha-ap397:7.2><span>piyadassī mahāmuni; </span></div><p><div class=verse-container id=tha-ap397:7.3><span>Sattarattindivaṁ buddho, </span></div><p><div class=verse-container id=tha-ap397:7.4><span>kūṭāgāre vasī jino. </span></div><p><div class=verse-container id=tha-ap397:8.1><span>Purāṇaṁ chaḍḍayitvāna, </span></div><p><div class=verse-container id=tha-ap397:8.2><span>navena chādayiṁ ahaṁ; </span></div><p><div class=verse-container id=tha-ap397:8.3><span>Añjaliṁ paggahetvāna, </span></div><p><div class=verse-container id=tha-ap397:8.4><span>aṭṭhāsiṁ tāvade ahaṁ. </span></div><p><div class=verse-container id=tha-ap397:9.1><span>Vuṭṭhahitvā samādhimhā, </span></div><p><div class=verse-container id=tha-ap397:9.2><span>piyadassī mahāmuni; </span></div><p><div class=verse-container id=tha-ap397:9.3><span>Disaṁ anuvilokento, </span></div><p><div class=verse-container id=tha-ap397:9.4><span>nisīdi lokanāyako. </span></div><p><div class=verse-container id=tha-ap397:10.1><span>Tadā sudassano nāma, </span></div><p><div class=verse-container id=tha-ap397:10.2><span>upaṭṭhāko mahiddhiko; </span></div><p><div class=verse-container id=tha-ap397:10.3><span>Cittamaññāya buddhassa, </span></div><p><div class=verse-container id=tha-ap397:10.4><span>piyadassissa satthuno. </span></div><p><div class=verse-container id=tha-ap397:11.1><span>Asītiyā sahassehi, </span></div><p><div class=verse-container id=tha-ap397:11.2><span>bhikkhūhi parivārito; </span></div><p><div class=verse-container id=tha-ap397:11.3><span>Vanante sukhamāsīnaṁ, </span></div><p><div class=verse-container id=tha-ap397:11.4><span>upesi lokanāyakaṁ. </span></div><p><div class=verse-container id=tha-ap397:12.1><span>Yāvatā vanasaṇḍamhi, </span></div><p><div class=verse-container id=tha-ap397:12.2><span>adhivatthā ca devatā; </span></div><p><div class=verse-container id=tha-ap397:12.3><span>Buddhassa cittamaññāya, </span></div><p><div class=verse-container id=tha-ap397:12.4><span>sabbe sannipatuṁ tadā. </span></div><p><div class=verse-container id=tha-ap397:13.1><span>Samāgatesu yakkhesu, </span></div><p><div class=verse-container id=tha-ap397:13.2><span>kumbhaṇḍe saharakkhase; </span></div><p><div class=verse-container id=tha-ap397:13.3><span>Bhikkhusaṅghe ca sampatte, </span></div><p><div class=verse-container id=tha-ap397:13.4><span>gāthā pabyāharī jino. </span></div><p><div class=verse-container id=tha-ap397:14.1><span>‘Yo maṁ sattāhaṁ pūjesi, </span></div><p><div class=verse-container id=tha-ap397:14.2><span>āvāsañca akāsi me; </span></div><p><div class=verse-container id=tha-ap397:14.3><span>Tamahaṁ kittayissāmi, </span></div><p><div class=verse-container id=tha-ap397:14.4><span>suṇātha mama bhāsato. </span></div><p><div class=verse-container id=tha-ap397:15.1><span>Sududdasaṁ sunipuṇaṁ, </span></div><p><div class=verse-container id=tha-ap397:15.2><span>gambhīraṁ suppakāsitaṁ; </span></div><p><div class=verse-container id=tha-ap397:15.3><span>Ñāṇena kittayissāmi, </span></div><p><div class=verse-container id=tha-ap397:15.4><span>suṇātha mama bhāsato. </span></div><p><div class=verse-container id=tha-ap397:16.1><span>Catuddasāni kappāni, </span></div><p><div class=verse-container id=tha-ap397:16.2><span>devarajjaṁ karissati; </span></div><p><div class=verse-container id=tha-ap397:16.3><span>Kūṭāgāraṁ mahantassa, </span></div><p><div class=verse-container id=tha-ap397:16.4><span>padmapupphehi chāditaṁ. </span></div><p><div class=verse-container id=tha-ap397:17.1><span>Ākāse dhārayissati, </span></div><p><div class=verse-container id=tha-ap397:17.2><span>Pupphakammassidaṁ phalaṁ; </span></div><p><div class=verse-container id=tha-ap397:17.3><span>Catubbīse kappasate, </span></div><p><div class=verse-container id=tha-ap397:17.4><span>Vokiṇṇaṁ saṁsarissati. </span></div><p><div class=verse-container id=tha-ap397:18.1><span>Tattha pupphamayaṁ byamhaṁ, </span></div><p><div class=verse-container id=tha-ap397:18.2><span>Ākāse dhārayissati; </span></div><p><div class=verse-container id=tha-ap397:18.3><span>Yathā padumapattamhi, </span></div><p><div class=verse-container id=tha-ap397:18.4><span>Toyaṁ na upalimpati. </span></div><p><div class=verse-container id=tha-ap397:19.1><span>Tathevīmassa ñāṇamhi, </span></div><p><div class=verse-container id=tha-ap397:19.2><span>kilesā nopalimpare; </span></div><p><div class=verse-container id=tha-ap397:19.3><span>Manasā vinivaṭṭetvā, </span></div><p><div class=verse-container id=tha-ap397:19.4><span>pañca nīvaraṇe ayaṁ. </span></div><p><div class=verse-container id=tha-ap397:20.1><span>Cittaṁ janetvā nekkhamme, </span></div><p><div class=verse-container id=tha-ap397:20.2><span>agārā pabbajissati; </span></div><p><div class=verse-container id=tha-ap397:20.3><span>Tato pupphamaye byamhe, </span></div><p><div class=verse-container id=tha-ap397:20.4><span>dhārente nikkhamissati. </span></div><p><div class=verse-container id=tha-ap397:21.1><span>Rukkhamūle vasantassa, </span></div><p><div class=verse-container id=tha-ap397:21.2><span>Nipakassa satīmato; </span></div><p><div class=verse-container id=tha-ap397:21.3><span>Tattha pupphamayaṁ byamhaṁ, </span></div><p><div class=verse-container id=tha-ap397:21.4><span>Matthake dhārayissati. </span></div><p><div class=verse-container id=tha-ap397:22.1><span>Cīvaraṁ piṇḍapātañca, </span></div><p><div class=verse-container id=tha-ap397:22.2><span>paccayaṁ sayanāsanaṁ; </span></div><p><div class=verse-container id=tha-ap397:22.3><span>Datvāna bhikkhusaṅghassa, </span></div><p><div class=verse-container id=tha-ap397:22.4><span>nibbāyissatināsavo’. </span></div><p><div class=verse-container id=tha-ap397:23.1><span>Kūṭāgārena caratā, </span></div><p><div class=verse-container id=tha-ap397:23.2><span>pabbajjaṁ abhinikkhamiṁ; </span></div><p><div class=verse-container id=tha-ap397:23.3><span>Rukkhamūle vasantampi, </span></div><p><div class=verse-container id=tha-ap397:23.4><span>kūṭāgāraṁ dharīyati. </span></div><p><div class=verse-container id=tha-ap397:24.1><span>Cīvare piṇḍapāte ca, </span></div><p><div class=verse-container id=tha-ap397:24.2><span>cetanā me na vijjati; </span></div><p><div class=verse-container id=tha-ap397:24.3><span>Puññakammena saṁyutto, </span></div><p><div class=verse-container id=tha-ap397:24.4><span>labhāmi pariniṭṭhitaṁ. </span></div><p><div class=verse-container id=tha-ap397:25.1><span>Gaṇanāto asaṅkheyyā, </span></div><p><div class=verse-container id=tha-ap397:25.2><span>kappakoṭī bahū mama; </span></div><p><div class=verse-container id=tha-ap397:25.3><span>Rittakā te atikkantā, </span></div><p><div class=verse-container id=tha-ap397:25.4><span>pamuttā lokanāyakā. </span></div><p><div class=verse-container id=tha-ap397:26.1><span>Aṭṭhārase kappasate, </span></div><p><div class=verse-container id=tha-ap397:26.2><span>piyadassī vināyako; </span></div><p><div class=verse-container id=tha-ap397:26.3><span>Tamahaṁ payirupāsitvā, </span></div><p><div class=verse-container id=tha-ap397:26.4><span>imaṁ yoniṁ upāgato. </span></div><p><div class=verse-container id=tha-ap397:27.1><span>Idha passāmi sambuddhaṁ, </span></div><p><div class=verse-container id=tha-ap397:27.2><span>anomaṁ nāma cakkhumaṁ; </span></div><p><div class=verse-container id=tha-ap397:27.3><span>Tamahaṁ upagantvāna, </span></div><p><div class=verse-container id=tha-ap397:27.4><span>pabbajiṁ anagāriyaṁ. </span></div><p><div class=verse-container id=tha-ap397:28.1><span>Dukkhassantakaro buddho, </span></div><p><div class=verse-container id=tha-ap397:28.2><span>maggaṁ me desayī jino; </span></div><p><div class=verse-container id=tha-ap397:28.3><span>Tassa dhammaṁ suṇitvāna, </span></div><p><div class=verse-container id=tha-ap397:28.4><span>pattomhi acalaṁ padaṁ. </span></div><p><div class=verse-container id=tha-ap397:29.1><span>Tosayitvāna sambuddhaṁ, </span></div><p><div class=verse-container id=tha-ap397:29.2><span>gotamaṁ sakyapuṅgavaṁ; </span></div><p><div class=verse-container id=tha-ap397:29.3><span>Sabbāsave pariññāya, </span></div><p><div class=verse-container id=tha-ap397:29.4><span>viharāmi anāsavo. </span></div><p><div class=verse-container id=tha-ap397:30.1><span>Aṭṭhārase kappasate, </span></div><p><div class=verse-container id=tha-ap397:30.2><span>yaṁ buddhamabhipūjayiṁ; </span></div><p><div class=verse-container id=tha-ap397:30.3><span>Duggatiṁ nābhijānāmi, </span></div><p><div class=verse-container id=tha-ap397:30.4><span>buddhapūjāyidaṁ phalaṁ. </span></div><p><div class=verse-container id=tha-ap397:31.1><span>Kilesā jhāpitā mayhaṁ, </span></div><p><div class=verse-container id=tha-ap397:31.2><span>bhavā sabbe samūhatā; </span></div><p><div class=verse-container id=tha-ap397:31.3><span>Sabbāsavā parikkhīṇā, </span></div><p><div class=verse-container id=tha-ap397:31.4><span>natthi dāni punabbhavo. </span></div><p><div class=verse-container id=tha-ap397:32.1><span>Svāgataṁ vata me āsi, </span></div><p><div class=verse-container id=tha-ap397:32.2><span>…pe… </span></div><p><div class=verse-container id=tha-ap397:32.3><span>kataṁ buddhassa sāsanaṁ. </span></div><p><div class=verse-container id=tha-ap397:33.1><span>Paṭisambhidā catasso, </span></div><p><div class=verse-container id=tha-ap397:33.2><span>…pe… </span></div><p><div class=verse-container id=tha-ap397:33.3><span>kataṁ buddhassa sāsanaṁ”. </span></div><p><div class=verse-container id=tha-ap397:34.1><span>Itthaṁ sudaṁ āyasmā padumakūṭāgāriyo thero imā gāthāyo abhāsitthāti. </span></div><p><div class=verse-container id=tha-ap397:35.1><span>Padumakūṭāgāriyattherassāpadānaṁ pañcamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0396.html>Previous</a><a href=/canon/en/pli/ms/sutta/kn/tha-ap/tha-ap0398.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>