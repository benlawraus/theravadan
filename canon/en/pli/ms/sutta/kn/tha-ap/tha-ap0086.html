<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0085.html>Previous</a><a href=/canon/en/pli/ms/sutta/kn/tha-ap/tha-ap0087.html>Next</a></div><p id=tha-ap86:0.1><span class=root>Therāpadāna </span><br><p id=tha-ap86:0.2><span class=root>Timiravagga </span><br><p id=tha-ap86:0.3><span class="root big-bold">Adhopupphiyattheraapadāna </span><br><p id=tha-ap86:1.1><span class=root>“Abhibhū nāma so bhikkhu, </span><br><p id=tha-ap86:1.2><span class=root>sikhino aggasāvako; </span><br><p id=tha-ap86:1.3><span class=root>Mahānubhāvo tevijjo, </span><br><p id=tha-ap86:1.4><span class=root>himavantaṁ upāgami. </span><br><p id=tha-ap86:2.1><span class=root>Ahampi himavantamhi, </span><br><p id=tha-ap86:2.2><span class=root>ramaṇīyassame isi; </span><br><p id=tha-ap86:2.3><span class=root>Vasāmi appamaññāsu, </span><br><p id=tha-ap86:2.4><span class=root>iddhīsu ca tadā vasī. </span><br><p id=tha-ap86:3.1><span class=root>Pakkhijāto viyākāse, </span><br><p id=tha-ap86:3.2><span class=root>pabbataṁ adhivatthayiṁ; </span><br><p id=tha-ap86:3.3><span class=root>Adhopupphaṁ gahetvāna, </span><br><p id=tha-ap86:3.4><span class=root>āgacchiṁ pabbataṁ ahaṁ. </span><br><p id=tha-ap86:4.1><span class=root>Satta pupphāni gaṇhitvā, </span><br><p id=tha-ap86:4.2><span class=root>matthake okiriṁ ahaṁ; </span><br><p id=tha-ap86:4.3><span class=root>Ālokite ca vīrena, </span><br><p id=tha-ap86:4.4><span class=root>pakkāmiṁ pācināmukho. </span><br><p id=tha-ap86:5.1><span class=root>Āvāsaṁ abhisambhosiṁ, </span><br><p id=tha-ap86:5.2><span class=root>patvāna assamaṁ ahaṁ; </span><br><p id=tha-ap86:5.3><span class=root>Khāribhāraṁ gahetvāna, </span><br><p id=tha-ap86:5.4><span class=root>pāyāsiṁ pabbatantaraṁ. </span><br><p id=tha-ap86:6.1><span class=root>Ajagaro maṁ pīḷesi, </span><br><p id=tha-ap86:6.2><span class=root>ghorarūpo mahabbalo; </span><br><p id=tha-ap86:6.3><span class=root>Pubbakammaṁ saritvāna, </span><br><p id=tha-ap86:6.4><span class=root>tattha kālaṅkato ahaṁ. </span><br><p id=tha-ap86:7.1><span class=root>Ekattiṁse ito kappe, </span><br><p id=tha-ap86:7.2><span class=root>yaṁ pupphamabhiropayiṁ; </span><br><p id=tha-ap86:7.3><span class=root>Duggatiṁ nābhijānāmi, </span><br><p id=tha-ap86:7.4><span class=root>pupphapūjāyidaṁ phalaṁ. </span><br><p id=tha-ap86:8.1><span class=root>Paṭisambhidā catasso, </span><br><p id=tha-ap86:8.2><span class=root>…pe… </span><br><p id=tha-ap86:8.3><span class=root>kataṁ buddhassa sāsanaṁ”. </span><br><p id=tha-ap86:9.1><span class=root>Itthaṁ sudaṁ āyasmā adhopupphiyo thero imā gāthāyo abhāsitthāti. </span><br><p id=tha-ap86:10.1><span class=root>Adhopupphiyattherassāpadānaṁ catutthaṁ. </span><br></main><footer class="container footer"><small><a href=/about>Contact info</a></small></footer>