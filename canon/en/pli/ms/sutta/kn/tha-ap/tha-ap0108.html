<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0107.html>Previous</a><a href=/canon/en/pli/ms/sutta/kn/tha-ap/tha-ap0109.html>Next</a></div><p id=tha-ap108:0.1><span class=root>Therāpadāna </span><br><p id=tha-ap108:0.2><span class=root>Bhikkhadāyivagga </span><br><p id=tha-ap108:0.3><span class="root big-bold">Udakapūjakattheraapadāna </span><br><p id=tha-ap108:1.1><span class=root>“Suvaṇṇavaṇṇaṁ sambuddhaṁ, </span><br><p id=tha-ap108:1.2><span class=root>Gacchantaṁ anilañjase; </span><br><p id=tha-ap108:1.3><span class=root>Ghatāsanaṁva jalitaṁ, </span><br><p id=tha-ap108:1.4><span class=root>Ādittaṁva hutāsanaṁ. </span><br><p id=tha-ap108:2.1><span class=root>Pāṇinā udakaṁ gayha, </span><br><p id=tha-ap108:2.2><span class=root>ākāse ukkhipiṁ ahaṁ; </span><br><p id=tha-ap108:2.3><span class=root>Sampaṭicchi mahāvīro, </span><br><p id=tha-ap108:2.4><span class=root>buddho kāruṇiko isi. </span><br><p id=tha-ap108:3.1><span class=root>Antalikkhe ṭhito satthā, </span><br><p id=tha-ap108:3.2><span class=root>padumuttaranāmako; </span><br><p id=tha-ap108:3.3><span class=root>Mama saṅkappamaññāya, </span><br><p id=tha-ap108:3.4><span class=root>imaṁ gāthaṁ abhāsatha. </span><br><p id=tha-ap108:4.1><span class=root>‘Iminā dakadānena, </span><br><p id=tha-ap108:4.2><span class=root>pītiuppādanena ca; </span><br><p id=tha-ap108:4.3><span class=root>Kappasatasahassampi, </span><br><p id=tha-ap108:4.4><span class=root>duggatiṁ nupapajjati’. </span><br><p id=tha-ap108:5.1><span class=root>Tena kammena dvipadinda, </span><br><p id=tha-ap108:5.2><span class=root>lokajeṭṭha narāsabha; </span><br><p id=tha-ap108:5.3><span class=root>Pattomhi acalaṁ ṭhānaṁ, </span><br><p id=tha-ap108:5.4><span class=root>hitvā jayaparājayaṁ. </span><br><p id=tha-ap108:6.1><span class=root>Sahassarājanāmena, </span><br><p id=tha-ap108:6.2><span class=root>tayo te cakkavattino; </span><br><p id=tha-ap108:6.3><span class=root>Pañcasaṭṭhikappasate, </span><br><p id=tha-ap108:6.4><span class=root>cāturantā janādhipā. </span><br><p id=tha-ap108:7.1><span class=root>Paṭisambhidā catasso, </span><br><p id=tha-ap108:7.2><span class=root>…pe… </span><br><p id=tha-ap108:7.3><span class=root>kataṁ buddhassa sāsanaṁ”. </span><br><p id=tha-ap108:8.1><span class=root>Itthaṁ sudaṁ āyasmā udakapūjako thero imā gāthāyo abhāsitthāti. </span><br><p id=tha-ap108:9.1><span class=root>Udakapūjakattherassāpadānaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>