<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0036.html>Previous</a><a href=/canon/en/pli/ms/sutta/kn/tha-ap/tha-ap0038.html>Next</a></div><p><div class=verse-container id=tha-ap37:0.1><span>Therāpadāna </span></div><p><div class=verse-container id=tha-ap37:0.2><span>Kuṇḍadhānavagga </span></div><p><div class=verse-container id=tha-ap37:0.3><span class=big-bold>Mogharājattheraapadāna </span></div><p><div class=verse-container id=tha-ap37:1.1><span>“Atthadassī tu bhagavā, </span></div><p><div class=verse-container id=tha-ap37:1.2><span>sayambhū aparājito; </span></div><p><div class=verse-container id=tha-ap37:1.3><span>Bhikkhusaṅghaparibyūḷho, </span></div><p><div class=verse-container id=tha-ap37:1.4><span>rathiyaṁ paṭipajjatha. </span></div><p><div class=verse-container id=tha-ap37:2.1><span>Sissehi samparivuto, </span></div><p><div class=verse-container id=tha-ap37:2.2><span>gharamhā abhinikkhamiṁ; </span></div><p><div class=verse-container id=tha-ap37:2.3><span>Nikkhamitvānahaṁ tattha, </span></div><p><div class=verse-container id=tha-ap37:2.4><span>addasaṁ lokanāyakaṁ. </span></div><p><div class=verse-container id=tha-ap37:3.1><span>Abhivādiya sambuddhaṁ, </span></div><p><div class=verse-container id=tha-ap37:3.2><span>sire katvāna añjaliṁ; </span></div><p><div class=verse-container id=tha-ap37:3.3><span>Sakaṁ cittaṁ pasādetvā, </span></div><p><div class=verse-container id=tha-ap37:3.4><span>santhaviṁ lokanāyakaṁ. </span></div><p><div class=verse-container id=tha-ap37:4.1><span>Yāvatā rūpino sattā, </span></div><p><div class=verse-container id=tha-ap37:4.2><span>arūpī vā asaññino; </span></div><p><div class=verse-container id=tha-ap37:4.3><span>Sabbe te tava ñāṇamhi, </span></div><p><div class=verse-container id=tha-ap37:4.4><span>anto honti samogadhā. </span></div><p><div class=verse-container id=tha-ap37:5.1><span>Sukhumacchikajālena, </span></div><p><div class=verse-container id=tha-ap37:5.2><span>udakaṁ yo parikkhipe; </span></div><p><div class=verse-container id=tha-ap37:5.3><span>Ye keci udake pāṇā, </span></div><p><div class=verse-container id=tha-ap37:5.4><span>antojāle bhavanti te. </span></div><p><div class=verse-container id=tha-ap37:6.1><span>Yesañca cetanā atthi, </span></div><p><div class=verse-container id=tha-ap37:6.2><span>rūpino ca arūpino; </span></div><p><div class=verse-container id=tha-ap37:6.3><span>Sabbe te tava ñāṇamhi, </span></div><p><div class=verse-container id=tha-ap37:6.4><span>anto honti samogadhā. </span></div><p><div class=verse-container id=tha-ap37:7.1><span>Samuddharasimaṁ lokaṁ, </span></div><p><div class=verse-container id=tha-ap37:7.2><span>andhakārasamākulaṁ; </span></div><p><div class=verse-container id=tha-ap37:7.3><span>Tava dhammaṁ suṇitvāna, </span></div><p><div class=verse-container id=tha-ap37:7.4><span>kaṅkhāsotaṁ taranti te. </span></div><p><div class=verse-container id=tha-ap37:8.1><span>Avijjānivute loke, </span></div><p><div class=verse-container id=tha-ap37:8.2><span>andhakārena otthaṭe; </span></div><p><div class=verse-container id=tha-ap37:8.3><span>Tava ñāṇamhi jotante, </span></div><p><div class=verse-container id=tha-ap37:8.4><span>andhakārā padhaṁsitā. </span></div><p><div class=verse-container id=tha-ap37:9.1><span>Tuvaṁ cakkhūsi sabbesaṁ, </span></div><p><div class=verse-container id=tha-ap37:9.2><span>mahātamapanūdano; </span></div><p><div class=verse-container id=tha-ap37:9.3><span>Tava dhammaṁ suṇitvāna, </span></div><p><div class=verse-container id=tha-ap37:9.4><span>nibbāyati bahujjano. </span></div><p><div class=verse-container id=tha-ap37:10.1><span>Puṭakaṁ pūrayitvāna, </span></div><p><div class=verse-container id=tha-ap37:10.2><span>madhukhuddamaneḷakaṁ; </span></div><p><div class=verse-container id=tha-ap37:10.3><span>Ubho hatthehi paggayha, </span></div><p><div class=verse-container id=tha-ap37:10.4><span>upanesiṁ mahesino. </span></div><p><div class=verse-container id=tha-ap37:11.1><span>Paṭiggaṇhi mahāvīro, </span></div><p><div class=verse-container id=tha-ap37:11.2><span>sahatthena mahā isi; </span></div><p><div class=verse-container id=tha-ap37:11.3><span>Bhuñjitvā tañca sabbaññū, </span></div><p><div class=verse-container id=tha-ap37:11.4><span>vehāsaṁ nabhamuggami. </span></div><p><div class=verse-container id=tha-ap37:12.1><span>Antalikkhe ṭhito satthā, </span></div><p><div class=verse-container id=tha-ap37:12.2><span>atthadassī narāsabho; </span></div><p><div class=verse-container id=tha-ap37:12.3><span>Mama cittaṁ pasādento, </span></div><p><div class=verse-container id=tha-ap37:12.4><span>imā gāthā abhāsatha. </span></div><p><div class=verse-container id=tha-ap37:13.1><span>‘Yenidaṁ thavitaṁ ñāṇaṁ, </span></div><p><div class=verse-container id=tha-ap37:13.2><span>buddhaseṭṭho ca thomito; </span></div><p><div class=verse-container id=tha-ap37:13.3><span>Tena cittappasādena, </span></div><p><div class=verse-container id=tha-ap37:13.4><span>duggatiṁ so na gacchati. </span></div><p><div class=verse-container id=tha-ap37:14.1><span>Catuddasañcakkhattuṁ so, </span></div><p><div class=verse-container id=tha-ap37:14.2><span>devarajjaṁ karissati; </span></div><p><div class=verse-container id=tha-ap37:14.3><span>Pathabyā rajjaṁ aṭṭhasataṁ, </span></div><p><div class=verse-container id=tha-ap37:14.4><span>vasudhaṁ āvasissati. </span></div><p><div class=verse-container id=tha-ap37:15.1><span>Pañceva satakkhattuñca, </span></div><p><div class=verse-container id=tha-ap37:15.2><span>cakkavattī bhavissati; </span></div><p><div class=verse-container id=tha-ap37:15.3><span>Padesarajjaṁ asaṅkheyyaṁ, </span></div><p><div class=verse-container id=tha-ap37:15.4><span>mahiyā kārayissati. </span></div><p><div class=verse-container id=tha-ap37:16.1><span>Ajjhāyako mantadharo, </span></div><p><div class=verse-container id=tha-ap37:16.2><span>tiṇṇaṁ vedāna pāragū; </span></div><p><div class=verse-container id=tha-ap37:16.3><span>Gotamassa bhagavato, </span></div><p><div class=verse-container id=tha-ap37:16.4><span>sāsane pabbajissati. </span></div><p><div class=verse-container id=tha-ap37:17.1><span>Gambhīraṁ nipuṇaṁ atthaṁ, </span></div><p><div class=verse-container id=tha-ap37:17.2><span>ñāṇena vicinissati; </span></div><p><div class=verse-container id=tha-ap37:17.3><span>Mogharājāti nāmena, </span></div><p><div class=verse-container id=tha-ap37:17.4><span>hessati satthu sāvako. </span></div><p><div class=verse-container id=tha-ap37:18.1><span>Tīhi vijjāhi sampannaṁ, </span></div><p><div class=verse-container id=tha-ap37:18.2><span>katakiccamanāsavaṁ; </span></div><p><div class=verse-container id=tha-ap37:18.3><span>Gotamo satthavāhaggo, </span></div><p><div class=verse-container id=tha-ap37:18.4><span>etadagge ṭhapessati’. </span></div><p><div class=verse-container id=tha-ap37:19.1><span>Hitvā mānusakaṁ yogaṁ, </span></div><p><div class=verse-container id=tha-ap37:19.2><span>chetvāna bhavabandhanaṁ; </span></div><p><div class=verse-container id=tha-ap37:19.3><span>Sabbāsave pariññāya, </span></div><p><div class=verse-container id=tha-ap37:19.4><span>viharāmi anāsavo. </span></div><p><div class=verse-container id=tha-ap37:20.1><span>Paṭisambhidā catasso, </span></div><p><div class=verse-container id=tha-ap37:20.2><span>…pe… </span></div><p><div class=verse-container id=tha-ap37:20.3><span>kataṁ buddhassa sāsanaṁ”. </span></div><p><div class=verse-container id=tha-ap37:21.1><span>Itthaṁ sudaṁ āyasmā mogharājo thero imā gāthāyo abhāsitthāti. </span></div><p><div class=verse-container id=tha-ap37:22.1><span>Mogharājattherassāpadānaṁ pañcamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0036.html>Previous</a><a href=/canon/en/pli/ms/sutta/kn/tha-ap/tha-ap0038.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>