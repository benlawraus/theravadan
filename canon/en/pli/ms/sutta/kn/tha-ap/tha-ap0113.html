<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0112.html>Previous</a><a href=/canon/en/pli/ms/sutta/kn/tha-ap/tha-ap0114.html>Next</a></div><p id=tha-ap113:0.1><span class=root>Therāpadāna </span><br><p id=tha-ap113:0.2><span class=root>Mahāparivāravagga </span><br><p id=tha-ap113:0.3><span class="root big-bold">1 Mahāparivārakattheraapadāna </span><br><p id=tha-ap113:1.1><span class=root>“Vipassī nāma bhagavā, </span><br><p id=tha-ap113:1.2><span class=root>lokajeṭṭho narāsabho; </span><br><p id=tha-ap113:1.3><span class=root>Aṭṭhasaṭṭhisahassehi, </span><br><p id=tha-ap113:1.4><span class=root>pāvisi bandhumaṁ tadā. </span><br><p id=tha-ap113:2.1><span class=root>Nagarā abhinikkhamma, </span><br><p id=tha-ap113:2.2><span class=root>agamaṁ dīpacetiyaṁ; </span><br><p id=tha-ap113:2.3><span class=root>Addasaṁ virajaṁ buddhaṁ, </span><br><p id=tha-ap113:2.4><span class=root>āhutīnaṁ paṭiggahaṁ. </span><br><p id=tha-ap113:3.1><span class=root>Cullāsītisahassāni, </span><br><p id=tha-ap113:3.2><span class=root>yakkhā mayhaṁ upantike; </span><br><p id=tha-ap113:3.3><span class=root>Upaṭṭhahanti sakkaccaṁ, </span><br><p id=tha-ap113:3.4><span class=root>indaṁva tidasā gaṇā. </span><br><p id=tha-ap113:4.1><span class=root>Bhavanā abhinikkhamma, </span><br><p id=tha-ap113:4.2><span class=root>dussaṁ paggayhahaṁ tadā; </span><br><p id=tha-ap113:4.3><span class=root>Sirasā abhivādesiṁ, </span><br><p id=tha-ap113:4.4><span class=root>tañcādāsiṁ mahesino. </span><br><p id=tha-ap113:5.1><span class=root>Aho buddhā aho dhammā, </span><br><p id=tha-ap113:5.2><span class=root>aho no satthu sampadā; </span><br><p id=tha-ap113:5.3><span class=root>Buddhassa ānubhāvena, </span><br><p id=tha-ap113:5.4><span class=root>vasudhāyaṁ pakampatha. </span><br><p id=tha-ap113:6.1><span class=root>Tañca acchariyaṁ disvā, </span><br><p id=tha-ap113:6.2><span class=root>abbhutaṁ lomahaṁsanaṁ; </span><br><p id=tha-ap113:6.3><span class=root>Buddhe cittaṁ pasādemi, </span><br><p id=tha-ap113:6.4><span class=root>dvipadindamhi tādine. </span><br><p id=tha-ap113:7.1><span class=root>Sohaṁ cittaṁ pasādetvā, </span><br><p id=tha-ap113:7.2><span class=root>dussaṁ datvāna satthuno; </span><br><p id=tha-ap113:7.3><span class=root>Saraṇañca upāgacchiṁ, </span><br><p id=tha-ap113:7.4><span class=root>sāmacco saparijjano. </span><br><p id=tha-ap113:8.1><span class=root>Ekanavutito kappe, </span><br><p id=tha-ap113:8.2><span class=root>yaṁ kammamakariṁ tadā; </span><br><p id=tha-ap113:8.3><span class=root>Duggatiṁ nābhijānāmi, </span><br><p id=tha-ap113:8.4><span class=root>buddhapūjāyidaṁ phalaṁ. </span><br><p id=tha-ap113:9.1><span class=root>Ito pannarase kappe, </span><br><p id=tha-ap113:9.2><span class=root>soḷasāsuṁ suvāhanā; </span><br><p id=tha-ap113:9.3><span class=root>Sattaratanasampannā, </span><br><p id=tha-ap113:9.4><span class=root>cakkavattī mahabbalā. </span><br><p id=tha-ap113:10.1><span class=root>Paṭisambhidā catasso, </span><br><p id=tha-ap113:10.2><span class=root>vimokkhāpi ca aṭṭhime; </span><br><p id=tha-ap113:10.3><span class=root>Chaḷabhiññā sacchikatā, </span><br><p id=tha-ap113:10.4><span class=root>kataṁ buddhassa sāsanaṁ”. </span><br><p id=tha-ap113:11.1><span class=root>Itthaṁ sudaṁ āyasmā mahāparivārako thero imā gāthāyo abhāsitthāti. </span><br><p id=tha-ap113:12.1><span class=root>Mahāparivārakattherassāpadānaṁ paṭhamaṁ. </span><br></main><footer class="container footer"><small><a href=/about>Contact info</a></small></footer>