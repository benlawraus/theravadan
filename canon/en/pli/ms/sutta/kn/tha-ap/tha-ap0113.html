<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0112.html>Previous</a><a href=/canon/en/pli/ms/sutta/kn/tha-ap/tha-ap0114.html>Next</a></div><p><div class=verse-container id=tha-ap113:0.1><span>Therāpadāna </span></div><p><div class=verse-container id=tha-ap113:0.2><span>Mahāparivāravagga </span></div><p><div class=verse-container id=tha-ap113:0.3><span class=big-bold>1 Mahāparivārakattheraapadāna </span></div><p><div class=verse-container id=tha-ap113:1.1><span>“Vipassī nāma bhagavā, </span></div><p><div class=verse-container id=tha-ap113:1.2><span>lokajeṭṭho narāsabho; </span></div><p><div class=verse-container id=tha-ap113:1.3><span>Aṭṭhasaṭṭhisahassehi, </span></div><p><div class=verse-container id=tha-ap113:1.4><span>pāvisi bandhumaṁ tadā. </span></div><p><div class=verse-container id=tha-ap113:2.1><span>Nagarā abhinikkhamma, </span></div><p><div class=verse-container id=tha-ap113:2.2><span>agamaṁ dīpacetiyaṁ; </span></div><p><div class=verse-container id=tha-ap113:2.3><span>Addasaṁ virajaṁ buddhaṁ, </span></div><p><div class=verse-container id=tha-ap113:2.4><span>āhutīnaṁ paṭiggahaṁ. </span></div><p><div class=verse-container id=tha-ap113:3.1><span>Cullāsītisahassāni, </span></div><p><div class=verse-container id=tha-ap113:3.2><span>yakkhā mayhaṁ upantike; </span></div><p><div class=verse-container id=tha-ap113:3.3><span>Upaṭṭhahanti sakkaccaṁ, </span></div><p><div class=verse-container id=tha-ap113:3.4><span>indaṁva tidasā gaṇā. </span></div><p><div class=verse-container id=tha-ap113:4.1><span>Bhavanā abhinikkhamma, </span></div><p><div class=verse-container id=tha-ap113:4.2><span>dussaṁ paggayhahaṁ tadā; </span></div><p><div class=verse-container id=tha-ap113:4.3><span>Sirasā abhivādesiṁ, </span></div><p><div class=verse-container id=tha-ap113:4.4><span>tañcādāsiṁ mahesino. </span></div><p><div class=verse-container id=tha-ap113:5.1><span>Aho buddhā aho dhammā, </span></div><p><div class=verse-container id=tha-ap113:5.2><span>aho no satthu sampadā; </span></div><p><div class=verse-container id=tha-ap113:5.3><span>Buddhassa ānubhāvena, </span></div><p><div class=verse-container id=tha-ap113:5.4><span>vasudhāyaṁ pakampatha. </span></div><p><div class=verse-container id=tha-ap113:6.1><span>Tañca acchariyaṁ disvā, </span></div><p><div class=verse-container id=tha-ap113:6.2><span>abbhutaṁ lomahaṁsanaṁ; </span></div><p><div class=verse-container id=tha-ap113:6.3><span>Buddhe cittaṁ pasādemi, </span></div><p><div class=verse-container id=tha-ap113:6.4><span>dvipadindamhi tādine. </span></div><p><div class=verse-container id=tha-ap113:7.1><span>Sohaṁ cittaṁ pasādetvā, </span></div><p><div class=verse-container id=tha-ap113:7.2><span>dussaṁ datvāna satthuno; </span></div><p><div class=verse-container id=tha-ap113:7.3><span>Saraṇañca upāgacchiṁ, </span></div><p><div class=verse-container id=tha-ap113:7.4><span>sāmacco saparijjano. </span></div><p><div class=verse-container id=tha-ap113:8.1><span>Ekanavutito kappe, </span></div><p><div class=verse-container id=tha-ap113:8.2><span>yaṁ kammamakariṁ tadā; </span></div><p><div class=verse-container id=tha-ap113:8.3><span>Duggatiṁ nābhijānāmi, </span></div><p><div class=verse-container id=tha-ap113:8.4><span>buddhapūjāyidaṁ phalaṁ. </span></div><p><div class=verse-container id=tha-ap113:9.1><span>Ito pannarase kappe, </span></div><p><div class=verse-container id=tha-ap113:9.2><span>soḷasāsuṁ suvāhanā; </span></div><p><div class=verse-container id=tha-ap113:9.3><span>Sattaratanasampannā, </span></div><p><div class=verse-container id=tha-ap113:9.4><span>cakkavattī mahabbalā. </span></div><p><div class=verse-container id=tha-ap113:10.1><span>Paṭisambhidā catasso, </span></div><p><div class=verse-container id=tha-ap113:10.2><span>vimokkhāpi ca aṭṭhime; </span></div><p><div class=verse-container id=tha-ap113:10.3><span>Chaḷabhiññā sacchikatā, </span></div><p><div class=verse-container id=tha-ap113:10.4><span>kataṁ buddhassa sāsanaṁ”. </span></div><p><div class=verse-container id=tha-ap113:11.1><span>Itthaṁ sudaṁ āyasmā mahāparivārako thero imā gāthāyo abhāsitthāti. </span></div><p><div class=verse-container id=tha-ap113:12.1><span>Mahāparivārakattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0112.html>Previous</a><a href=/canon/en/pli/ms/sutta/kn/tha-ap/tha-ap0114.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>