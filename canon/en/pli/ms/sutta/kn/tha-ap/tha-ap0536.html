<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0535.html>Previous</a><a href=/canon/en/pli/ms/sutta/kn/tha-ap/tha-ap0537.html>Next</a></div><p id=tha-ap536:0.1><span class=root>Therāpadāna </span><br><p id=tha-ap536:0.2><span class=root>Kaccāyanavagga </span><br><p id=tha-ap536:0.3><span class="root big-bold">Dabbamallaputtattheraapadāna </span><br><p id=tha-ap536:1.1><span class=root>“Padumuttaro nāma jino, </span><br><p id=tha-ap536:1.2><span class=root>sabbalokavidū muni; </span><br><p id=tha-ap536:1.3><span class=root>Ito satasahassamhi, </span><br><p id=tha-ap536:1.4><span class=root>kappe uppajji cakkhumā. </span><br><p id=tha-ap536:2.1><span class=root>Ovādako viññāpako, </span><br><p id=tha-ap536:2.2><span class=root>tārako sabbapāṇinaṁ; </span><br><p id=tha-ap536:2.3><span class=root>Desanākusalo buddho, </span><br><p id=tha-ap536:2.4><span class=root>tāresi janataṁ bahuṁ. </span><br><p id=tha-ap536:3.1><span class=root>Anukampako kāruṇiko, </span><br><p id=tha-ap536:3.2><span class=root>hitesī sabbapāṇinaṁ; </span><br><p id=tha-ap536:3.3><span class=root>Sampatte titthiye sabbe, </span><br><p id=tha-ap536:3.4><span class=root>pañcasīle patiṭṭhapi. </span><br><p id=tha-ap536:4.1><span class=root>Evaṁ nirākulaṁ āsi, </span><br><p id=tha-ap536:4.2><span class=root>suññataṁ titthiyehi ca; </span><br><p id=tha-ap536:4.3><span class=root>Vicittaṁ arahantehi, </span><br><p id=tha-ap536:4.4><span class=root>vasībhūtehi tādibhi. </span><br><p id=tha-ap536:5.1><span class=root>Ratanānaṭṭhapaññāsaṁ, </span><br><p id=tha-ap536:5.2><span class=root>uggato so mahāmuni; </span><br><p id=tha-ap536:5.3><span class=root>Kañcanagghiyasaṅkāso, </span><br><p id=tha-ap536:5.4><span class=root>bāttiṁsavaralakkhaṇo. </span><br><p id=tha-ap536:6.1><span class=root>Vassasatasahassāni, </span><br><p id=tha-ap536:6.2><span class=root>āyu vijjati tāvade; </span><br><p id=tha-ap536:6.3><span class=root>Tāvatā tiṭṭhamāno so, </span><br><p id=tha-ap536:6.4><span class=root>tāresi janataṁ bahuṁ. </span><br><p id=tha-ap536:7.1><span class=root>Tadāhaṁ haṁsavatiyaṁ, </span><br><p id=tha-ap536:7.2><span class=root>seṭṭhiputto mahāyaso; </span><br><p id=tha-ap536:7.3><span class=root>Upetvā lokapajjotaṁ, </span><br><p id=tha-ap536:7.4><span class=root>assosiṁ dhammadesanaṁ. </span><br><p id=tha-ap536:8.1><span class=root>Senāsanāni bhikkhūnaṁ, </span><br><p id=tha-ap536:8.2><span class=root>paññāpentaṁ sasāvakaṁ; </span><br><p id=tha-ap536:8.3><span class=root>Kittayantassa vacanaṁ, </span><br><p id=tha-ap536:8.4><span class=root>suṇitvā mudito ahaṁ. </span><br><p id=tha-ap536:9.1><span class=root>Adhikāraṁ sasaṅghassa, </span><br><p id=tha-ap536:9.2><span class=root>katvā tassa mahesino; </span><br><p id=tha-ap536:9.3><span class=root>Nipacca sirasā pāde, </span><br><p id=tha-ap536:9.4><span class=root>taṁ ṭhānamabhipatthayiṁ. </span><br><p id=tha-ap536:10.1><span class=root>Tadāha sa mahāvīro, </span><br><p id=tha-ap536:10.2><span class=root>mama kammaṁ pakittayaṁ; </span><br><p id=tha-ap536:10.3><span class=root>‘Yo sasaṅghamabhojesi, </span><br><p id=tha-ap536:10.4><span class=root>sattāhaṁ lokanāyakaṁ. </span><br><p id=tha-ap536:11.1><span class=root>Soyaṁ kamalapattakkho, </span><br><p id=tha-ap536:11.2><span class=root>sīhaṁso kanakattaco; </span><br><p id=tha-ap536:11.3><span class=root>Mama pādamūle nipati, </span><br><p id=tha-ap536:11.4><span class=root>patthayaṁ ṭhānamuttamaṁ. </span><br><p id=tha-ap536:12.1><span class=root>Satasahassito kappe, </span><br><p id=tha-ap536:12.2><span class=root>okkākakulasambhavo; </span><br><p id=tha-ap536:12.3><span class=root>Gotamo nāma gottena, </span><br><p id=tha-ap536:12.4><span class=root>satthā loke bhavissati. </span><br><p id=tha-ap536:13.1><span class=root>Sāvako tassa buddhassa, </span><br><p id=tha-ap536:13.2><span class=root>dabbo nāmena vissuto; </span><br><p id=tha-ap536:13.3><span class=root>Senāsanapaññāpako, </span><br><p id=tha-ap536:13.4><span class=root>aggo hessatiyaṁ tadā’. </span><br><p id=tha-ap536:14.1><span class=root>Tena kammena sukatena, </span><br><p id=tha-ap536:14.2><span class=root>cetanāpaṇidhīhi ca; </span><br><p id=tha-ap536:14.3><span class=root>Jahitvā mānusaṁ dehaṁ, </span><br><p id=tha-ap536:14.4><span class=root>tāvatiṁsamagacchahaṁ. </span><br><p id=tha-ap536:15.1><span class=root>Satānaṁ tīṇikkhattuñca, </span><br><p id=tha-ap536:15.2><span class=root>devarajjamakārayiṁ; </span><br><p id=tha-ap536:15.3><span class=root>Satānaṁ pañcakkhattuñca, </span><br><p id=tha-ap536:15.4><span class=root>cakkavattī ahosahaṁ. </span><br><p id=tha-ap536:16.1><span class=root>Padesarajjaṁ vipulaṁ, </span><br><p id=tha-ap536:16.2><span class=root>gaṇanāto asaṅkhiyaṁ; </span><br><p id=tha-ap536:16.3><span class=root>Sabbattha sukhito āsiṁ, </span><br><p id=tha-ap536:16.4><span class=root>tassa kammassa vāhasā. </span><br><p id=tha-ap536:17.1><span class=root>Ekanavutito kappe, </span><br><p id=tha-ap536:17.2><span class=root>vipassī nāma nāyako; </span><br><p id=tha-ap536:17.3><span class=root>Uppajji cārudassano, </span><br><p id=tha-ap536:17.4><span class=root>sabbadhammavipassako. </span><br><p id=tha-ap536:18.1><span class=root>Duṭṭhacitto upavadiṁ, </span><br><p id=tha-ap536:18.2><span class=root>sāvakaṁ tassa tādino; </span><br><p id=tha-ap536:18.3><span class=root>Sabbāsavaparikkhīṇaṁ, </span><br><p id=tha-ap536:18.4><span class=root>suddhoti ca vijāniya. </span><br><p id=tha-ap536:19.1><span class=root>Tasseva naravīrassa, </span><br><p id=tha-ap536:19.2><span class=root>sāvakānaṁ mahesinaṁ; </span><br><p id=tha-ap536:19.3><span class=root>Salākañca gahetvāna, </span><br><p id=tha-ap536:19.4><span class=root>khīrodanamadāsahaṁ. </span><br><p id=tha-ap536:20.1><span class=root>Imamhi bhaddake kappe, </span><br><p id=tha-ap536:20.2><span class=root>brahmabandhu mahāyaso; </span><br><p id=tha-ap536:20.3><span class=root>Kassapo nāma gottena, </span><br><p id=tha-ap536:20.4><span class=root>uppajji vadataṁ varo. </span><br><p id=tha-ap536:21.1><span class=root>Sāsanaṁ jotayitvāna, </span><br><p id=tha-ap536:21.2><span class=root>abhibhuyya kutitthiye; </span><br><p id=tha-ap536:21.3><span class=root>Vineyye vinayitvāva, </span><br><p id=tha-ap536:21.4><span class=root>nibbuto so sasāvako. </span><br><p id=tha-ap536:22.1><span class=root>Sasisse nibbute nāthe, </span><br><p id=tha-ap536:22.2><span class=root>atthamentamhi sāsane; </span><br><p id=tha-ap536:22.3><span class=root>Devā kandiṁsu saṁviggā, </span><br><p id=tha-ap536:22.4><span class=root>muttakesā rudammukhā. </span><br><p id=tha-ap536:23.1><span class=root>‘Nibbāyissati dhammakkho, </span><br><p id=tha-ap536:23.2><span class=root>na passissāma subbate; </span><br><p id=tha-ap536:23.3><span class=root>Na suṇissāma saddhammaṁ, </span><br><p id=tha-ap536:23.4><span class=root>aho no appapuññatā’. </span><br><p id=tha-ap536:24.1><span class=root>Tadāyaṁ pathavī sabbā, </span><br><p id=tha-ap536:24.2><span class=root>acalā sā calācalā; </span><br><p id=tha-ap536:24.3><span class=root>Sāgaro ca sasokova, </span><br><p id=tha-ap536:24.4><span class=root>vinadī karuṇaṁ giraṁ. </span><br><p id=tha-ap536:25.1><span class=root>Catuddisā dundubhiyo, </span><br><p id=tha-ap536:25.2><span class=root>nādayiṁsu amānusā; </span><br><p id=tha-ap536:25.3><span class=root>Samantato asaniyo, </span><br><p id=tha-ap536:25.4><span class=root>phaliṁsu ca bhayāvahā. </span><br><p id=tha-ap536:26.1><span class=root>Ukkā patiṁsu nabhasā, </span><br><p id=tha-ap536:26.2><span class=root>dhūmaketu ca dissati; </span><br><p id=tha-ap536:26.3><span class=root>Sadhūmā jālavaṭṭā ca, </span><br><p id=tha-ap536:26.4><span class=root>raviṁsu karuṇaṁ migā. </span><br><p id=tha-ap536:27.1><span class=root>Uppāde dāruṇe disvā, </span><br><p id=tha-ap536:27.2><span class=root>sāsanatthaṅgasūcake; </span><br><p id=tha-ap536:27.3><span class=root>Saṁviggā bhikkhavo satta, </span><br><p id=tha-ap536:27.4><span class=root>cintayimha mayaṁ tadā. </span><br><p id=tha-ap536:28.1><span class=root>‘Sāsanena vināmhākaṁ, </span><br><p id=tha-ap536:28.2><span class=root>jīvitena alaṁ mayaṁ; </span><br><p id=tha-ap536:28.3><span class=root>Pavisitvā mahāraññaṁ, </span><br><p id=tha-ap536:28.4><span class=root>yuñjāma jinasāsanaṁ’. </span><br><p id=tha-ap536:29.1><span class=root>Addasamha tadāraññe, </span><br><p id=tha-ap536:29.2><span class=root>ubbiddhaṁ selamuttamaṁ; </span><br><p id=tha-ap536:29.3><span class=root>Nisseṇiyā tamāruyha, </span><br><p id=tha-ap536:29.4><span class=root>nisseṇiṁ pātayimhase. </span><br><p id=tha-ap536:30.1><span class=root>Tadā ovadi no thero, </span><br><p id=tha-ap536:30.2><span class=root>‘buddhuppādo sudullabho; </span><br><p id=tha-ap536:30.3><span class=root>Saddhātidullabhā laddhā, </span><br><p id=tha-ap536:30.4><span class=root>thokaṁ sesañca sāsanaṁ. </span><br><p id=tha-ap536:31.1><span class=root>Nipatanti khaṇātītā, </span><br><p id=tha-ap536:31.2><span class=root>anante dukkhasāgare; </span><br><p id=tha-ap536:31.3><span class=root>Tasmā payogo kattabbo, </span><br><p id=tha-ap536:31.4><span class=root>yāva ṭhāti mune mataṁ’. </span><br><p id=tha-ap536:32.1><span class=root>Arahā āsi so thero, </span><br><p id=tha-ap536:32.2><span class=root>anāgāmī tadānugo; </span><br><p id=tha-ap536:32.3><span class=root>Susīlā itare yuttā, </span><br><p id=tha-ap536:32.4><span class=root>devalokaṁ agamhase. </span><br><p id=tha-ap536:33.1><span class=root>Nibbuto tiṇṇasaṁsāro, </span><br><p id=tha-ap536:33.2><span class=root>suddhāvāse ca ekako; </span><br><p id=tha-ap536:33.3><span class=root>Ahañca pakkusāti ca, </span><br><p id=tha-ap536:33.4><span class=root>sabhiyo bāhiyo tathā. </span><br><p id=tha-ap536:34.1><span class=root>Kumārakassapo ceva, </span><br><p id=tha-ap536:34.2><span class=root>tattha tatthūpagā mayaṁ; </span><br><p id=tha-ap536:34.3><span class=root>Saṁsārabandhanā muttā, </span><br><p id=tha-ap536:34.4><span class=root>gotamenānukampitā. </span><br><p id=tha-ap536:35.1><span class=root>Mallesu kusinārāyaṁ, </span><br><p id=tha-ap536:35.2><span class=root>jāto gabbheva me sato; </span><br><p id=tha-ap536:35.3><span class=root>Mātā matā citāruḷhā, </span><br><p id=tha-ap536:35.4><span class=root>tato nippatito ahaṁ. </span><br><p id=tha-ap536:36.1><span class=root>Patito dabbapuñjamhi, </span><br><p id=tha-ap536:36.2><span class=root>tato dabboti vissuto; </span><br><p id=tha-ap536:36.3><span class=root>Brahmacārībalenāhaṁ, </span><br><p id=tha-ap536:36.4><span class=root>vimutto sattavassiko. </span><br><p id=tha-ap536:37.1><span class=root>Khīrodanabalenāhaṁ, </span><br><p id=tha-ap536:37.2><span class=root>pañcahaṅgehupāgato; </span><br><p id=tha-ap536:37.3><span class=root>Khīṇāsavopavādena, </span><br><p id=tha-ap536:37.4><span class=root>pāpehi bahucodito. </span><br><p id=tha-ap536:38.1><span class=root>Ubho puññañca pāpañca, </span><br><p id=tha-ap536:38.2><span class=root>vītivattomhi dānihaṁ; </span><br><p id=tha-ap536:38.3><span class=root>Patvāna paramaṁ santiṁ, </span><br><p id=tha-ap536:38.4><span class=root>viharāmi anāsavo. </span><br><p id=tha-ap536:39.1><span class=root>Senāsanaṁ paññāpayiṁ, </span><br><p id=tha-ap536:39.2><span class=root>hāsayitvāna subbate; </span><br><p id=tha-ap536:39.3><span class=root>Jino tasmiṁ guṇe tuṭṭho, </span><br><p id=tha-ap536:39.4><span class=root>etadagge ṭhapesi maṁ. </span><br><p id=tha-ap536:40.1><span class=root>Kilesā jhāpitā mayhaṁ, </span><br><p id=tha-ap536:40.2><span class=root>…pe… </span><br><p id=tha-ap536:40.3><span class=root>viharāmi anāsavo. </span><br><p id=tha-ap536:41.1><span class=root>Svāgataṁ vata me āsi, </span><br><p id=tha-ap536:41.2><span class=root>…pe… </span><br><p id=tha-ap536:41.3><span class=root>kataṁ buddhassa sāsanaṁ. </span><br><p id=tha-ap536:42.1><span class=root>Paṭisambhidā catasso, </span><br><p id=tha-ap536:42.2><span class=root>…pe… </span><br><p id=tha-ap536:42.3><span class=root>kataṁ buddhassa sāsanaṁ”. </span><br><p id=tha-ap536:43.1><span class=root>Itthaṁ sudaṁ āyasmā dabbamallaputto thero imā gāthāyo abhāsitthāti. </span><br><p id=tha-ap536:44.1><span class=root>Dabbamallaputtattherassāpadānaṁ catutthaṁ. </span><br></main><footer class="container footer"><small><a href=/about>Contact info</a></small></footer>