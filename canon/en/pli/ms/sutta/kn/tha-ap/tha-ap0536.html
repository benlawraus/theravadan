<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0535.html>Previous</a><a href=/canon/en/pli/ms/sutta/kn/tha-ap/tha-ap0537.html>Next</a></div><p><div class=verse-container id=tha-ap536:0.1><span>Therāpadāna </span></div><p><div class=verse-container id=tha-ap536:0.2><span>Kaccāyanavagga </span></div><p><div class=verse-container id=tha-ap536:0.3><span class=big-bold>Dabbamallaputtattheraapadāna </span></div><p><div class=verse-container id=tha-ap536:1.1><span>“Padumuttaro nāma jino, </span></div><p><div class=verse-container id=tha-ap536:1.2><span>sabbalokavidū muni; </span></div><p><div class=verse-container id=tha-ap536:1.3><span>Ito satasahassamhi, </span></div><p><div class=verse-container id=tha-ap536:1.4><span>kappe uppajji cakkhumā. </span></div><p><div class=verse-container id=tha-ap536:2.1><span>Ovādako viññāpako, </span></div><p><div class=verse-container id=tha-ap536:2.2><span>tārako sabbapāṇinaṁ; </span></div><p><div class=verse-container id=tha-ap536:2.3><span>Desanākusalo buddho, </span></div><p><div class=verse-container id=tha-ap536:2.4><span>tāresi janataṁ bahuṁ. </span></div><p><div class=verse-container id=tha-ap536:3.1><span>Anukampako kāruṇiko, </span></div><p><div class=verse-container id=tha-ap536:3.2><span>hitesī sabbapāṇinaṁ; </span></div><p><div class=verse-container id=tha-ap536:3.3><span>Sampatte titthiye sabbe, </span></div><p><div class=verse-container id=tha-ap536:3.4><span>pañcasīle patiṭṭhapi. </span></div><p><div class=verse-container id=tha-ap536:4.1><span>Evaṁ nirākulaṁ āsi, </span></div><p><div class=verse-container id=tha-ap536:4.2><span>suññataṁ titthiyehi ca; </span></div><p><div class=verse-container id=tha-ap536:4.3><span>Vicittaṁ arahantehi, </span></div><p><div class=verse-container id=tha-ap536:4.4><span>vasībhūtehi tādibhi. </span></div><p><div class=verse-container id=tha-ap536:5.1><span>Ratanānaṭṭhapaññāsaṁ, </span></div><p><div class=verse-container id=tha-ap536:5.2><span>uggato so mahāmuni; </span></div><p><div class=verse-container id=tha-ap536:5.3><span>Kañcanagghiyasaṅkāso, </span></div><p><div class=verse-container id=tha-ap536:5.4><span>bāttiṁsavaralakkhaṇo. </span></div><p><div class=verse-container id=tha-ap536:6.1><span>Vassasatasahassāni, </span></div><p><div class=verse-container id=tha-ap536:6.2><span>āyu vijjati tāvade; </span></div><p><div class=verse-container id=tha-ap536:6.3><span>Tāvatā tiṭṭhamāno so, </span></div><p><div class=verse-container id=tha-ap536:6.4><span>tāresi janataṁ bahuṁ. </span></div><p><div class=verse-container id=tha-ap536:7.1><span>Tadāhaṁ haṁsavatiyaṁ, </span></div><p><div class=verse-container id=tha-ap536:7.2><span>seṭṭhiputto mahāyaso; </span></div><p><div class=verse-container id=tha-ap536:7.3><span>Upetvā lokapajjotaṁ, </span></div><p><div class=verse-container id=tha-ap536:7.4><span>assosiṁ dhammadesanaṁ. </span></div><p><div class=verse-container id=tha-ap536:8.1><span>Senāsanāni bhikkhūnaṁ, </span></div><p><div class=verse-container id=tha-ap536:8.2><span>paññāpentaṁ sasāvakaṁ; </span></div><p><div class=verse-container id=tha-ap536:8.3><span>Kittayantassa vacanaṁ, </span></div><p><div class=verse-container id=tha-ap536:8.4><span>suṇitvā mudito ahaṁ. </span></div><p><div class=verse-container id=tha-ap536:9.1><span>Adhikāraṁ sasaṅghassa, </span></div><p><div class=verse-container id=tha-ap536:9.2><span>katvā tassa mahesino; </span></div><p><div class=verse-container id=tha-ap536:9.3><span>Nipacca sirasā pāde, </span></div><p><div class=verse-container id=tha-ap536:9.4><span>taṁ ṭhānamabhipatthayiṁ. </span></div><p><div class=verse-container id=tha-ap536:10.1><span>Tadāha sa mahāvīro, </span></div><p><div class=verse-container id=tha-ap536:10.2><span>mama kammaṁ pakittayaṁ; </span></div><p><div class=verse-container id=tha-ap536:10.3><span>‘Yo sasaṅghamabhojesi, </span></div><p><div class=verse-container id=tha-ap536:10.4><span>sattāhaṁ lokanāyakaṁ. </span></div><p><div class=verse-container id=tha-ap536:11.1><span>Soyaṁ kamalapattakkho, </span></div><p><div class=verse-container id=tha-ap536:11.2><span>sīhaṁso kanakattaco; </span></div><p><div class=verse-container id=tha-ap536:11.3><span>Mama pādamūle nipati, </span></div><p><div class=verse-container id=tha-ap536:11.4><span>patthayaṁ ṭhānamuttamaṁ. </span></div><p><div class=verse-container id=tha-ap536:12.1><span>Satasahassito kappe, </span></div><p><div class=verse-container id=tha-ap536:12.2><span>okkākakulasambhavo; </span></div><p><div class=verse-container id=tha-ap536:12.3><span>Gotamo nāma gottena, </span></div><p><div class=verse-container id=tha-ap536:12.4><span>satthā loke bhavissati. </span></div><p><div class=verse-container id=tha-ap536:13.1><span>Sāvako tassa buddhassa, </span></div><p><div class=verse-container id=tha-ap536:13.2><span>dabbo nāmena vissuto; </span></div><p><div class=verse-container id=tha-ap536:13.3><span>Senāsanapaññāpako, </span></div><p><div class=verse-container id=tha-ap536:13.4><span>aggo hessatiyaṁ tadā’. </span></div><p><div class=verse-container id=tha-ap536:14.1><span>Tena kammena sukatena, </span></div><p><div class=verse-container id=tha-ap536:14.2><span>cetanāpaṇidhīhi ca; </span></div><p><div class=verse-container id=tha-ap536:14.3><span>Jahitvā mānusaṁ dehaṁ, </span></div><p><div class=verse-container id=tha-ap536:14.4><span>tāvatiṁsamagacchahaṁ. </span></div><p><div class=verse-container id=tha-ap536:15.1><span>Satānaṁ tīṇikkhattuñca, </span></div><p><div class=verse-container id=tha-ap536:15.2><span>devarajjamakārayiṁ; </span></div><p><div class=verse-container id=tha-ap536:15.3><span>Satānaṁ pañcakkhattuñca, </span></div><p><div class=verse-container id=tha-ap536:15.4><span>cakkavattī ahosahaṁ. </span></div><p><div class=verse-container id=tha-ap536:16.1><span>Padesarajjaṁ vipulaṁ, </span></div><p><div class=verse-container id=tha-ap536:16.2><span>gaṇanāto asaṅkhiyaṁ; </span></div><p><div class=verse-container id=tha-ap536:16.3><span>Sabbattha sukhito āsiṁ, </span></div><p><div class=verse-container id=tha-ap536:16.4><span>tassa kammassa vāhasā. </span></div><p><div class=verse-container id=tha-ap536:17.1><span>Ekanavutito kappe, </span></div><p><div class=verse-container id=tha-ap536:17.2><span>vipassī nāma nāyako; </span></div><p><div class=verse-container id=tha-ap536:17.3><span>Uppajji cārudassano, </span></div><p><div class=verse-container id=tha-ap536:17.4><span>sabbadhammavipassako. </span></div><p><div class=verse-container id=tha-ap536:18.1><span>Duṭṭhacitto upavadiṁ, </span></div><p><div class=verse-container id=tha-ap536:18.2><span>sāvakaṁ tassa tādino; </span></div><p><div class=verse-container id=tha-ap536:18.3><span>Sabbāsavaparikkhīṇaṁ, </span></div><p><div class=verse-container id=tha-ap536:18.4><span>suddhoti ca vijāniya. </span></div><p><div class=verse-container id=tha-ap536:19.1><span>Tasseva naravīrassa, </span></div><p><div class=verse-container id=tha-ap536:19.2><span>sāvakānaṁ mahesinaṁ; </span></div><p><div class=verse-container id=tha-ap536:19.3><span>Salākañca gahetvāna, </span></div><p><div class=verse-container id=tha-ap536:19.4><span>khīrodanamadāsahaṁ. </span></div><p><div class=verse-container id=tha-ap536:20.1><span>Imamhi bhaddake kappe, </span></div><p><div class=verse-container id=tha-ap536:20.2><span>brahmabandhu mahāyaso; </span></div><p><div class=verse-container id=tha-ap536:20.3><span>Kassapo nāma gottena, </span></div><p><div class=verse-container id=tha-ap536:20.4><span>uppajji vadataṁ varo. </span></div><p><div class=verse-container id=tha-ap536:21.1><span>Sāsanaṁ jotayitvāna, </span></div><p><div class=verse-container id=tha-ap536:21.2><span>abhibhuyya kutitthiye; </span></div><p><div class=verse-container id=tha-ap536:21.3><span>Vineyye vinayitvāva, </span></div><p><div class=verse-container id=tha-ap536:21.4><span>nibbuto so sasāvako. </span></div><p><div class=verse-container id=tha-ap536:22.1><span>Sasisse nibbute nāthe, </span></div><p><div class=verse-container id=tha-ap536:22.2><span>atthamentamhi sāsane; </span></div><p><div class=verse-container id=tha-ap536:22.3><span>Devā kandiṁsu saṁviggā, </span></div><p><div class=verse-container id=tha-ap536:22.4><span>muttakesā rudammukhā. </span></div><p><div class=verse-container id=tha-ap536:23.1><span>‘Nibbāyissati dhammakkho, </span></div><p><div class=verse-container id=tha-ap536:23.2><span>na passissāma subbate; </span></div><p><div class=verse-container id=tha-ap536:23.3><span>Na suṇissāma saddhammaṁ, </span></div><p><div class=verse-container id=tha-ap536:23.4><span>aho no appapuññatā’. </span></div><p><div class=verse-container id=tha-ap536:24.1><span>Tadāyaṁ pathavī sabbā, </span></div><p><div class=verse-container id=tha-ap536:24.2><span>acalā sā calācalā; </span></div><p><div class=verse-container id=tha-ap536:24.3><span>Sāgaro ca sasokova, </span></div><p><div class=verse-container id=tha-ap536:24.4><span>vinadī karuṇaṁ giraṁ. </span></div><p><div class=verse-container id=tha-ap536:25.1><span>Catuddisā dundubhiyo, </span></div><p><div class=verse-container id=tha-ap536:25.2><span>nādayiṁsu amānusā; </span></div><p><div class=verse-container id=tha-ap536:25.3><span>Samantato asaniyo, </span></div><p><div class=verse-container id=tha-ap536:25.4><span>phaliṁsu ca bhayāvahā. </span></div><p><div class=verse-container id=tha-ap536:26.1><span>Ukkā patiṁsu nabhasā, </span></div><p><div class=verse-container id=tha-ap536:26.2><span>dhūmaketu ca dissati; </span></div><p><div class=verse-container id=tha-ap536:26.3><span>Sadhūmā jālavaṭṭā ca, </span></div><p><div class=verse-container id=tha-ap536:26.4><span>raviṁsu karuṇaṁ migā. </span></div><p><div class=verse-container id=tha-ap536:27.1><span>Uppāde dāruṇe disvā, </span></div><p><div class=verse-container id=tha-ap536:27.2><span>sāsanatthaṅgasūcake; </span></div><p><div class=verse-container id=tha-ap536:27.3><span>Saṁviggā bhikkhavo satta, </span></div><p><div class=verse-container id=tha-ap536:27.4><span>cintayimha mayaṁ tadā. </span></div><p><div class=verse-container id=tha-ap536:28.1><span>‘Sāsanena vināmhākaṁ, </span></div><p><div class=verse-container id=tha-ap536:28.2><span>jīvitena alaṁ mayaṁ; </span></div><p><div class=verse-container id=tha-ap536:28.3><span>Pavisitvā mahāraññaṁ, </span></div><p><div class=verse-container id=tha-ap536:28.4><span>yuñjāma jinasāsanaṁ’. </span></div><p><div class=verse-container id=tha-ap536:29.1><span>Addasamha tadāraññe, </span></div><p><div class=verse-container id=tha-ap536:29.2><span>ubbiddhaṁ selamuttamaṁ; </span></div><p><div class=verse-container id=tha-ap536:29.3><span>Nisseṇiyā tamāruyha, </span></div><p><div class=verse-container id=tha-ap536:29.4><span>nisseṇiṁ pātayimhase. </span></div><p><div class=verse-container id=tha-ap536:30.1><span>Tadā ovadi no thero, </span></div><p><div class=verse-container id=tha-ap536:30.2><span>‘buddhuppādo sudullabho; </span></div><p><div class=verse-container id=tha-ap536:30.3><span>Saddhātidullabhā laddhā, </span></div><p><div class=verse-container id=tha-ap536:30.4><span>thokaṁ sesañca sāsanaṁ. </span></div><p><div class=verse-container id=tha-ap536:31.1><span>Nipatanti khaṇātītā, </span></div><p><div class=verse-container id=tha-ap536:31.2><span>anante dukkhasāgare; </span></div><p><div class=verse-container id=tha-ap536:31.3><span>Tasmā payogo kattabbo, </span></div><p><div class=verse-container id=tha-ap536:31.4><span>yāva ṭhāti mune mataṁ’. </span></div><p><div class=verse-container id=tha-ap536:32.1><span>Arahā āsi so thero, </span></div><p><div class=verse-container id=tha-ap536:32.2><span>anāgāmī tadānugo; </span></div><p><div class=verse-container id=tha-ap536:32.3><span>Susīlā itare yuttā, </span></div><p><div class=verse-container id=tha-ap536:32.4><span>devalokaṁ agamhase. </span></div><p><div class=verse-container id=tha-ap536:33.1><span>Nibbuto tiṇṇasaṁsāro, </span></div><p><div class=verse-container id=tha-ap536:33.2><span>suddhāvāse ca ekako; </span></div><p><div class=verse-container id=tha-ap536:33.3><span>Ahañca pakkusāti ca, </span></div><p><div class=verse-container id=tha-ap536:33.4><span>sabhiyo bāhiyo tathā. </span></div><p><div class=verse-container id=tha-ap536:34.1><span>Kumārakassapo ceva, </span></div><p><div class=verse-container id=tha-ap536:34.2><span>tattha tatthūpagā mayaṁ; </span></div><p><div class=verse-container id=tha-ap536:34.3><span>Saṁsārabandhanā muttā, </span></div><p><div class=verse-container id=tha-ap536:34.4><span>gotamenānukampitā. </span></div><p><div class=verse-container id=tha-ap536:35.1><span>Mallesu kusinārāyaṁ, </span></div><p><div class=verse-container id=tha-ap536:35.2><span>jāto gabbheva me sato; </span></div><p><div class=verse-container id=tha-ap536:35.3><span>Mātā matā citāruḷhā, </span></div><p><div class=verse-container id=tha-ap536:35.4><span>tato nippatito ahaṁ. </span></div><p><div class=verse-container id=tha-ap536:36.1><span>Patito dabbapuñjamhi, </span></div><p><div class=verse-container id=tha-ap536:36.2><span>tato dabboti vissuto; </span></div><p><div class=verse-container id=tha-ap536:36.3><span>Brahmacārībalenāhaṁ, </span></div><p><div class=verse-container id=tha-ap536:36.4><span>vimutto sattavassiko. </span></div><p><div class=verse-container id=tha-ap536:37.1><span>Khīrodanabalenāhaṁ, </span></div><p><div class=verse-container id=tha-ap536:37.2><span>pañcahaṅgehupāgato; </span></div><p><div class=verse-container id=tha-ap536:37.3><span>Khīṇāsavopavādena, </span></div><p><div class=verse-container id=tha-ap536:37.4><span>pāpehi bahucodito. </span></div><p><div class=verse-container id=tha-ap536:38.1><span>Ubho puññañca pāpañca, </span></div><p><div class=verse-container id=tha-ap536:38.2><span>vītivattomhi dānihaṁ; </span></div><p><div class=verse-container id=tha-ap536:38.3><span>Patvāna paramaṁ santiṁ, </span></div><p><div class=verse-container id=tha-ap536:38.4><span>viharāmi anāsavo. </span></div><p><div class=verse-container id=tha-ap536:39.1><span>Senāsanaṁ paññāpayiṁ, </span></div><p><div class=verse-container id=tha-ap536:39.2><span>hāsayitvāna subbate; </span></div><p><div class=verse-container id=tha-ap536:39.3><span>Jino tasmiṁ guṇe tuṭṭho, </span></div><p><div class=verse-container id=tha-ap536:39.4><span>etadagge ṭhapesi maṁ. </span></div><p><div class=verse-container id=tha-ap536:40.1><span>Kilesā jhāpitā mayhaṁ, </span></div><p><div class=verse-container id=tha-ap536:40.2><span>…pe… </span></div><p><div class=verse-container id=tha-ap536:40.3><span>viharāmi anāsavo. </span></div><p><div class=verse-container id=tha-ap536:41.1><span>Svāgataṁ vata me āsi, </span></div><p><div class=verse-container id=tha-ap536:41.2><span>…pe… </span></div><p><div class=verse-container id=tha-ap536:41.3><span>kataṁ buddhassa sāsanaṁ. </span></div><p><div class=verse-container id=tha-ap536:42.1><span>Paṭisambhidā catasso, </span></div><p><div class=verse-container id=tha-ap536:42.2><span>…pe… </span></div><p><div class=verse-container id=tha-ap536:42.3><span>kataṁ buddhassa sāsanaṁ”. </span></div><p><div class=verse-container id=tha-ap536:43.1><span>Itthaṁ sudaṁ āyasmā dabbamallaputto thero imā gāthāyo abhāsitthāti. </span></div><p><div class=verse-container id=tha-ap536:44.1><span>Dabbamallaputtattherassāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0535.html>Previous</a><a href=/canon/en/pli/ms/sutta/kn/tha-ap/tha-ap0537.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>