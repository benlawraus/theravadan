<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0473.html>Previous</a><a href=/canon/en/pli/ms/sutta/kn/tha-ap/tha-ap0475.html>Next</a></div><p><div class=verse-container id=tha-ap474:0.1><span>Therāpadāna </span></div><p><div class=verse-container id=tha-ap474:0.2><span>Naḷamālivagga </span></div><p><div class=verse-container id=tha-ap474:0.3><span class=big-bold>Maṇipūjakattheraapadāna </span></div><p><div class=verse-container id=tha-ap474:1.1><span>“Padumuttaro nāma jino, </span></div><p><div class=verse-container id=tha-ap474:1.2><span>sabbadhammāna pāragū; </span></div><p><div class=verse-container id=tha-ap474:1.3><span>Vivekakāmo sambuddho, </span></div><p><div class=verse-container id=tha-ap474:1.4><span>gacchate anilañjase. </span></div><p><div class=verse-container id=tha-ap474:2.1><span>Avidūre himavantassa, </span></div><p><div class=verse-container id=tha-ap474:2.2><span>mahājātassaro ahu; </span></div><p><div class=verse-container id=tha-ap474:2.3><span>Tattha me bhavanaṁ āsi, </span></div><p><div class=verse-container id=tha-ap474:2.4><span>puññakammena saṁyutaṁ. </span></div><p><div class=verse-container id=tha-ap474:3.1><span>Bhavanā abhinikkhamma, </span></div><p><div class=verse-container id=tha-ap474:3.2><span>addasaṁ lokanāyakaṁ; </span></div><p><div class=verse-container id=tha-ap474:3.3><span>Indīvaraṁva jalitaṁ, </span></div><p><div class=verse-container id=tha-ap474:3.4><span>ādittaṁva hutāsanaṁ. </span></div><p><div class=verse-container id=tha-ap474:4.1><span>Vicinaṁ naddasaṁ pupphaṁ, </span></div><p><div class=verse-container id=tha-ap474:4.2><span>pūjayissanti nāyakaṁ; </span></div><p><div class=verse-container id=tha-ap474:4.3><span>Sakaṁ cittaṁ pasādetvā, </span></div><p><div class=verse-container id=tha-ap474:4.4><span>avandiṁ satthuno ahaṁ. </span></div><p><div class=verse-container id=tha-ap474:5.1><span>Mama sīse maṇiṁ gayha, </span></div><p><div class=verse-container id=tha-ap474:5.2><span>pūjayiṁ lokanāyakaṁ; </span></div><p><div class=verse-container id=tha-ap474:5.3><span>Imāya maṇipūjāya, </span></div><p><div class=verse-container id=tha-ap474:5.4><span>vipāko hotu bhaddako. </span></div><p><div class=verse-container id=tha-ap474:6.1><span>Padumuttaro lokavidū, </span></div><p><div class=verse-container id=tha-ap474:6.2><span>āhutīnaṁ paṭiggaho; </span></div><p><div class=verse-container id=tha-ap474:6.3><span>Antalikkhe ṭhito satthā, </span></div><p><div class=verse-container id=tha-ap474:6.4><span>imaṁ gāthaṁ abhāsatha. </span></div><p><div class=verse-container id=tha-ap474:7.1><span>‘So te ijjhatu saṅkappo, </span></div><p><div class=verse-container id=tha-ap474:7.2><span>labhassu vipulaṁ sukhaṁ; </span></div><p><div class=verse-container id=tha-ap474:7.3><span>Imāya maṇipūjāya, </span></div><p><div class=verse-container id=tha-ap474:7.4><span>anubhohi mahāyasaṁ’. </span></div><p><div class=verse-container id=tha-ap474:8.1><span>Idaṁ vatvāna bhagavā, </span></div><p><div class=verse-container id=tha-ap474:8.2><span>jalajuttamanāmako; </span></div><p><div class=verse-container id=tha-ap474:8.3><span>Agamāsi buddhaseṭṭho, </span></div><p><div class=verse-container id=tha-ap474:8.4><span>yattha cittaṁ paṇīhitaṁ. </span></div><p><div class=verse-container id=tha-ap474:9.1><span>Saṭṭhikappāni devindo, </span></div><p><div class=verse-container id=tha-ap474:9.2><span>devarajjamakārayiṁ; </span></div><p><div class=verse-container id=tha-ap474:9.3><span>Anekasatakkhattuñca, </span></div><p><div class=verse-container id=tha-ap474:9.4><span>cakkavattī ahosahaṁ. </span></div><p><div class=verse-container id=tha-ap474:10.1><span>Pubbakammaṁ sarantassa, </span></div><p><div class=verse-container id=tha-ap474:10.2><span>devabhūtassa me sato; </span></div><p><div class=verse-container id=tha-ap474:10.3><span>Maṇi nibbattate mayhaṁ, </span></div><p><div class=verse-container id=tha-ap474:10.4><span>ālokakaraṇo mamaṁ. </span></div><p><div class=verse-container id=tha-ap474:11.1><span>Chaḷasītisahassāni, </span></div><p><div class=verse-container id=tha-ap474:11.2><span>nāriyo me pariggahā; </span></div><p><div class=verse-container id=tha-ap474:11.3><span>Vicittavatthābharaṇā, </span></div><p><div class=verse-container id=tha-ap474:11.4><span>āmukkamaṇikuṇḍalā. </span></div><p><div class=verse-container id=tha-ap474:12.1><span>Aḷārapamhā hasulā, </span></div><p><div class=verse-container id=tha-ap474:12.2><span>susaññā tanumajjhimā; </span></div><p><div class=verse-container id=tha-ap474:12.3><span>Parivārenti maṁ niccaṁ, </span></div><p><div class=verse-container id=tha-ap474:12.4><span>maṇipūjāyidaṁ phalaṁ. </span></div><p><div class=verse-container id=tha-ap474:13.1><span>Soṇṇamayā maṇimayā, </span></div><p><div class=verse-container id=tha-ap474:13.2><span>lohitaṅgamayā tathā; </span></div><p><div class=verse-container id=tha-ap474:13.3><span>Bhaṇḍā me sukatā honti, </span></div><p><div class=verse-container id=tha-ap474:13.4><span>yadicchasi piḷandhanā. </span></div><p><div class=verse-container id=tha-ap474:14.1><span>Kūṭāgārā gahārammā, </span></div><p><div class=verse-container id=tha-ap474:14.2><span>sayanañca mahārahaṁ; </span></div><p><div class=verse-container id=tha-ap474:14.3><span>Mama saṅkappamaññāya, </span></div><p><div class=verse-container id=tha-ap474:14.4><span>nibbattanti yadicchakaṁ. </span></div><p><div class=verse-container id=tha-ap474:15.1><span>Lābhā tesaṁ suladdhañca, </span></div><p><div class=verse-container id=tha-ap474:15.2><span>ye labhanti upassutiṁ; </span></div><p><div class=verse-container id=tha-ap474:15.3><span>Puññakkhettaṁ manussānaṁ, </span></div><p><div class=verse-container id=tha-ap474:15.4><span>osadhaṁ sabbapāṇinaṁ. </span></div><p><div class=verse-container id=tha-ap474:16.1><span>Mayhampi sukataṁ kammaṁ, </span></div><p><div class=verse-container id=tha-ap474:16.2><span>yohaṁ adakkhi nāyakaṁ; </span></div><p><div class=verse-container id=tha-ap474:16.3><span>Vinipātā pamuttomhi, </span></div><p><div class=verse-container id=tha-ap474:16.4><span>pattomhi acalaṁ padaṁ. </span></div><p><div class=verse-container id=tha-ap474:17.1><span>Yaṁ yaṁ yonupapajjāmi, </span></div><p><div class=verse-container id=tha-ap474:17.2><span>devattaṁ atha mānusaṁ; </span></div><p><div class=verse-container id=tha-ap474:17.3><span>Divasañceva rattiñca, </span></div><p><div class=verse-container id=tha-ap474:17.4><span>āloko hoti me sadā. </span></div><p><div class=verse-container id=tha-ap474:18.1><span>Tāyeva maṇipūjāya, </span></div><p><div class=verse-container id=tha-ap474:18.2><span>anubhotvāna sampadā; </span></div><p><div class=verse-container id=tha-ap474:18.3><span>Ñāṇāloko mayā diṭṭho, </span></div><p><div class=verse-container id=tha-ap474:18.4><span>pattomhi acalaṁ padaṁ. </span></div><p><div class=verse-container id=tha-ap474:19.1><span>Satasahassito kappe, </span></div><p><div class=verse-container id=tha-ap474:19.2><span>yaṁ maṇiṁ abhipūjayiṁ; </span></div><p><div class=verse-container id=tha-ap474:19.3><span>Duggatiṁ nābhijānāmi, </span></div><p><div class=verse-container id=tha-ap474:19.4><span>maṇipūjāyidaṁ phalaṁ. </span></div><p><div class=verse-container id=tha-ap474:20.1><span>Kilesā jhāpitā mayhaṁ, </span></div><p><div class=verse-container id=tha-ap474:20.2><span>…pe… </span></div><p><div class=verse-container id=tha-ap474:20.3><span>viharāmi anāsavo. </span></div><p><div class=verse-container id=tha-ap474:21.1><span>Svāgataṁ vata me āsi, </span></div><p><div class=verse-container id=tha-ap474:21.2><span>…pe… </span></div><p><div class=verse-container id=tha-ap474:21.3><span>kataṁ buddhassa sāsanaṁ. </span></div><p><div class=verse-container id=tha-ap474:22.1><span>Paṭisambhidā catasso, </span></div><p><div class=verse-container id=tha-ap474:22.2><span>…pe… </span></div><p><div class=verse-container id=tha-ap474:22.3><span>kataṁ buddhassa sāsanaṁ”. </span></div><p><div class=verse-container id=tha-ap474:23.1><span>Itthaṁ sudaṁ āyasmā maṇipūjako thero imā gāthāyo abhāsitthāti. </span></div><p><div class=verse-container id=tha-ap474:24.1><span>Maṇipūjakattherassāpadānaṁ dutiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0473.html>Previous</a><a href=/canon/en/pli/ms/sutta/kn/tha-ap/tha-ap0475.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>