<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0488.html>Previous</a><a href=/canon/en/pli/ms/sutta/kn/tha-ap/tha-ap0490.html>Next</a></div><p><div class=verse-container id=tha-ap489:0.1><span>Therāpadāna </span></div><p><div class=verse-container id=tha-ap489:0.2><span>Paṁsukūlavagga </span></div><p><div class=verse-container id=tha-ap489:0.3><span class=big-bold>7 Pulinuppādakattheraapadāna </span></div><p><div class=verse-container id=tha-ap489:1.1><span>“Pabbate himavantamhi, </span></div><p><div class=verse-container id=tha-ap489:1.2><span>devalo nāma tāpaso; </span></div><p><div class=verse-container id=tha-ap489:1.3><span>Tattha me caṅkamo āsi, </span></div><p><div class=verse-container id=tha-ap489:1.4><span>amanussehi māpito. </span></div><p><div class=verse-container id=tha-ap489:2.1><span>Jaṭābhārena bharito, </span></div><p><div class=verse-container id=tha-ap489:2.2><span>kamaṇḍaludharo sadā; </span></div><p><div class=verse-container id=tha-ap489:2.3><span>Uttamatthaṁ gavesanto, </span></div><p><div class=verse-container id=tha-ap489:2.4><span>vipinā nikkhamiṁ tadā. </span></div><p><div class=verse-container id=tha-ap489:3.1><span>Cullāsītisahassāni, </span></div><p><div class=verse-container id=tha-ap489:3.2><span>sissā mayhaṁ upaṭṭhahuṁ; </span></div><p><div class=verse-container id=tha-ap489:3.3><span>Sakakammābhipasutā, </span></div><p><div class=verse-container id=tha-ap489:3.4><span>vasanti vipine tadā. </span></div><p><div class=verse-container id=tha-ap489:4.1><span>Assamā abhinikkhamma, </span></div><p><div class=verse-container id=tha-ap489:4.2><span>akaṁ pulinacetiyaṁ; </span></div><p><div class=verse-container id=tha-ap489:4.3><span>Nānāpupphaṁ samānetvā, </span></div><p><div class=verse-container id=tha-ap489:4.4><span>taṁ cetiyamapūjayiṁ. </span></div><p><div class=verse-container id=tha-ap489:5.1><span>Tattha cittaṁ pasādetvā, </span></div><p><div class=verse-container id=tha-ap489:5.2><span>assamaṁ pavisāmahaṁ; </span></div><p><div class=verse-container id=tha-ap489:5.3><span>Sabbe sissā samāgantvā, </span></div><p><div class=verse-container id=tha-ap489:5.4><span>etamatthaṁ pucchiṁsu maṁ. </span></div><p><div class=verse-container id=tha-ap489:6.1><span>‘Pulinena kato thūpo, </span></div><p><div class=verse-container id=tha-ap489:6.2><span>yaṁ tvaṁ deva namassasi; </span></div><p><div class=verse-container id=tha-ap489:6.3><span>Mayampi ñātumicchāma, </span></div><p><div class=verse-container id=tha-ap489:6.4><span>puṭṭho ācikkha no tuvaṁ’. </span></div><p><div class=verse-container id=tha-ap489:7.1><span>‘Niddiṭṭhā nu mantapade, </span></div><p><div class=verse-container id=tha-ap489:7.2><span>cakkhumanto mahāyasā; </span></div><p><div class=verse-container id=tha-ap489:7.3><span>Te kho ahaṁ namassāmi, </span></div><p><div class=verse-container id=tha-ap489:7.4><span>buddhaseṭṭhe mahāyase. </span></div><p><div class=verse-container id=tha-ap489:8.1><span>Kīdisā te mahāvīrā, </span></div><p><div class=verse-container id=tha-ap489:8.2><span>sabbaññū lokanāyakā; </span></div><p><div class=verse-container id=tha-ap489:8.3><span>Kathaṁvaṇṇā kathaṁsīlā, </span></div><p><div class=verse-container id=tha-ap489:8.4><span>kīdisā te mahāyasā. </span></div><p><div class=verse-container id=tha-ap489:9.1><span>Bāttiṁsalakkhaṇā buddhā, </span></div><p><div class=verse-container id=tha-ap489:9.2><span>cattālīsadijāpi ca; </span></div><p><div class=verse-container id=tha-ap489:9.3><span>Nettā gopakhumā tesaṁ, </span></div><p><div class=verse-container id=tha-ap489:9.4><span>jiñjukā phalasannibhā. </span></div><p><div class=verse-container id=tha-ap489:10.1><span>Gacchamānā ca te buddhā, </span></div><p><div class=verse-container id=tha-ap489:10.2><span>yugamattañca pekkhare; </span></div><p><div class=verse-container id=tha-ap489:10.3><span>Na tesaṁ jāṇu nadati, </span></div><p><div class=verse-container id=tha-ap489:10.4><span>sandhisaddo na suyyati. </span></div><p><div class=verse-container id=tha-ap489:11.1><span>Gacchamānā ca sugatā, </span></div><p><div class=verse-container id=tha-ap489:11.2><span>uddharantāva gacchare; </span></div><p><div class=verse-container id=tha-ap489:11.3><span>Paṭhamaṁ dakkhiṇaṁ pādaṁ, </span></div><p><div class=verse-container id=tha-ap489:11.4><span>buddhānaṁ esa dhammatā. </span></div><p><div class=verse-container id=tha-ap489:12.1><span>Asambhītā ca te buddhā, </span></div><p><div class=verse-container id=tha-ap489:12.2><span>migarājāva kesarī; </span></div><p><div class=verse-container id=tha-ap489:12.3><span>Nevukkaṁsenti attānaṁ, </span></div><p><div class=verse-container id=tha-ap489:12.4><span>no ca vambhenti pāṇinaṁ. </span></div><p><div class=verse-container id=tha-ap489:13.1><span>Mānāvamānato muttā, </span></div><p><div class=verse-container id=tha-ap489:13.2><span>samā sabbesu pāṇisu; </span></div><p><div class=verse-container id=tha-ap489:13.3><span>Anattukkaṁsakā buddhā, </span></div><p><div class=verse-container id=tha-ap489:13.4><span>buddhānaṁ esa dhammatā. </span></div><p><div class=verse-container id=tha-ap489:14.1><span>Uppajjantā ca sambuddhā, </span></div><p><div class=verse-container id=tha-ap489:14.2><span>ālokaṁ dassayanti te; </span></div><p><div class=verse-container id=tha-ap489:14.3><span>Chappakāraṁ pakampenti, </span></div><p><div class=verse-container id=tha-ap489:14.4><span>kevalaṁ vasudhaṁ imaṁ. </span></div><p><div class=verse-container id=tha-ap489:15.1><span>Passanti nirayañcete, </span></div><p><div class=verse-container id=tha-ap489:15.2><span>nibbāti nirayo tadā; </span></div><p><div class=verse-container id=tha-ap489:15.3><span>Pavassati mahāmegho, </span></div><p><div class=verse-container id=tha-ap489:15.4><span>buddhānaṁ esa dhammatā. </span></div><p><div class=verse-container id=tha-ap489:16.1><span>Īdisā te mahānāgā, </span></div><p><div class=verse-container id=tha-ap489:16.2><span>atulā ca mahāyasā; </span></div><p><div class=verse-container id=tha-ap489:16.3><span>Vaṇṇato anatikkantā, </span></div><p><div class=verse-container id=tha-ap489:16.4><span>appameyyā tathāgatā’. </span></div><p><div class=verse-container id=tha-ap489:17.1><span>Anumodiṁsu me vākyaṁ, </span></div><p><div class=verse-container id=tha-ap489:17.2><span>sabbe sissā sagāravā; </span></div><p><div class=verse-container id=tha-ap489:17.3><span>Tathā ca paṭipajjiṁsu, </span></div><p><div class=verse-container id=tha-ap489:17.4><span>yathāsatti yathābalaṁ. </span></div><p><div class=verse-container id=tha-ap489:18.1><span>Paṭipūjenti pulinaṁ, </span></div><p><div class=verse-container id=tha-ap489:18.2><span>sakakammābhilāsino; </span></div><p><div class=verse-container id=tha-ap489:18.3><span>Saddahantā mama vākyaṁ, </span></div><p><div class=verse-container id=tha-ap489:18.4><span>buddhasakkatamānasā. </span></div><p><div class=verse-container id=tha-ap489:19.1><span>Tadā cavitvā tusitā, </span></div><p><div class=verse-container id=tha-ap489:19.2><span>devaputto mahāyaso; </span></div><p><div class=verse-container id=tha-ap489:19.3><span>Uppajji mātukucchimhi, </span></div><p><div class=verse-container id=tha-ap489:19.4><span>dasasahassi kampatha. </span></div><p><div class=verse-container id=tha-ap489:20.1><span>Assamassāvidūramhi, </span></div><p><div class=verse-container id=tha-ap489:20.2><span>caṅkamamhi ṭhito ahaṁ; </span></div><p><div class=verse-container id=tha-ap489:20.3><span>Sabbe sissā samāgantvā, </span></div><p><div class=verse-container id=tha-ap489:20.4><span>āgacchuṁ mama santike. </span></div><p><div class=verse-container id=tha-ap489:21.1><span>‘Usabhova mahī nadati, </span></div><p><div class=verse-container id=tha-ap489:21.2><span>migarājāva kūjati; </span></div><p><div class=verse-container id=tha-ap489:21.3><span>Susumārova saḷati, </span></div><p><div class=verse-container id=tha-ap489:21.4><span>kiṁ vipāko bhavissati’. </span></div><p><div class=verse-container id=tha-ap489:22.1><span>‘Yaṁ pakittemi sambuddhaṁ, </span></div><p><div class=verse-container id=tha-ap489:22.2><span>sikatāthūpasantike; </span></div><p><div class=verse-container id=tha-ap489:22.3><span>So dāni bhagavā satthā, </span></div><p><div class=verse-container id=tha-ap489:22.4><span>mātukucchimupāgami’. </span></div><p><div class=verse-container id=tha-ap489:23.1><span>Tesaṁ dhammakathaṁ vatvā, </span></div><p><div class=verse-container id=tha-ap489:23.2><span>kittayitvā mahāmuniṁ; </span></div><p><div class=verse-container id=tha-ap489:23.3><span>Uyyojetvā sake sisse, </span></div><p><div class=verse-container id=tha-ap489:23.4><span>pallaṅkamābhujiṁ ahaṁ. </span></div><p><div class=verse-container id=tha-ap489:24.1><span>Balañca vata me khīṇaṁ, </span></div><p><div class=verse-container id=tha-ap489:24.2><span>byādhinā paramena taṁ; </span></div><p><div class=verse-container id=tha-ap489:24.3><span>Buddhaseṭṭhaṁ saritvāna, </span></div><p><div class=verse-container id=tha-ap489:24.4><span>tattha kālaṅkato ahaṁ. </span></div><p><div class=verse-container id=tha-ap489:25.1><span>Sabbe sissā samāgantvā, </span></div><p><div class=verse-container id=tha-ap489:25.2><span>akaṁsu citakaṁ tadā; </span></div><p><div class=verse-container id=tha-ap489:25.3><span>Kaḷevarañca me gayha, </span></div><p><div class=verse-container id=tha-ap489:25.4><span>citakaṁ abhiropayuṁ. </span></div><p><div class=verse-container id=tha-ap489:26.1><span>Citakaṁ parivāretvā, </span></div><p><div class=verse-container id=tha-ap489:26.2><span>sīse katvāna añjaliṁ; </span></div><p><div class=verse-container id=tha-ap489:26.3><span>Sokasallaparetā te, </span></div><p><div class=verse-container id=tha-ap489:26.4><span>vikkandiṁsu samāgatā. </span></div><p><div class=verse-container id=tha-ap489:27.1><span>Tesaṁ lālappamānānaṁ, </span></div><p><div class=verse-container id=tha-ap489:27.2><span>agamaṁ citakaṁ tadā; </span></div><p><div class=verse-container id=tha-ap489:27.3><span>‘Ahaṁ ācariyo tumhaṁ, </span></div><p><div class=verse-container id=tha-ap489:27.4><span>mā socittha sumedhasā. </span></div><p><div class=verse-container id=tha-ap489:28.1><span>Sadatthe vāyameyyātha, </span></div><p><div class=verse-container id=tha-ap489:28.2><span>rattindivamatanditā; </span></div><p><div class=verse-container id=tha-ap489:28.3><span>Mā vo pamattā ahuttha, </span></div><p><div class=verse-container id=tha-ap489:28.4><span>khaṇo vo paṭipādito’. </span></div><p><div class=verse-container id=tha-ap489:29.1><span>Sake sissenusāsitvā, </span></div><p><div class=verse-container id=tha-ap489:29.2><span>devalokaṁ punāgamiṁ; </span></div><p><div class=verse-container id=tha-ap489:29.3><span>Aṭṭhārasa ca kappāni, </span></div><p><div class=verse-container id=tha-ap489:29.4><span>devaloke ramāmahaṁ. </span></div><p><div class=verse-container id=tha-ap489:30.1><span>Satānaṁ pañcakkhattuñca, </span></div><p><div class=verse-container id=tha-ap489:30.2><span>cakkavattī ahosahaṁ; </span></div><p><div class=verse-container id=tha-ap489:30.3><span>Anekasatakkhattuñca, </span></div><p><div class=verse-container id=tha-ap489:30.4><span>devarajjamakārayiṁ. </span></div><p><div class=verse-container id=tha-ap489:31.1><span>Avasesesu kappesu, </span></div><p><div class=verse-container id=tha-ap489:31.2><span>vokiṇṇo saṁsariṁ ahaṁ; </span></div><p><div class=verse-container id=tha-ap489:31.3><span>Duggatiṁ nābhijānāmi, </span></div><p><div class=verse-container id=tha-ap489:31.4><span>uppādassa idaṁ phalaṁ. </span></div><p><div class=verse-container id=tha-ap489:32.1><span>Yathā komudike māse, </span></div><p><div class=verse-container id=tha-ap489:32.2><span>bahū pupphanti pādapā; </span></div><p><div class=verse-container id=tha-ap489:32.3><span>Tathevāhampi samaye, </span></div><p><div class=verse-container id=tha-ap489:32.4><span>pupphitomhi mahesinā. </span></div><p><div class=verse-container id=tha-ap489:33.1><span>Vīriyaṁ me dhuradhorayhaṁ, </span></div><p><div class=verse-container id=tha-ap489:33.2><span>yogakkhemādhivāhanaṁ; </span></div><p><div class=verse-container id=tha-ap489:33.3><span>Nāgova bandhanaṁ chetvā, </span></div><p><div class=verse-container id=tha-ap489:33.4><span>viharāmi anāsavo. </span></div><p><div class=verse-container id=tha-ap489:34.1><span>Satasahassito kappe, </span></div><p><div class=verse-container id=tha-ap489:34.2><span>yaṁ buddhamabhikittayiṁ; </span></div><p><div class=verse-container id=tha-ap489:34.3><span>Duggatiṁ nābhijānāmi, </span></div><p><div class=verse-container id=tha-ap489:34.4><span>kittanāya idaṁ phalaṁ. </span></div><p><div class=verse-container id=tha-ap489:35.1><span>Kilesā jhāpitā mayhaṁ, </span></div><p><div class=verse-container id=tha-ap489:35.2><span>…pe… </span></div><p><div class=verse-container id=tha-ap489:35.3><span>viharāmi anāsavo. </span></div><p><div class=verse-container id=tha-ap489:36.1><span>Svāgataṁ vata me āsi, </span></div><p><div class=verse-container id=tha-ap489:36.2><span>…pe… </span></div><p><div class=verse-container id=tha-ap489:36.3><span>kataṁ buddhassa sāsanaṁ. </span></div><p><div class=verse-container id=tha-ap489:37.1><span>Paṭisambhidā catasso, </span></div><p><div class=verse-container id=tha-ap489:37.2><span>…pe… </span></div><p><div class=verse-container id=tha-ap489:37.3><span>kataṁ buddhassa sāsanaṁ”. </span></div><p><div class=verse-container id=tha-ap489:38.1><span>Itthaṁ sudaṁ āyasmā pulinuppādako thero imā gāthāyo abhāsitthāti. </span></div><p><div class=verse-container id=tha-ap489:39.1><span>Pulinuppādakattherassāpadānaṁ sattamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0488.html>Previous</a><a href=/canon/en/pli/ms/sutta/kn/tha-ap/tha-ap0490.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>