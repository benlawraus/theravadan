<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0031.html>Previous</a><a href=/canon/en/pli/ms/sutta/kn/tha-ap/tha-ap0033.html>Next</a></div><p id=tha-ap32:0.1><span class=root>Therāpadāna </span><br><p id=tha-ap32:0.2><span class=root>Subhūtivagga </span><br><p id=tha-ap32:0.3><span class="root big-bold">Khomadāyakattheraapadāna </span><br><p id=tha-ap32:1.1><span class=root>“Nagare bandhumatiyā, </span><br><p id=tha-ap32:1.2><span class=root>ahosiṁ vāṇijo tadā; </span><br><p id=tha-ap32:1.3><span class=root>Teneva dāraṁ posemi, </span><br><p id=tha-ap32:1.4><span class=root>ropemi bījasampadaṁ. </span><br><p id=tha-ap32:2.1><span class=root>Rathiyaṁ paṭipannassa, </span><br><p id=tha-ap32:2.2><span class=root>vipassissa mahesino; </span><br><p id=tha-ap32:2.3><span class=root>Ekaṁ khomaṁ mayā dinnaṁ, </span><br><p id=tha-ap32:2.4><span class=root>kusalatthāya satthuno. </span><br><p id=tha-ap32:3.1><span class=root>Ekanavutito kappe, </span><br><p id=tha-ap32:3.2><span class=root>yaṁ khomamadadiṁ tadā; </span><br><p id=tha-ap32:3.3><span class=root>Duggatiṁ nābhijānāmi, </span><br><p id=tha-ap32:3.4><span class=root>khomadānassidaṁ phalaṁ. </span><br><p id=tha-ap32:4.1><span class=root>Sattarase ito kappe, </span><br><p id=tha-ap32:4.2><span class=root>eko sindhavasandhano; </span><br><p id=tha-ap32:4.3><span class=root>Sattaratanasampanno, </span><br><p id=tha-ap32:4.4><span class=root>catudīpamhi issaro. </span><br><p id=tha-ap32:5.1><span class=root>Paṭisambhidā catasso, </span><br><p id=tha-ap32:5.2><span class=root>Vimokkhāpi ca aṭṭhime; </span><br><p id=tha-ap32:5.3><span class=root>Chaḷabhiññā sacchikatā, </span><br><p id=tha-ap32:5.4><span class=root>Kataṁ buddhassa sāsanaṁ”. </span><br><p id=tha-ap32:6.1><span class=root>Itthaṁ sudaṁ āyasmā khomadāyako thero imā gāthāyo abhāsitthāti. </span><br><p id=tha-ap32:7.1><span class=root>Khomadāyakattherassāpadānaṁ dasamaṁ. </span><br><p id=tha-ap32:8.1><span class=root>Tassuddānaṁ </span><br><p id=tha-ap32:9.1><span class=root>Subhūti upavāno ca, </span><br><p id=tha-ap32:9.2><span class=root>saraṇo sīlagāhako; </span><br><p id=tha-ap32:9.3><span class=root>Annasaṁsāvako dhūpo, </span><br><p id=tha-ap32:9.4><span class=root>pulino uttiyena ca. </span><br><p id=tha-ap32:10.1><span class=root>Añjalī khomadāyī ca, </span><br><p id=tha-ap32:10.2><span class=root>daseva tatiye gaṇe; </span><br><p id=tha-ap32:10.3><span class=root>Pañcāsītisataṁ vuttā, </span><br><p id=tha-ap32:10.4><span class=root>gāthāyo sabbapiṇḍitā. </span><br><p id=tha-ap32:11.1><span class=root>Subhūtivaggo tatiyo. </span><br><p id=tha-ap32:12.1><span class=root>Catutthabhāṇavāraṁ. </span><br></main><footer class="container footer"><small><a href=/about/>Contact info</a></small></footer>