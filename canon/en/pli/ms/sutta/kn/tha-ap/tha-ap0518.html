<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0517.html>Previous</a><a href=/canon/en/pli/ms/sutta/kn/tha-ap/tha-ap0519.html>Next</a></div><p id=tha-ap518:0.1><span class=root>Therāpadāna </span><br><p id=tha-ap518:0.2><span class=root>Phaladāyakavagga </span><br><p id=tha-ap518:0.3><span class="root big-bold">Ajjunapupphiyattheraapadāna </span><br><p id=tha-ap518:1.1><span class=root>“Candabhāgānadītīre, </span><br><p id=tha-ap518:1.2><span class=root>ahosiṁ kinnaro tadā; </span><br><p id=tha-ap518:1.3><span class=root>Addasaṁ virajaṁ buddhaṁ, </span><br><p id=tha-ap518:1.4><span class=root>sayambhuṁ aparājitaṁ. </span><br><p id=tha-ap518:2.1><span class=root>Pasannacitto sumano, </span><br><p id=tha-ap518:2.2><span class=root>vedajāto katañjalī; </span><br><p id=tha-ap518:2.3><span class=root>Gahetvā ajjunaṁ pupphaṁ, </span><br><p id=tha-ap518:2.4><span class=root>sayambhuṁ abhipūjayiṁ. </span><br><p id=tha-ap518:3.1><span class=root>Tena kammena sukatena, </span><br><p id=tha-ap518:3.2><span class=root>cetanāpaṇidhīhi ca; </span><br><p id=tha-ap518:3.3><span class=root>Jahitvā kinnaraṁ dehaṁ, </span><br><p id=tha-ap518:3.4><span class=root>tāvatiṁsamagacchahaṁ. </span><br><p id=tha-ap518:4.1><span class=root>Chattiṁsakkhattuṁ devindo, </span><br><p id=tha-ap518:4.2><span class=root>devarajjamakārayiṁ; </span><br><p id=tha-ap518:4.3><span class=root>Dasakkhattuṁ cakkavattī, </span><br><p id=tha-ap518:4.4><span class=root>mahārajjamakārayiṁ. </span><br><p id=tha-ap518:5.1><span class=root>Padesarajjaṁ vipulaṁ, </span><br><p id=tha-ap518:5.2><span class=root>gaṇanāto asaṅkhiyaṁ; </span><br><p id=tha-ap518:5.3><span class=root>Sukhette vappitaṁ bījaṁ, </span><br><p id=tha-ap518:5.4><span class=root>sayambhumhi aho mama. </span><br><p id=tha-ap518:6.1><span class=root>Kusalaṁ vijjate mayhaṁ, </span><br><p id=tha-ap518:6.2><span class=root>pabbajiṁ anagāriyaṁ; </span><br><p id=tha-ap518:6.3><span class=root>Pūjāraho ahaṁ ajja, </span><br><p id=tha-ap518:6.4><span class=root>sakyaputtassa sāsane. </span><br><p id=tha-ap518:7.1><span class=root>Kilesā jhāpitā mayhaṁ, </span><br><p id=tha-ap518:7.2><span class=root>…pe… </span><br><p id=tha-ap518:7.3><span class=root>viharāmi anāsavo. </span><br><p id=tha-ap518:8.1><span class=root>Svāgataṁ vata me āsi, </span><br><p id=tha-ap518:8.2><span class=root>…pe… </span><br><p id=tha-ap518:8.3><span class=root>kataṁ buddhassa sāsanaṁ. </span><br><p id=tha-ap518:9.1><span class=root>Paṭisambhidā catasso, </span><br><p id=tha-ap518:9.2><span class=root>…pe… </span><br><p id=tha-ap518:9.3><span class=root>kataṁ buddhassa sāsanaṁ”. </span><br><p id=tha-ap518:10.1><span class=root>Itthaṁ sudaṁ āyasmā ajjunapupphiyo thero imā gāthāyo abhāsitthāti. </span><br><p id=tha-ap518:11.1><span class=root>Ajjunapupphiyattherassāpadānaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>