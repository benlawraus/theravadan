<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0531.html>Previous</a><a href=/canon/en/pli/ms/sutta/kn/tha-ap/tha-ap0533.html>Next</a></div><p><div class=verse-container id=tha-ap532:0.1><span>Therāpadāna </span></div><p><div class=verse-container id=tha-ap532:0.2><span>Tiṇadāyakavagga </span></div><p><div class=verse-container id=tha-ap532:0.3><span class=big-bold>Sugandhattheraapadāna </span></div><p><div class=verse-container id=tha-ap532:1.1><span>“Imamhi bhaddake kappe, </span></div><p><div class=verse-container id=tha-ap532:1.2><span>brahmabandhu mahāyaso; </span></div><p><div class=verse-container id=tha-ap532:1.3><span>Kassapo nāma gottena, </span></div><p><div class=verse-container id=tha-ap532:1.4><span>uppajji vadataṁ varo. </span></div><p><div class=verse-container id=tha-ap532:2.1><span>Anubyañjanasampanno, </span></div><p><div class=verse-container id=tha-ap532:2.2><span>bāttiṁsavaralakkhaṇo; </span></div><p><div class=verse-container id=tha-ap532:2.3><span>Byāmappabhāparivuto, </span></div><p><div class=verse-container id=tha-ap532:2.4><span>raṁsijālasamotthaṭo. </span></div><p><div class=verse-container id=tha-ap532:3.1><span>Assāsetā yathā cando, </span></div><p><div class=verse-container id=tha-ap532:3.2><span>sūriyova pabhaṅkaro; </span></div><p><div class=verse-container id=tha-ap532:3.3><span>Nibbāpetā yathā megho, </span></div><p><div class=verse-container id=tha-ap532:3.4><span>sāgarova guṇākaro. </span></div><p><div class=verse-container id=tha-ap532:4.1><span>Dharaṇīriva sīlena, </span></div><p><div class=verse-container id=tha-ap532:4.2><span>himavāva samādhinā; </span></div><p><div class=verse-container id=tha-ap532:4.3><span>Ākāso viya paññāya, </span></div><p><div class=verse-container id=tha-ap532:4.4><span>asaṅgo anilo yathā. </span></div><p><div class=verse-container id=tha-ap532:5.1><span>Sa kadāci mahāvīro, </span></div><p><div class=verse-container id=tha-ap532:5.2><span>parisāsu visārado; </span></div><p><div class=verse-container id=tha-ap532:5.3><span>Saccāni sampakāseti, </span></div><p><div class=verse-container id=tha-ap532:5.4><span>uddharanto mahājanaṁ. </span></div><p><div class=verse-container id=tha-ap532:6.1><span>Tadā hi bārāṇasiyaṁ, </span></div><p><div class=verse-container id=tha-ap532:6.2><span>seṭṭhiputto mahāyaso; </span></div><p><div class=verse-container id=tha-ap532:6.3><span>Āsahaṁ dhanadhaññassa, </span></div><p><div class=verse-container id=tha-ap532:6.4><span>pahūtassa bahū tadā. </span></div><p><div class=verse-container id=tha-ap532:7.1><span>Jaṅghāvihāraṁ vicaraṁ, </span></div><p><div class=verse-container id=tha-ap532:7.2><span>migadāyamupeccahaṁ; </span></div><p><div class=verse-container id=tha-ap532:7.3><span>Addasaṁ virajaṁ buddhaṁ, </span></div><p><div class=verse-container id=tha-ap532:7.4><span>desentaṁ amataṁ padaṁ. </span></div><p><div class=verse-container id=tha-ap532:8.1><span>Visaṭṭhakantavacanaṁ, </span></div><p><div class=verse-container id=tha-ap532:8.2><span>karavīkasamassaraṁ; </span></div><p><div class=verse-container id=tha-ap532:8.3><span>Haṁsarutehi nigghosaṁ, </span></div><p><div class=verse-container id=tha-ap532:8.4><span>viññāpentaṁ mahājanaṁ. </span></div><p><div class=verse-container id=tha-ap532:9.1><span>Disvā devātidevaṁ taṁ, </span></div><p><div class=verse-container id=tha-ap532:9.2><span>sutvāva madhuraṁ giraṁ; </span></div><p><div class=verse-container id=tha-ap532:9.3><span>Pahāyanappake bhoge, </span></div><p><div class=verse-container id=tha-ap532:9.4><span>pabbajiṁ anagāriyaṁ. </span></div><p><div class=verse-container id=tha-ap532:10.1><span>Evaṁ pabbajito cāhaṁ, </span></div><p><div class=verse-container id=tha-ap532:10.2><span>na cirena bahussuto; </span></div><p><div class=verse-container id=tha-ap532:10.3><span>Ahosiṁ dhammakathiko, </span></div><p><div class=verse-container id=tha-ap532:10.4><span>vicittapaṭibhānavā. </span></div><p><div class=verse-container id=tha-ap532:11.1><span>Mahāparisamajjhehaṁ, </span></div><p><div class=verse-container id=tha-ap532:11.2><span>haṭṭhacitto punappunaṁ; </span></div><p><div class=verse-container id=tha-ap532:11.3><span>Vaṇṇayiṁ hemavaṇṇassa, </span></div><p><div class=verse-container id=tha-ap532:11.4><span>vaṇṇaṁ vaṇṇavisārado. </span></div><p><div class=verse-container id=tha-ap532:12.1><span>‘Esa khīṇāsavo buddho, </span></div><p><div class=verse-container id=tha-ap532:12.2><span>anīgho chinnasaṁsayo; </span></div><p><div class=verse-container id=tha-ap532:12.3><span>Sabbakammakkhayaṁ patto, </span></div><p><div class=verse-container id=tha-ap532:12.4><span>vimuttopadhisaṅkhaye. </span></div><p><div class=verse-container id=tha-ap532:13.1><span>Esa so bhagavā buddho, </span></div><p><div class=verse-container id=tha-ap532:13.2><span>esa sīho anuttaro; </span></div><p><div class=verse-container id=tha-ap532:13.3><span>Sadevakassa lokassa, </span></div><p><div class=verse-container id=tha-ap532:13.4><span>brahmacakkappavattako. </span></div><p><div class=verse-container id=tha-ap532:14.1><span>Danto dametā santo ca, </span></div><p><div class=verse-container id=tha-ap532:14.2><span>sametā nibbuto isi; </span></div><p><div class=verse-container id=tha-ap532:14.3><span>Nibbāpetā ca assattho, </span></div><p><div class=verse-container id=tha-ap532:14.4><span>assāsetā mahājanaṁ. </span></div><p><div class=verse-container id=tha-ap532:15.1><span>Vīro sūro ca vikkanto, </span></div><p><div class=verse-container id=tha-ap532:15.2><span>pañño kāruṇiko vasī; </span></div><p><div class=verse-container id=tha-ap532:15.3><span>Vijitāvī ca sa jino, </span></div><p><div class=verse-container id=tha-ap532:15.4><span>appagabbo anālayo. </span></div><p><div class=verse-container id=tha-ap532:16.1><span>Aneñjo acalo dhīmā, </span></div><p><div class=verse-container id=tha-ap532:16.2><span>amoho asamo muni; </span></div><p><div class=verse-container id=tha-ap532:16.3><span>Dhorayho usabho nāgo, </span></div><p><div class=verse-container id=tha-ap532:16.4><span>sīho sakko garūsupi. </span></div><p><div class=verse-container id=tha-ap532:17.1><span>Virāgo vimalo brahmā, </span></div><p><div class=verse-container id=tha-ap532:17.2><span>vādī sūro raṇañjaho; </span></div><p><div class=verse-container id=tha-ap532:17.3><span>Akhilo ca visallo ca, </span></div><p><div class=verse-container id=tha-ap532:17.4><span>asamo saṁyato suci. </span></div><p><div class=verse-container id=tha-ap532:18.1><span>Brāhmaṇo samaṇo nātho, </span></div><p><div class=verse-container id=tha-ap532:18.2><span>bhisakko sallakattako; </span></div><p><div class=verse-container id=tha-ap532:18.3><span>Yodho buddho sutāsuto, </span></div><p><div class=verse-container id=tha-ap532:18.4><span>acalo mudito sito. </span></div><p><div class=verse-container id=tha-ap532:19.1><span>Dhātā dhatā ca santi ca, </span></div><p><div class=verse-container id=tha-ap532:19.2><span>kattā netā pakāsitā; </span></div><p><div class=verse-container id=tha-ap532:19.3><span>Sampahaṁsitā bhettā ca, </span></div><p><div class=verse-container id=tha-ap532:19.4><span>chettā sotā pasaṁsitā. </span></div><p><div class=verse-container id=tha-ap532:20.1><span>Akhilo ca visallo ca, </span></div><p><div class=verse-container id=tha-ap532:20.2><span>anīgho akathaṅkathī; </span></div><p><div class=verse-container id=tha-ap532:20.3><span>Anejo virajo kattā, </span></div><p><div class=verse-container id=tha-ap532:20.4><span>gandhā vattā pasaṁsitā. </span></div><p><div class=verse-container id=tha-ap532:21.1><span>Tāretā atthakāretā, </span></div><p><div class=verse-container id=tha-ap532:21.2><span>kāretā sampadāritā; </span></div><p><div class=verse-container id=tha-ap532:21.3><span>Pāpetā sahitā kantā, </span></div><p><div class=verse-container id=tha-ap532:21.4><span>hantā ātāpī tāpaso. </span></div><p><div class=verse-container id=tha-ap532:22.1><span>Samacitto samasamo, </span></div><p><div class=verse-container id=tha-ap532:22.2><span>asahāyo dayālayo; </span></div><p><div class=verse-container id=tha-ap532:22.3><span>Accherasatto akuho, </span></div><p><div class=verse-container id=tha-ap532:22.4><span>katāvī isisattamo. </span></div><p><div class=verse-container id=tha-ap532:23.1><span>Nittiṇṇakaṅkho nimmāno, </span></div><p><div class=verse-container id=tha-ap532:23.2><span>appameyyo anūpamo; </span></div><p><div class=verse-container id=tha-ap532:23.3><span>Sabbavākyapathātīto, </span></div><p><div class=verse-container id=tha-ap532:23.4><span>saccaneyyantagū jino. </span></div><p><div class=verse-container id=tha-ap532:24.1><span>Sattasāravare tasmiṁ, </span></div><p><div class=verse-container id=tha-ap532:24.2><span>Pasādo amatāvaho; </span></div><p><div class=verse-container id=tha-ap532:24.3><span>Tasmā buddhe ca dhamme ca, </span></div><p><div class=verse-container id=tha-ap532:24.4><span>Saṅghe saddhā mahatthikā’. </span></div><p><div class=verse-container id=tha-ap532:25.1><span>Guṇehi evamādīhi, </span></div><p><div class=verse-container id=tha-ap532:25.2><span>tilokasaraṇuttamaṁ; </span></div><p><div class=verse-container id=tha-ap532:25.3><span>Vaṇṇento parisāmajjhe, </span></div><p><div class=verse-container id=tha-ap532:25.4><span>akaṁ dhammakathaṁ ahaṁ. </span></div><p><div class=verse-container id=tha-ap532:26.1><span>Tato cutāhaṁ tusite, </span></div><p><div class=verse-container id=tha-ap532:26.2><span>anubhotvā mahāsukhaṁ; </span></div><p><div class=verse-container id=tha-ap532:26.3><span>Tato cuto manussesu, </span></div><p><div class=verse-container id=tha-ap532:26.4><span>jāto homi sugandhiko. </span></div><p><div class=verse-container id=tha-ap532:27.1><span>Nissāso mukhagandho ca, </span></div><p><div class=verse-container id=tha-ap532:27.2><span>dehagandho tatheva me; </span></div><p><div class=verse-container id=tha-ap532:27.3><span>Sedagandho ca satataṁ, </span></div><p><div class=verse-container id=tha-ap532:27.4><span>sabbagandhova hoti me. </span></div><p><div class=verse-container id=tha-ap532:28.1><span>Mukhagandho sadā mayhaṁ, </span></div><p><div class=verse-container id=tha-ap532:28.2><span>padumuppalacampako; </span></div><p><div class=verse-container id=tha-ap532:28.3><span>Parisanto sadā vāti, </span></div><p><div class=verse-container id=tha-ap532:28.4><span>sarīro ca tatheva me. </span></div><p><div class=verse-container id=tha-ap532:29.1><span>Guṇatthavassa sabbantaṁ, </span></div><p><div class=verse-container id=tha-ap532:29.2><span>Phalaṁ tu paramabbhutaṁ; </span></div><p><div class=verse-container id=tha-ap532:29.3><span>Ekaggamanasā sabbe, </span></div><p><div class=verse-container id=tha-ap532:29.4><span>Vaṇṇayissaṁ suṇātha me. </span></div><p><div class=verse-container id=tha-ap532:30.1><span>Guṇaṁ buddhassa vatvāna, </span></div><p><div class=verse-container id=tha-ap532:30.2><span>hitāya ca na sadisaṁ; </span></div><p><div class=verse-container id=tha-ap532:30.3><span>Sukhito homi sabbattha, </span></div><p><div class=verse-container id=tha-ap532:30.4><span>saṅgho vīrasamāyuto. </span></div><p><div class=verse-container id=tha-ap532:31.1><span>Yasassī sukhito kanto, </span></div><p><div class=verse-container id=tha-ap532:31.2><span>jutimā piyadassano; </span></div><p><div class=verse-container id=tha-ap532:31.3><span>Vattā aparibhūto ca, </span></div><p><div class=verse-container id=tha-ap532:31.4><span>niddoso paññavā tathā. </span></div><p><div class=verse-container id=tha-ap532:32.1><span>Khīṇe āyusi nibbānaṁ, </span></div><p><div class=verse-container id=tha-ap532:32.2><span>sulabhaṁ buddhabhattino; </span></div><p><div class=verse-container id=tha-ap532:32.3><span>Tesaṁ hetuṁ pavakkhāmi, </span></div><p><div class=verse-container id=tha-ap532:32.4><span>taṁ suṇātha yathātathaṁ. </span></div><p><div class=verse-container id=tha-ap532:33.1><span>Santaṁ yasaṁ bhagavato, </span></div><p><div class=verse-container id=tha-ap532:33.2><span>vidhinā abhivādayaṁ; </span></div><p><div class=verse-container id=tha-ap532:33.3><span>Tattha tatthūpapannopi, </span></div><p><div class=verse-container id=tha-ap532:33.4><span>yasassī tena homahaṁ. </span></div><p><div class=verse-container id=tha-ap532:34.1><span>Dukkhassantakaraṁ buddhaṁ, </span></div><p><div class=verse-container id=tha-ap532:34.2><span>dhammaṁ santamasaṅkhataṁ; </span></div><p><div class=verse-container id=tha-ap532:34.3><span>Vaṇṇayaṁ sukhado āsiṁ, </span></div><p><div class=verse-container id=tha-ap532:34.4><span>sattānaṁ sukhito tato. </span></div><p><div class=verse-container id=tha-ap532:35.1><span>Guṇaṁ vadanto buddhassa, </span></div><p><div class=verse-container id=tha-ap532:35.2><span>buddhapītisamāyuto; </span></div><p><div class=verse-container id=tha-ap532:35.3><span>Sakantiṁ parakantiñca, </span></div><p><div class=verse-container id=tha-ap532:35.4><span>janayiṁ tena kantimā. </span></div><p><div class=verse-container id=tha-ap532:36.1><span>Jino te titthikākiṇṇe, </span></div><p><div class=verse-container id=tha-ap532:36.2><span>abhibhuyya kutitthiye; </span></div><p><div class=verse-container id=tha-ap532:36.3><span>Guṇaṁ vadanto jotesiṁ, </span></div><p><div class=verse-container id=tha-ap532:36.4><span>nāyakaṁ jutimā tato. </span></div><p><div class=verse-container id=tha-ap532:37.1><span>Piyakārī janassāpi, </span></div><p><div class=verse-container id=tha-ap532:37.2><span>sambuddhassa guṇaṁ vadaṁ; </span></div><p><div class=verse-container id=tha-ap532:37.3><span>Saradova sasaṅkohaṁ, </span></div><p><div class=verse-container id=tha-ap532:37.4><span>tenāsiṁ piyadassano. </span></div><p><div class=verse-container id=tha-ap532:38.1><span>Yathāsattivasenāhaṁ, </span></div><p><div class=verse-container id=tha-ap532:38.2><span>sabbavācāhi santhaviṁ; </span></div><p><div class=verse-container id=tha-ap532:38.3><span>Sugataṁ tena vāgiso, </span></div><p><div class=verse-container id=tha-ap532:38.4><span>vicittapaṭibhānavā. </span></div><p><div class=verse-container id=tha-ap532:39.1><span>Ye bālā vimatiṁ pattā, </span></div><p><div class=verse-container id=tha-ap532:39.2><span>paribhonti mahāmuniṁ; </span></div><p><div class=verse-container id=tha-ap532:39.3><span>Niggahiṁ te saddhammena, </span></div><p><div class=verse-container id=tha-ap532:39.4><span>paribhūto na tenahaṁ. </span></div><p><div class=verse-container id=tha-ap532:40.1><span>Buddhavaṇṇena sattānaṁ, </span></div><p><div class=verse-container id=tha-ap532:40.2><span>kilese apanesahaṁ; </span></div><p><div class=verse-container id=tha-ap532:40.3><span>Nikkilesamano homi, </span></div><p><div class=verse-container id=tha-ap532:40.4><span>tassa kammassa vāhasā. </span></div><p><div class=verse-container id=tha-ap532:41.1><span>Sotūnaṁ vuddhimajaniṁ, </span></div><p><div class=verse-container id=tha-ap532:41.2><span>buddhānussatidesako; </span></div><p><div class=verse-container id=tha-ap532:41.3><span>Tenāhamāsiṁ sappañño, </span></div><p><div class=verse-container id=tha-ap532:41.4><span>nipuṇatthavipassako. </span></div><p><div class=verse-container id=tha-ap532:42.1><span>Sabbāsavaparikkhīṇo, </span></div><p><div class=verse-container id=tha-ap532:42.2><span>tiṇṇasaṁsārasāgaro; </span></div><p><div class=verse-container id=tha-ap532:42.3><span>Sikhīva anupādāno, </span></div><p><div class=verse-container id=tha-ap532:42.4><span>pāpuṇissāmi nibbutiṁ. </span></div><p><div class=verse-container id=tha-ap532:43.1><span>Imasmiṁyeva kappasmiṁ, </span></div><p><div class=verse-container id=tha-ap532:43.2><span>yamahaṁ santhaviṁ jinaṁ; </span></div><p><div class=verse-container id=tha-ap532:43.3><span>Duggatiṁ nābhijānāmi, </span></div><p><div class=verse-container id=tha-ap532:43.4><span>buddhavaṇṇassidaṁ phalaṁ. </span></div><p><div class=verse-container id=tha-ap532:44.1><span>Kilesā jhāpitā mayhaṁ, </span></div><p><div class=verse-container id=tha-ap532:44.2><span>…pe… </span></div><p><div class=verse-container id=tha-ap532:44.3><span>viharāmi anāsavo. </span></div><p><div class=verse-container id=tha-ap532:45.1><span>Svāgataṁ vata me āsi, </span></div><p><div class=verse-container id=tha-ap532:45.2><span>…pe… </span></div><p><div class=verse-container id=tha-ap532:45.3><span>kataṁ buddhassa sāsanaṁ. </span></div><p><div class=verse-container id=tha-ap532:46.1><span>Paṭisambhidā catasso, </span></div><p><div class=verse-container id=tha-ap532:46.2><span>…pe… </span></div><p><div class=verse-container id=tha-ap532:46.3><span>kataṁ buddhassa sāsanaṁ”. </span></div><p><div class=verse-container id=tha-ap532:47.1><span>Itthaṁ sudaṁ āyasmā sugandho thero imā gāthāyo abhāsitthāti. </span></div><p><div class=verse-container id=tha-ap532:48.1><span>Sugandhattherassāpadānaṁ dasamaṁ. </span></div><p><div class=verse-container id=tha-ap532:49.1><span>Tiṇadāyakavaggo tepaññāsamo. </span></div><p><div class=verse-container id=tha-ap532:50.1><span>Tassuddānaṁ </span></div><p><div class=verse-container id=tha-ap532:51.1><span>Tiṇado mañcado ceva, </span></div><p><div class=verse-container id=tha-ap532:51.2><span>saraṇabbhañjanappado; </span></div><p><div class=verse-container id=tha-ap532:51.3><span>Supaṭo daṇḍadāyī ca, </span></div><p><div class=verse-container id=tha-ap532:51.4><span>nelapūjī tatheva ca. </span></div><p><div class=verse-container id=tha-ap532:52.1><span>Bodhisammajjako maṇḍo, </span></div><p><div class=verse-container id=tha-ap532:52.2><span>sugandho dasamoti ca; </span></div><p><div class=verse-container id=tha-ap532:52.3><span>Gāthāsataṁ satevīsaṁ, </span></div><p><div class=verse-container id=tha-ap532:52.4><span>gaṇitañcettha sabbaso. </span></div><div class=flex-between><a href=/canon/en/pli/ms/sutta/kn/tha-ap/tha-ap0531.html>Previous</a><a href=/canon/en/pli/ms/sutta/kn/tha-ap/tha-ap0533.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>