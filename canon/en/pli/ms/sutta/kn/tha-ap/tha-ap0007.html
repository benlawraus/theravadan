<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0006.html>Previous</a><a href=/canon/en/pli/ms/sutta/kn/tha-ap/tha-ap0008.html>Next</a></div><p id=tha-ap7:0.1><span class=root>Therāpadāna </span><br><p id=tha-ap7:0.2><span class=root>Buddhavagga </span><br><p id=tha-ap7:0.3><span class="root big-bold">7 Puṇṇamantāṇiputtattheraapadāna </span><br><p id=tha-ap7:1.1><span class=root>“Ajjhāyako mantadharo, </span><br><p id=tha-ap7:1.2><span class=root>tiṇṇaṁ vedāna pāragū; </span><br><p id=tha-ap7:1.3><span class=root>Purakkhatomhi sissehi, </span><br><p id=tha-ap7:1.4><span class=root>upagacchiṁ naruttamaṁ. </span><br><p id=tha-ap7:2.1><span class=root>Padumuttaro lokavidū, </span><br><p id=tha-ap7:2.2><span class=root>āhutīnaṁ paṭiggaho; </span><br><p id=tha-ap7:2.3><span class=root>Mama kammaṁ pakittesi, </span><br><p id=tha-ap7:2.4><span class=root>saṅkhittena mahāmuni. </span><br><p id=tha-ap7:3.1><span class=root>Tāhaṁ dhammaṁ suṇitvāna, </span><br><p id=tha-ap7:3.2><span class=root>Abhivādetvāna satthuno; </span><br><p id=tha-ap7:3.3><span class=root>Añjaliṁ paggahetvāna, </span><br><p id=tha-ap7:3.4><span class=root>Pakkamiṁ dakkhiṇāmukho. </span><br><p id=tha-ap7:4.1><span class=root>Saṅkhittena suṇitvāna, </span><br><p id=tha-ap7:4.2><span class=root>vitthārena abhāsayiṁ; </span><br><p id=tha-ap7:4.3><span class=root>Sabbe sissā attamanā, </span><br><p id=tha-ap7:4.4><span class=root>sutvāna mama bhāsato; </span><br><p id=tha-ap7:4.5><span class=root>Sakaṁ diṭṭhiṁ vinodetvā, </span><br><p id=tha-ap7:4.6><span class=root>buddhe cittaṁ pasādayuṁ. </span><br><p id=tha-ap7:5.1><span class=root>Saṅkhittenapi desemi, </span><br><p id=tha-ap7:5.2><span class=root>vitthārena tathevahaṁ; </span><br><p id=tha-ap7:5.3><span class=root>Abhidhammanayaññūhaṁ, </span><br><p id=tha-ap7:5.4><span class=root>kathāvatthuvisuddhiyā; </span><br><p id=tha-ap7:5.5><span class=root>Sabbesaṁ viññāpetvāna, </span><br><p id=tha-ap7:5.6><span class=root>viharāmi anāsavo. </span><br><p id=tha-ap7:6.1><span class=root>Ito pañcasate kappe, </span><br><p id=tha-ap7:6.2><span class=root>caturo suppakāsakā; </span><br><p id=tha-ap7:6.3><span class=root>Sattaratanasampannā, </span><br><p id=tha-ap7:6.4><span class=root>catudīpamhi issarā. </span><br><p id=tha-ap7:7.1><span class=root>Paṭisambhidā catasso, </span><br><p id=tha-ap7:7.2><span class=root>vimokkhāpi ca aṭṭhime; </span><br><p id=tha-ap7:7.3><span class=root>Chaḷabhiññā sacchikatā, </span><br><p id=tha-ap7:7.4><span class=root>kataṁ buddhassa sāsanaṁ”. </span><br><p id=tha-ap7:8.1><span class=root>Itthaṁ sudaṁ āyasmā puṇṇo mantāṇiputto thero imā gāthāyo abhāsitthāti. </span><br><p id=tha-ap7:9.1><span class=root>Puṇṇamantāṇiputtattherassāpadānaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>