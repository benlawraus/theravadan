<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0545.html>Previous</a><a href=/canon/en/pli/ms/sutta/kn/tha-ap/tha-ap0547.html>Next</a></div><p><div class=verse-container id=tha-ap546:0.1><span>Therāpadāna </span></div><p><div class=verse-container id=tha-ap546:0.2><span>Bhaddiyavagga </span></div><p><div class=verse-container id=tha-ap546:0.3><span class=big-bold>Vaṅgīsattheraapadāna </span></div><p><div class=verse-container id=tha-ap546:1.1><span>“Padumuttaro nāma jino, </span></div><p><div class=verse-container id=tha-ap546:1.2><span>sabbadhammesu cakkhumā; </span></div><p><div class=verse-container id=tha-ap546:1.3><span>Ito satasahassamhi, </span></div><p><div class=verse-container id=tha-ap546:1.4><span>kappe uppajji nāyako. </span></div><p><div class=verse-container id=tha-ap546:2.1><span>Yathāpi sāgare ūmi, </span></div><p><div class=verse-container id=tha-ap546:2.2><span>gagane viya tārakā; </span></div><p><div class=verse-container id=tha-ap546:2.3><span>Evaṁ pāvacanaṁ tassa, </span></div><p><div class=verse-container id=tha-ap546:2.4><span>arahantehi cittitaṁ. </span></div><p><div class=verse-container id=tha-ap546:3.1><span>Sadevāsuranāgehi, </span></div><p><div class=verse-container id=tha-ap546:3.2><span>manujehi purakkhato; </span></div><p><div class=verse-container id=tha-ap546:3.3><span>Samaṇabrāhmaṇākiṇṇe, </span></div><p><div class=verse-container id=tha-ap546:3.4><span>janamajjhe jinuttamo. </span></div><p><div class=verse-container id=tha-ap546:4.1><span>Pabhāhi anurañjanto, </span></div><p><div class=verse-container id=tha-ap546:4.2><span>loke lokantagū jino; </span></div><p><div class=verse-container id=tha-ap546:4.3><span>Vacanena vibodhento, </span></div><p><div class=verse-container id=tha-ap546:4.4><span>veneyyapadumāni so. </span></div><p><div class=verse-container id=tha-ap546:5.1><span>Vesārajjehi sampanno, </span></div><p><div class=verse-container id=tha-ap546:5.2><span>catūhi purisuttamo; </span></div><p><div class=verse-container id=tha-ap546:5.3><span>Pahīnabhayasārajjo, </span></div><p><div class=verse-container id=tha-ap546:5.4><span>khemappatto visārado. </span></div><p><div class=verse-container id=tha-ap546:6.1><span>Āsabhaṁ pavaraṁ ṭhānaṁ, </span></div><p><div class=verse-container id=tha-ap546:6.2><span>buddhabhūmiñca kevalaṁ; </span></div><p><div class=verse-container id=tha-ap546:6.3><span>Paṭijānāti lokaggo, </span></div><p><div class=verse-container id=tha-ap546:6.4><span>natthi sañcodako kvaci. </span></div><p><div class=verse-container id=tha-ap546:7.1><span>Sīhanādamasambhītaṁ, </span></div><p><div class=verse-container id=tha-ap546:7.2><span>nadato tassa tādino; </span></div><p><div class=verse-container id=tha-ap546:7.3><span>Devo naro vā brahmā vā, </span></div><p><div class=verse-container id=tha-ap546:7.4><span>paṭivattā na vijjati. </span></div><p><div class=verse-container id=tha-ap546:8.1><span>Desento pavaraṁ dhammaṁ, </span></div><p><div class=verse-container id=tha-ap546:8.2><span>santārento sadevakaṁ; </span></div><p><div class=verse-container id=tha-ap546:8.3><span>Dhammacakkaṁ pavatteti, </span></div><p><div class=verse-container id=tha-ap546:8.4><span>parisāsu visārado. </span></div><p><div class=verse-container id=tha-ap546:9.1><span>Paṭibhānavataṁ aggaṁ, </span></div><p><div class=verse-container id=tha-ap546:9.2><span>sāvakaṁ sādhusammataṁ; </span></div><p><div class=verse-container id=tha-ap546:9.3><span>Guṇaṁ bahuṁ pakittetvā, </span></div><p><div class=verse-container id=tha-ap546:9.4><span>etadagge ṭhapesi taṁ. </span></div><p><div class=verse-container id=tha-ap546:10.1><span>Tadāhaṁ haṁsavatiyaṁ, </span></div><p><div class=verse-container id=tha-ap546:10.2><span>brāhmaṇo sādhusammato; </span></div><p><div class=verse-container id=tha-ap546:10.3><span>Sabbavedavidū jāto, </span></div><p><div class=verse-container id=tha-ap546:10.4><span>vāgīso vādisūdano. </span></div><p><div class=verse-container id=tha-ap546:11.1><span>Upecca taṁ mahāvīraṁ, </span></div><p><div class=verse-container id=tha-ap546:11.2><span>sutvāhaṁ dhammadesanaṁ; </span></div><p><div class=verse-container id=tha-ap546:11.3><span>Pītivaraṁ paṭilabhiṁ, </span></div><p><div class=verse-container id=tha-ap546:11.4><span>sāvakassa guṇe rato. </span></div><p><div class=verse-container id=tha-ap546:12.1><span>Nimantetvāva sugataṁ, </span></div><p><div class=verse-container id=tha-ap546:12.2><span>sasaṅghaṁ lokanandanaṁ; </span></div><p><div class=verse-container id=tha-ap546:12.3><span>Sattāhaṁ bhojayitvāhaṁ, </span></div><p><div class=verse-container id=tha-ap546:12.4><span>dussehacchādayiṁ tadā. </span></div><p><div class=verse-container id=tha-ap546:13.1><span>Nipacca sirasā pāde, </span></div><p><div class=verse-container id=tha-ap546:13.2><span>katokāso katañjalī; </span></div><p><div class=verse-container id=tha-ap546:13.3><span>Ekamantaṁ ṭhito haṭṭho, </span></div><p><div class=verse-container id=tha-ap546:13.4><span>santhaviṁ jinamuttamaṁ. </span></div><p><div class=verse-container id=tha-ap546:14.1><span>‘Namo te vādimaddana, </span></div><p><div class=verse-container id=tha-ap546:14.2><span>namo te isisattama; </span></div><p><div class=verse-container id=tha-ap546:14.3><span>Namo te sabbalokagga, </span></div><p><div class=verse-container id=tha-ap546:14.4><span>namo te abhayaṁ kara. </span></div><p><div class=verse-container id=tha-ap546:15.1><span>Namo te māramathana, </span></div><p><div class=verse-container id=tha-ap546:15.2><span>namo te diṭṭhisūdana; </span></div><p><div class=verse-container id=tha-ap546:15.3><span>Namo te santisukhada, </span></div><p><div class=verse-container id=tha-ap546:15.4><span>namo te saraṇaṁ kara. </span></div><p><div class=verse-container id=tha-ap546:16.1><span>Anāthānaṁ bhavaṁ nātho, </span></div><p><div class=verse-container id=tha-ap546:16.2><span>bhītānaṁ abhayappado; </span></div><p><div class=verse-container id=tha-ap546:16.3><span>Vissāmabhūmi santānaṁ, </span></div><p><div class=verse-container id=tha-ap546:16.4><span>saraṇaṁ saraṇesinaṁ’. </span></div><p><div class=verse-container id=tha-ap546:17.1><span>Evamādīhi sambuddhaṁ, </span></div><p><div class=verse-container id=tha-ap546:17.2><span>santhavitvā mahāguṇaṁ; </span></div><p><div class=verse-container id=tha-ap546:17.3><span>Avocaṁ vādisūdassa, </span></div><p><div class=verse-container id=tha-ap546:17.4><span>gatiṁ pappomi bhikkhuno. </span></div><p><div class=verse-container id=tha-ap546:18.1><span>Tadā avoca bhagavā, </span></div><p><div class=verse-container id=tha-ap546:18.2><span>anantapaṭibhānavā; </span></div><p><div class=verse-container id=tha-ap546:18.3><span>‘Yo so buddhaṁ abhojesi, </span></div><p><div class=verse-container id=tha-ap546:18.4><span>sattāhaṁ sahasāvakaṁ. </span></div><p><div class=verse-container id=tha-ap546:19.1><span>Guṇañca me pakittesi, </span></div><p><div class=verse-container id=tha-ap546:19.2><span>pasanno sehi pāṇibhi; </span></div><p><div class=verse-container id=tha-ap546:19.3><span>Eso patthayate ṭhānaṁ, </span></div><p><div class=verse-container id=tha-ap546:19.4><span>vādisūdassa bhikkhuno. </span></div><p><div class=verse-container id=tha-ap546:20.1><span>Anāgatamhi addhāne, </span></div><p><div class=verse-container id=tha-ap546:20.2><span>lacchase taṁ manorathaṁ; </span></div><p><div class=verse-container id=tha-ap546:20.3><span>Devamānusasampattiṁ, </span></div><p><div class=verse-container id=tha-ap546:20.4><span>anubhotvā anappakaṁ. </span></div><p><div class=verse-container id=tha-ap546:21.1><span>Satasahassito kappe, </span></div><p><div class=verse-container id=tha-ap546:21.2><span>okkākakulasambhavo; </span></div><p><div class=verse-container id=tha-ap546:21.3><span>Gotamo nāma gottena, </span></div><p><div class=verse-container id=tha-ap546:21.4><span>satthā loke bhavissati. </span></div><p><div class=verse-container id=tha-ap546:22.1><span>Tassa dhammesu dāyādo, </span></div><p><div class=verse-container id=tha-ap546:22.2><span>oraso dhammanimmito; </span></div><p><div class=verse-container id=tha-ap546:22.3><span>Vaṅgīso nāma nāmena, </span></div><p><div class=verse-container id=tha-ap546:22.4><span>hessati satthu sāvako’. </span></div><p><div class=verse-container id=tha-ap546:23.1><span>Taṁ sutvā mudito hutvā, </span></div><p><div class=verse-container id=tha-ap546:23.2><span>yāvajīvaṁ tadā jinaṁ; </span></div><p><div class=verse-container id=tha-ap546:23.3><span>Paccayehi upaṭṭhāsiṁ, </span></div><p><div class=verse-container id=tha-ap546:23.4><span>mettacitto tathāgataṁ. </span></div><p><div class=verse-container id=tha-ap546:24.1><span>Tena kammena sukatena, </span></div><p><div class=verse-container id=tha-ap546:24.2><span>cetanāpaṇidhīhi ca; </span></div><p><div class=verse-container id=tha-ap546:24.3><span>Jahitvā mānusaṁ dehaṁ, </span></div><p><div class=verse-container id=tha-ap546:24.4><span>tusitaṁ agamāsahaṁ. </span></div><p><div class=verse-container id=tha-ap546:25.1><span>Pacchime ca bhave dāni, </span></div><p><div class=verse-container id=tha-ap546:25.2><span>jāto vippakule ahaṁ; </span></div><p><div class=verse-container id=tha-ap546:25.3><span>Paccājāto yadā āsiṁ, </span></div><p><div class=verse-container id=tha-ap546:25.4><span>jātiyā sattavassiko. </span></div><p><div class=verse-container id=tha-ap546:26.1><span>Sabbavedavidū jāto, </span></div><p><div class=verse-container id=tha-ap546:26.2><span>vādasatthavisārado; </span></div><p><div class=verse-container id=tha-ap546:26.3><span>Vādissaro cittakathī, </span></div><p><div class=verse-container id=tha-ap546:26.4><span>paravādappamaddano. </span></div><p><div class=verse-container id=tha-ap546:27.1><span>Vaṅge jātoti vaṅgīso, </span></div><p><div class=verse-container id=tha-ap546:27.2><span>vacane issaroti vā; </span></div><p><div class=verse-container id=tha-ap546:27.3><span>Vaṅgīso iti me nāmaṁ, </span></div><p><div class=verse-container id=tha-ap546:27.4><span>abhavī lokasammataṁ. </span></div><p><div class=verse-container id=tha-ap546:28.1><span>Yadāhaṁ viññutaṁ patto, </span></div><p><div class=verse-container id=tha-ap546:28.2><span>ṭhito paṭhamayobbane; </span></div><p><div class=verse-container id=tha-ap546:28.3><span>Tadā rājagahe ramme, </span></div><p><div class=verse-container id=tha-ap546:28.4><span>sāriputtamahaddasaṁ. </span></div><p><div class=verse-container id=tha-ap546:29.1><span>Pañcavīsatimaṁ bhāṇavāraṁ. </span></div><p><div class=verse-container id=tha-ap546:30.1><span>Piṇḍāya vicarantaṁ taṁ, </span></div><p><div class=verse-container id=tha-ap546:30.2><span>pattapāṇiṁ susaṁvutaṁ; </span></div><p><div class=verse-container id=tha-ap546:30.3><span>Alolakkhiṁ mitabhāṇiṁ, </span></div><p><div class=verse-container id=tha-ap546:30.4><span>yugamattaṁ nidakkhitaṁ. </span></div><p><div class=verse-container id=tha-ap546:31.1><span>Taṁ disvā vimhito hutvā, </span></div><p><div class=verse-container id=tha-ap546:31.2><span>avocaṁ mamanucchavaṁ; </span></div><p><div class=verse-container id=tha-ap546:31.3><span>Kaṇikāraṁva nicitaṁ, </span></div><p><div class=verse-container id=tha-ap546:31.4><span>cittaṁ gāthāpadaṁ ahaṁ. </span></div><p><div class=verse-container id=tha-ap546:32.1><span>Ācikkhi so me satthāraṁ, </span></div><p><div class=verse-container id=tha-ap546:32.2><span>sambuddhaṁ lokanāyakaṁ; </span></div><p><div class=verse-container id=tha-ap546:32.3><span>Tadā so paṇḍito vīro, </span></div><p><div class=verse-container id=tha-ap546:32.4><span>uttariṁ samavoca me. </span></div><p><div class=verse-container id=tha-ap546:33.1><span>Virāgasaṁhitaṁ vākyaṁ, </span></div><p><div class=verse-container id=tha-ap546:33.2><span>katvā duddasamuttamaṁ; </span></div><p><div class=verse-container id=tha-ap546:33.3><span>Vicittapaṭibhānehi, </span></div><p><div class=verse-container id=tha-ap546:33.4><span>tosito tena tādinā. </span></div><p><div class=verse-container id=tha-ap546:34.1><span>Nipacca sirasā pāde, </span></div><p><div class=verse-container id=tha-ap546:34.2><span>‘pabbājehī’ti maṁ bravi; </span></div><p><div class=verse-container id=tha-ap546:34.3><span>Tato maṁ sa mahāpañño, </span></div><p><div class=verse-container id=tha-ap546:34.4><span>buddhaseṭṭhamupānayi. </span></div><p><div class=verse-container id=tha-ap546:35.1><span>Nipacca sirasā pāde, </span></div><p><div class=verse-container id=tha-ap546:35.2><span>nisīdiṁ satthu santike; </span></div><p><div class=verse-container id=tha-ap546:35.3><span>Mamāha vadataṁ seṭṭho, </span></div><p><div class=verse-container id=tha-ap546:35.4><span>‘kacci vaṅgīsa jānāsi’. </span></div><p><div class=verse-container id=tha-ap546:36.1><span>Kiñci sippanti tassāhaṁ, </span></div><p><div class=verse-container id=tha-ap546:36.2><span>‘jānāmī’ti ca abraviṁ; </span></div><p><div class=verse-container id=tha-ap546:36.3><span>‘Matasīsaṁ vanacchuddhaṁ, </span></div><p><div class=verse-container id=tha-ap546:36.4><span>api bārasavassikaṁ; </span></div><p><div class=verse-container id=tha-ap546:36.5><span>Tava vijjāvisesena, </span></div><p><div class=verse-container id=tha-ap546:36.6><span>sace sakkosi vācaya’. </span></div><p><div class=verse-container id=tha-ap546:37.1><span>‘Āmoti me paṭiññāte, </span></div><p><div class=verse-container id=tha-ap546:37.2><span>tīṇi sīsāni dassayi; </span></div><p><div class=verse-container id=tha-ap546:37.3><span>Nirayanaradevesu, </span></div><p><div class=verse-container id=tha-ap546:37.4><span>upapanne avācayiṁ’. </span></div><p><div class=verse-container id=tha-ap546:38.1><span>Tadā khīṇāsavasseva, </span></div><p><div class=verse-container id=tha-ap546:38.2><span>sīsaṁ dassesi nāyako; </span></div><p><div class=verse-container id=tha-ap546:38.3><span>Tatohaṁ vihatārambho, </span></div><p><div class=verse-container id=tha-ap546:38.4><span>pabbajjaṁ samayācisaṁ. </span></div><p><div class=verse-container id=tha-ap546:39.1><span>Pabbajitvāna sugataṁ, </span></div><p><div class=verse-container id=tha-ap546:39.2><span>santhavāmi tahiṁ tahiṁ; </span></div><p><div class=verse-container id=tha-ap546:39.3><span>Tato maṁ kabbavittosi, </span></div><p><div class=verse-container id=tha-ap546:39.4><span>ujjhāyantiha bhikkhavo. </span></div><p><div class=verse-container id=tha-ap546:40.1><span>Tato vīmaṁsanatthaṁ me, </span></div><p><div class=verse-container id=tha-ap546:40.2><span>āha buddho vināyako; </span></div><p><div class=verse-container id=tha-ap546:40.3><span>‘Takkikā panimā gāthā, </span></div><p><div class=verse-container id=tha-ap546:40.4><span>ṭhānaso paṭibhanti taṁ’. </span></div><p><div class=verse-container id=tha-ap546:41.1><span>‘Na kabbavittohaṁ vīra, </span></div><p><div class=verse-container id=tha-ap546:41.2><span>ṭhānaso paṭibhanti maṁ’; </span></div><p><div class=verse-container id=tha-ap546:41.3><span>‘Tena hi dāni vaṅgīsa, </span></div><p><div class=verse-container id=tha-ap546:41.4><span>ṭhānaso santhavāhi maṁ’. </span></div><p><div class=verse-container id=tha-ap546:42.1><span>Tadāhaṁ santhaviṁ vīraṁ, </span></div><p><div class=verse-container id=tha-ap546:42.2><span>gāthāhi isisattamaṁ; </span></div><p><div class=verse-container id=tha-ap546:42.3><span>Ṭhānaso me tadā tuṭṭho, </span></div><p><div class=verse-container id=tha-ap546:42.4><span>jino agge ṭhapesi maṁ. </span></div><p><div class=verse-container id=tha-ap546:43.1><span>Paṭibhānena cittena, </span></div><p><div class=verse-container id=tha-ap546:43.2><span>aññesamatimaññahaṁ; </span></div><p><div class=verse-container id=tha-ap546:43.3><span>Pesale tena saṁviggo, </span></div><p><div class=verse-container id=tha-ap546:43.4><span>arahattamapāpuṇiṁ. </span></div><p><div class=verse-container id=tha-ap546:44.1><span>‘Paṭibhānavataṁ aggo, </span></div><p><div class=verse-container id=tha-ap546:44.2><span>añño koci na vijjati; </span></div><p><div class=verse-container id=tha-ap546:44.3><span>Yathāyaṁ bhikkhu vaṅgīso, </span></div><p><div class=verse-container id=tha-ap546:44.4><span>evaṁ dhāretha bhikkhavo’. </span></div><p><div class=verse-container id=tha-ap546:45.1><span>Satasahasse kataṁ kammaṁ, </span></div><p><div class=verse-container id=tha-ap546:45.2><span>phalaṁ dassesi me idha; </span></div><p><div class=verse-container id=tha-ap546:45.3><span>Sumutto saravegova, </span></div><p><div class=verse-container id=tha-ap546:45.4><span>kilese jhāpayiṁ mama. </span></div><p><div class=verse-container id=tha-ap546:46.1><span>Kilesā jhāpitā mayhaṁ, </span></div><p><div class=verse-container id=tha-ap546:46.2><span>…pe… </span></div><p><div class=verse-container id=tha-ap546:46.3><span>viharāmi anāsavo. </span></div><p><div class=verse-container id=tha-ap546:47.1><span>Svāgataṁ vata me āsi, </span></div><p><div class=verse-container id=tha-ap546:47.2><span>…pe… </span></div><p><div class=verse-container id=tha-ap546:47.3><span>kataṁ buddhassa sāsanaṁ. </span></div><p><div class=verse-container id=tha-ap546:48.1><span>Paṭisambhidā catasso, </span></div><p><div class=verse-container id=tha-ap546:48.2><span>…pe… </span></div><p><div class=verse-container id=tha-ap546:48.3><span>kataṁ buddhassa sāsanaṁ”. </span></div><p><div class=verse-container id=tha-ap546:49.1><span>Itthaṁ sudaṁ āyasmā vaṅgīso thero imā gāthāyo abhāsitthāti. </span></div><p><div class=verse-container id=tha-ap546:50.1><span>Vaṅgīsattherassāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0545.html>Previous</a><a href=/canon/en/pli/ms/sutta/kn/tha-ap/tha-ap0547.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>