<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0562.html>Previous</a><a href=/canon/en/pli/ms/sutta/kn/thag.html>Next</a></div><p><div class=verse-container id=tha-ap563:0.1><span>Therāpadāna </span></div><p><div class=verse-container id=tha-ap563:0.2><span>Yasavagga </span></div><p><div class=verse-container id=tha-ap563:0.3><span class=big-bold>Raṭṭhapālattheraapadāna </span></div><p><div class=verse-container id=tha-ap563:1.1><span>“Padumuttarassa bhagavato, </span></div><p><div class=verse-container id=tha-ap563:1.2><span>Lokajeṭṭhassa tādino; </span></div><p><div class=verse-container id=tha-ap563:1.3><span>Varanāgo mayā dinno, </span></div><p><div class=verse-container id=tha-ap563:1.4><span>Īsādanto urūḷhavā. </span></div><p><div class=verse-container id=tha-ap563:2.1><span>Setacchattopasobhito, </span></div><p><div class=verse-container id=tha-ap563:2.2><span>sakappano sahatthipo; </span></div><p><div class=verse-container id=tha-ap563:2.3><span>Agghāpetvāna taṁ sabbaṁ, </span></div><p><div class=verse-container id=tha-ap563:2.4><span>saṅghārāmaṁ akārayiṁ. </span></div><p><div class=verse-container id=tha-ap563:3.1><span>Catupaññāsasahassāni, </span></div><p><div class=verse-container id=tha-ap563:3.2><span>pāsāde kārayiṁ ahaṁ; </span></div><p><div class=verse-container id=tha-ap563:3.3><span>Mahoghadānaṁ karitvāna, </span></div><p><div class=verse-container id=tha-ap563:3.4><span>niyyādesiṁ mahesino. </span></div><p><div class=verse-container id=tha-ap563:4.1><span>Anumodi mahāvīro, </span></div><p><div class=verse-container id=tha-ap563:4.2><span>sayambhū aggapuggalo; </span></div><p><div class=verse-container id=tha-ap563:4.3><span>Sabbe jane hāsayanto, </span></div><p><div class=verse-container id=tha-ap563:4.4><span>desesi amataṁ padaṁ. </span></div><p><div class=verse-container id=tha-ap563:5.1><span>Taṁ me buddho viyākāsi, </span></div><p><div class=verse-container id=tha-ap563:5.2><span>jalajuttamanāmako; </span></div><p><div class=verse-container id=tha-ap563:5.3><span>Bhikkhusaṅghe nisīditvā, </span></div><p><div class=verse-container id=tha-ap563:5.4><span>imā gāthā abhāsatha. </span></div><p><div class=verse-container id=tha-ap563:6.1><span>‘Catupaññāsasahassāni, </span></div><p><div class=verse-container id=tha-ap563:6.2><span>pāsāde kārayī ayaṁ; </span></div><p><div class=verse-container id=tha-ap563:6.3><span>Kathayissāmi vipākaṁ, </span></div><p><div class=verse-container id=tha-ap563:6.4><span>suṇātha mama bhāsato. </span></div><p><div class=verse-container id=tha-ap563:7.1><span>Aṭṭhārasasahassāni, </span></div><p><div class=verse-container id=tha-ap563:7.2><span>kūṭāgārā bhavissare; </span></div><p><div class=verse-container id=tha-ap563:7.3><span>Byamhuttamamhi nibbattā, </span></div><p><div class=verse-container id=tha-ap563:7.4><span>sabbasoṇṇamayā ca te. </span></div><p><div class=verse-container id=tha-ap563:8.1><span>Paññāsakkhattuṁ devindo, </span></div><p><div class=verse-container id=tha-ap563:8.2><span>devarajjaṁ karissati; </span></div><p><div class=verse-container id=tha-ap563:8.3><span>Aṭṭhapaññāsakkhattuñca, </span></div><p><div class=verse-container id=tha-ap563:8.4><span>cakkavattī bhavissati. </span></div><p><div class=verse-container id=tha-ap563:9.1><span>Kappasatasahassamhi, </span></div><p><div class=verse-container id=tha-ap563:9.2><span>okkākakulasambhavo; </span></div><p><div class=verse-container id=tha-ap563:9.3><span>Gotamo nāma gottena, </span></div><p><div class=verse-container id=tha-ap563:9.4><span>satthā loke bhavissati. </span></div><p><div class=verse-container id=tha-ap563:10.1><span>Devalokā cavitvāna, </span></div><p><div class=verse-container id=tha-ap563:10.2><span>sukkamūlena codito; </span></div><p><div class=verse-container id=tha-ap563:10.3><span>Aḍḍhe kule mahābhoge, </span></div><p><div class=verse-container id=tha-ap563:10.4><span>nibbattissati tāvade. </span></div><p><div class=verse-container id=tha-ap563:11.1><span>So pacchā pabbajitvāna, </span></div><p><div class=verse-container id=tha-ap563:11.2><span>sukkamūlena codito; </span></div><p><div class=verse-container id=tha-ap563:11.3><span>Raṭṭhapāloti nāmena, </span></div><p><div class=verse-container id=tha-ap563:11.4><span>hessati satthu sāvako. </span></div><p><div class=verse-container id=tha-ap563:12.1><span>Padhānapahitatto so, </span></div><p><div class=verse-container id=tha-ap563:12.2><span>upasanto nirūpadhi; </span></div><p><div class=verse-container id=tha-ap563:12.3><span>Sabbāsave pariññāya, </span></div><p><div class=verse-container id=tha-ap563:12.4><span>nibbāyissatināsavo’. </span></div><p><div class=verse-container id=tha-ap563:13.1><span>Uṭṭhāya abhinikkhamma, </span></div><p><div class=verse-container id=tha-ap563:13.2><span>jahitā bhogasampadā; </span></div><p><div class=verse-container id=tha-ap563:13.3><span>Kheḷapiṇḍeva bhogamhi, </span></div><p><div class=verse-container id=tha-ap563:13.4><span>pemaṁ mayhaṁ na vijjati. </span></div><p><div class=verse-container id=tha-ap563:14.1><span>Vīriyaṁ me dhuradhorayhaṁ, </span></div><p><div class=verse-container id=tha-ap563:14.2><span>yogakkhemādhivāhanaṁ; </span></div><p><div class=verse-container id=tha-ap563:14.3><span>Dhāremi antimaṁ dehaṁ, </span></div><p><div class=verse-container id=tha-ap563:14.4><span>sammāsambuddhasāsane. </span></div><p><div class=verse-container id=tha-ap563:15.1><span>Kilesā jhāpitā mayhaṁ, </span></div><p><div class=verse-container id=tha-ap563:15.2><span>…pe… </span></div><p><div class=verse-container id=tha-ap563:15.3><span>viharāmi anāsavo. </span></div><p><div class=verse-container id=tha-ap563:16.1><span>Svāgataṁ vata me āsi, </span></div><p><div class=verse-container id=tha-ap563:16.2><span>…pe… </span></div><p><div class=verse-container id=tha-ap563:16.3><span>kataṁ buddhassa sāsanaṁ. </span></div><p><div class=verse-container id=tha-ap563:17.1><span>Paṭisambhidā catasso, </span></div><p><div class=verse-container id=tha-ap563:17.2><span>…pe… </span></div><p><div class=verse-container id=tha-ap563:17.3><span>kataṁ buddhassa sāsanaṁ”. </span></div><p><div class=verse-container id=tha-ap563:18.1><span>Itthaṁ sudaṁ āyasmā raṭṭhapālo thero imā gāthāyo abhāsitthāti. </span></div><p><div class=verse-container id=tha-ap563:19.1><span>Raṭṭhapālattherassāpadānaṁ ekādasamaṁ. </span></div><p><div class=verse-container id=tha-ap563:20.1><span>Yasavaggo chapaññāsamo. </span></div><p><div class=verse-container id=tha-ap563:21.1><span>Tassuddānaṁ </span></div><p><div class=verse-container id=tha-ap563:22.1><span>Yaso nadīkassapo ca, </span></div><p><div class=verse-container id=tha-ap563:22.2><span>gayākimilavajjino; </span></div><p><div class=verse-container id=tha-ap563:22.3><span>Duve uttarā bhaddajī, </span></div><p><div class=verse-container id=tha-ap563:22.4><span>sivako upavāhano; </span></div><p><div class=verse-container id=tha-ap563:22.5><span>Raṭṭhapālo ekasataṁ, </span></div><p><div class=verse-container id=tha-ap563:22.6><span>gāthānaṁ pañcanavuti. </span></div><p><div class=verse-container id=tha-ap563:23.1><span>Therāpadānaṁ samattaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0562.html>Previous</a><a href=/canon/en/pli/ms/sutta/kn/thag.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>