<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0016.html>Previous</a><a href=/canon/en/pli/ms/sutta/kn/tha-ap/tha-ap0018.html>Next</a></div><p id=tha-ap17:0.1><span class=root>Therāpadāna </span><br><p id=tha-ap17:0.2><span class=root>Sīhāsaniyavagga </span><br><p id=tha-ap17:0.3><span class="root big-bold">5 Pilindavacchattheraapadāna </span><br><p id=tha-ap17:1.1><span class=root>“Nibbute lokanāthamhi, </span><br><p id=tha-ap17:1.2><span class=root>sumedhe aggapuggale; </span><br><p id=tha-ap17:1.3><span class=root>Pasannacitto sumano, </span><br><p id=tha-ap17:1.4><span class=root>thūpapūjaṁ akāsahaṁ. </span><br><p id=tha-ap17:2.1><span class=root>Ye ca khīṇāsavā tattha, </span><br><p id=tha-ap17:2.2><span class=root>chaḷabhiññā mahiddhikā; </span><br><p id=tha-ap17:2.3><span class=root>Tehaṁ tattha samānetvā, </span><br><p id=tha-ap17:2.4><span class=root>saṅghabhattaṁ akāsahaṁ. </span><br><p id=tha-ap17:3.1><span class=root>Sumedhassa bhagavato, </span><br><p id=tha-ap17:3.2><span class=root>upaṭṭhāko tadā ahu; </span><br><p id=tha-ap17:3.3><span class=root>Sumedho nāma nāmena, </span><br><p id=tha-ap17:3.4><span class=root>anumodittha so tadā. </span><br><p id=tha-ap17:4.1><span class=root>Tena cittappasādena, </span><br><p id=tha-ap17:4.2><span class=root>vimānaṁ upapajjahaṁ; </span><br><p id=tha-ap17:4.3><span class=root>Chaḷāsītisahassāni, </span><br><p id=tha-ap17:4.4><span class=root>accharāyo ramiṁsu me. </span><br><p id=tha-ap17:5.1><span class=root>Mameva anuvattanti, </span><br><p id=tha-ap17:5.2><span class=root>sabbakāmehi tā sadā; </span><br><p id=tha-ap17:5.3><span class=root>Aññe deve abhibhomi, </span><br><p id=tha-ap17:5.4><span class=root>puññakammassidaṁ phalaṁ. </span><br><p id=tha-ap17:6.1><span class=root>Pañcavīsatikappamhi, </span><br><p id=tha-ap17:6.2><span class=root>varuṇo nāma khattiyo; </span><br><p id=tha-ap17:6.3><span class=root>Visuddhabhojano āsiṁ, </span><br><p id=tha-ap17:6.4><span class=root>cakkavattī ahaṁ tadā. </span><br><p id=tha-ap17:7.1><span class=root>Na te bījaṁ pavapanti, </span><br><p id=tha-ap17:7.2><span class=root>napi nīyanti naṅgalā; </span><br><p id=tha-ap17:7.3><span class=root>Akaṭṭhapākimaṁ sāliṁ, </span><br><p id=tha-ap17:7.4><span class=root>paribhuñjanti mānusā. </span><br><p id=tha-ap17:8.1><span class=root>Tattha rajjaṁ karitvāna, </span><br><p id=tha-ap17:8.2><span class=root>devattaṁ puna gacchahaṁ; </span><br><p id=tha-ap17:8.3><span class=root>Tadāpi edisā mayhaṁ, </span><br><p id=tha-ap17:8.4><span class=root>nibbattā bhogasampadā. </span><br><p id=tha-ap17:9.1><span class=root>Na maṁ mittā amittā vā, </span><br><p id=tha-ap17:9.2><span class=root>hiṁsanti sabbapāṇino; </span><br><p id=tha-ap17:9.3><span class=root>Sabbesampi piyo homi, </span><br><p id=tha-ap17:9.4><span class=root>puññakammassidaṁ phalaṁ. </span><br><p id=tha-ap17:10.1><span class=root>Tiṁsakappasahassamhi, </span><br><p id=tha-ap17:10.2><span class=root>yaṁ dānamadadiṁ tadā; </span><br><p id=tha-ap17:10.3><span class=root>Duggatiṁ nābhijānāmi, </span><br><p id=tha-ap17:10.4><span class=root>gandhālepassidaṁ phalaṁ. </span><br><p id=tha-ap17:11.1><span class=root>Imasmiṁ bhaddake kappe, </span><br><p id=tha-ap17:11.2><span class=root>eko āsiṁ janādhipo; </span><br><p id=tha-ap17:11.3><span class=root>Mahānubhāvo rājāhaṁ, </span><br><p id=tha-ap17:11.4><span class=root>cakkavattī mahabbalo. </span><br><p id=tha-ap17:12.1><span class=root>Sohaṁ pañcasu sīlesu, </span><br><p id=tha-ap17:12.2><span class=root>ṭhapetvā janataṁ bahuṁ; </span><br><p id=tha-ap17:12.3><span class=root>Pāpetvā sugatiṁyeva, </span><br><p id=tha-ap17:12.4><span class=root>devatānaṁ piyo ahuṁ. </span><br><p id=tha-ap17:13.1><span class=root>Paṭisambhidā catasso, </span><br><p id=tha-ap17:13.2><span class=root>vimokkhāpi ca aṭṭhime; </span><br><p id=tha-ap17:13.3><span class=root>Chaḷabhiññā sacchikatā, </span><br><p id=tha-ap17:13.4><span class=root>kataṁ buddhassa sāsanaṁ”. </span><br><p id=tha-ap17:14.1><span class=root>Itthaṁ sudaṁ āyasmā pilindavaccho thero imā gāthāyo abhāsitthāti. </span><br><p id=tha-ap17:15.1><span class=root>Pilindavacchattherassāpadānaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>