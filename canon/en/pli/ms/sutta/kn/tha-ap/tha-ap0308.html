<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0307.html>Previous</a><a href=/canon/en/pli/ms/sutta/kn/tha-ap/tha-ap0309.html>Next</a></div><p id=tha-ap308:0.1><span class=root>Therāpadāna </span><br><p id=tha-ap308:0.2><span class=root>Padumakesaravagga </span><br><p id=tha-ap308:0.3><span class="root big-bold">6 Sampasādakattheraapadāna </span><br><p id=tha-ap308:1.1><span class=root>“‘Namo te buddha vīratthu, </span><br><p id=tha-ap308:1.2><span class=root>vippamuttosi sabbadhi; </span><br><p id=tha-ap308:1.3><span class=root>Byasanamhi anuppatto, </span><br><p id=tha-ap308:1.4><span class=root>tassa me saraṇaṁ bhava’. </span><br><p id=tha-ap308:2.1><span class=root>Siddhattho tassa byākāsi, </span><br><p id=tha-ap308:2.2><span class=root>loke appaṭipuggalo; </span><br><p id=tha-ap308:2.3><span class=root>‘Mahodadhisamo saṅgho, </span><br><p id=tha-ap308:2.4><span class=root>appameyyo anuttaro. </span><br><p id=tha-ap308:3.1><span class=root>Tattha tvaṁ viraje khette, </span><br><p id=tha-ap308:3.2><span class=root>anantaphaladāyake; </span><br><p id=tha-ap308:3.3><span class=root>Saṅghe cittaṁ pasādetvā, </span><br><p id=tha-ap308:3.4><span class=root>subījaṁ vāpa ropaya’. </span><br><p id=tha-ap308:4.1><span class=root>Idaṁ vatvāna sabbaññū, </span><br><p id=tha-ap308:4.2><span class=root>lokajeṭṭho narāsabho; </span><br><p id=tha-ap308:4.3><span class=root>Mameva anusāsitvā, </span><br><p id=tha-ap308:4.4><span class=root>vehāsaṁ nabhamuggami. </span><br><p id=tha-ap308:5.1><span class=root>Aciraṁ gatamattamhi, </span><br><p id=tha-ap308:5.2><span class=root>sabbaññumhi narāsabhe; </span><br><p id=tha-ap308:5.3><span class=root>Maraṇaṁ samanuppatto, </span><br><p id=tha-ap308:5.4><span class=root>tusitaṁ upapajjahaṁ. </span><br><p id=tha-ap308:6.1><span class=root>Tadāhaṁ viraje khette, </span><br><p id=tha-ap308:6.2><span class=root>anantaphaladāyake; </span><br><p id=tha-ap308:6.3><span class=root>Saṅghe cittaṁ pasādetvā, </span><br><p id=tha-ap308:6.4><span class=root>kappaṁ saggamhi modahaṁ. </span><br><p id=tha-ap308:7.1><span class=root>Catunnavutito kappe, </span><br><p id=tha-ap308:7.2><span class=root>pasādamalabhiṁ tadā; </span><br><p id=tha-ap308:7.3><span class=root>Duggatiṁ nābhijānāmi, </span><br><p id=tha-ap308:7.4><span class=root>pasādassa idaṁ phalaṁ. </span><br><p id=tha-ap308:8.1><span class=root>Paṭisambhidā catasso, </span><br><p id=tha-ap308:8.2><span class=root>…pe… </span><br><p id=tha-ap308:8.3><span class=root>kataṁ buddhassa sāsanaṁ”. </span><br><p id=tha-ap308:9.1><span class=root>Itthaṁ sudaṁ āyasmā sampasādako thero imā gāthāyo abhāsitthāti. </span><br><p id=tha-ap308:10.1><span class=root>Sampasādakattherassāpadānaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>