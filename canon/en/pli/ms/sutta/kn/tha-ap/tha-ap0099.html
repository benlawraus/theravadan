<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0098.html>Previous</a><a href=/canon/en/pli/ms/sutta/kn/tha-ap/tha-ap0100.html>Next</a></div><p id=tha-ap99:0.1><span class=root>Therāpadāna </span><br><p id=tha-ap99:0.2><span class=root>Sudhāvagga </span><br><p id=tha-ap99:0.3><span class="root big-bold">Madhupiṇḍikattheraapadāna </span><br><p id=tha-ap99:1.1><span class=root>“Vipine kānane disvā, </span><br><p id=tha-ap99:1.2><span class=root>appasadde nirākule; </span><br><p id=tha-ap99:1.3><span class=root>Siddhatthaṁ isinaṁ seṭṭhaṁ, </span><br><p id=tha-ap99:1.4><span class=root>āhutīnaṁ paṭiggahaṁ. </span><br><p id=tha-ap99:2.1><span class=root>Nibbutattaṁ mahānāgaṁ, </span><br><p id=tha-ap99:2.2><span class=root>nisabhājāniyaṁ yathā; </span><br><p id=tha-ap99:2.3><span class=root>Osadhiṁva virocantaṁ, </span><br><p id=tha-ap99:2.4><span class=root>devasaṅghanamassitaṁ. </span><br><p id=tha-ap99:3.1><span class=root>Vitti mamāhu tāvade, </span><br><p id=tha-ap99:3.2><span class=root>ñāṇaṁ uppajji tāvade; </span><br><p id=tha-ap99:3.3><span class=root>Vuṭṭhitassa samādhimhā, </span><br><p id=tha-ap99:3.4><span class=root>madhuṁ datvāna satthuno. </span><br><p id=tha-ap99:4.1><span class=root>Vanditvā satthuno pāde, </span><br><p id=tha-ap99:4.2><span class=root>pakkāmiṁ pācināmukho; </span><br><p id=tha-ap99:4.3><span class=root>Catuttiṁsamhi kappamhi, </span><br><p id=tha-ap99:4.4><span class=root>rājā āsiṁ sudassano. </span><br><p id=tha-ap99:5.1><span class=root>Madhu bhisehi savati, </span><br><p id=tha-ap99:5.2><span class=root>bhojanamhi ca tāvade; </span><br><p id=tha-ap99:5.3><span class=root>Madhuvassaṁ pavassittha, </span><br><p id=tha-ap99:5.4><span class=root>pubbakammassidaṁ phalaṁ. </span><br><p id=tha-ap99:6.1><span class=root>Catunnavutito kappe, </span><br><p id=tha-ap99:6.2><span class=root>yaṁ madhuṁ adadiṁ tadā; </span><br><p id=tha-ap99:6.3><span class=root>Duggatiṁ nābhijānāmi, </span><br><p id=tha-ap99:6.4><span class=root>madhudānassidaṁ phalaṁ. </span><br><p id=tha-ap99:7.1><span class=root>Catuttiṁse ito kappe, </span><br><p id=tha-ap99:7.2><span class=root>cattāro te sudassanā; </span><br><p id=tha-ap99:7.3><span class=root>Sattaratanasampannā, </span><br><p id=tha-ap99:7.4><span class=root>cakkavattī mahabbalā. </span><br><p id=tha-ap99:8.1><span class=root>Paṭisambhidā catasso, </span><br><p id=tha-ap99:8.2><span class=root>…pe… </span><br><p id=tha-ap99:8.3><span class=root>kataṁ buddhassa sāsanaṁ”. </span><br><p id=tha-ap99:9.1><span class=root>Itthaṁ sudaṁ āyasmā madhupiṇḍiko thero imā gāthāyo abhāsitthāti. </span><br><p id=tha-ap99:10.1><span class=root>Madhupiṇḍikattherassāpadānaṁ sattamaṁ. </span><br></main><footer class="container footer"><small><a href=/about/>Contact info</a></small></footer>