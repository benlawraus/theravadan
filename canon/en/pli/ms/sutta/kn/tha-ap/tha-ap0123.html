<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0122.html>Previous</a><a href=/canon/en/pli/ms/sutta/kn/tha-ap/tha-ap0124.html>Next</a></div><p><div class=verse-container id=tha-ap123:0.1><span>Therāpadāna </span></div><p><div class=verse-container id=tha-ap123:0.2><span>Sereyyavagga </span></div><p><div class=verse-container id=tha-ap123:0.3><span class=big-bold>Sereyyakattheraapadāna </span></div><p><div class=verse-container id=tha-ap123:1.1><span>“Ajjhāyako mantadharo, </span></div><p><div class=verse-container id=tha-ap123:1.2><span>tiṇṇaṁ vedāna pāragū; </span></div><p><div class=verse-container id=tha-ap123:1.3><span>Abbhokāse ṭhito santo, </span></div><p><div class=verse-container id=tha-ap123:1.4><span>addasaṁ lokanāyakaṁ. </span></div><p><div class=verse-container id=tha-ap123:2.1><span>Sīhaṁ yathā vanacaraṁ, </span></div><p><div class=verse-container id=tha-ap123:2.2><span>byaggharājaṁva nittasaṁ; </span></div><p><div class=verse-container id=tha-ap123:2.3><span>Tidhāpabhinnamātaṅgaṁ, </span></div><p><div class=verse-container id=tha-ap123:2.4><span>kuñjaraṁva mahesinaṁ. </span></div><p><div class=verse-container id=tha-ap123:3.1><span>Sereyyakaṁ gahetvāna, </span></div><p><div class=verse-container id=tha-ap123:3.2><span>ākāse ukkhipiṁ ahaṁ; </span></div><p><div class=verse-container id=tha-ap123:3.3><span>Buddhassa ānubhāvena, </span></div><p><div class=verse-container id=tha-ap123:3.4><span>parivārenti sabbaso. </span></div><p><div class=verse-container id=tha-ap123:4.1><span>Adhiṭṭhahi mahāvīro, </span></div><p><div class=verse-container id=tha-ap123:4.2><span>sabbaññū lokanāyako; </span></div><p><div class=verse-container id=tha-ap123:4.3><span>Samantā pupphacchadanā, </span></div><p><div class=verse-container id=tha-ap123:4.4><span>okiriṁsu narāsabhaṁ. </span></div><p><div class=verse-container id=tha-ap123:5.1><span>Tato sā pupphakañcukā, </span></div><p><div class=verse-container id=tha-ap123:5.2><span>antovaṇṭā bahimukhā; </span></div><p><div class=verse-container id=tha-ap123:5.3><span>Sattāhaṁ chadanaṁ katvā, </span></div><p><div class=verse-container id=tha-ap123:5.4><span>tato antaradhāyatha. </span></div><p><div class=verse-container id=tha-ap123:6.1><span>Tañca acchariyaṁ disvā, </span></div><p><div class=verse-container id=tha-ap123:6.2><span>abbhutaṁ lomahaṁsanaṁ; </span></div><p><div class=verse-container id=tha-ap123:6.3><span>Buddhe cittaṁ pasādesiṁ, </span></div><p><div class=verse-container id=tha-ap123:6.4><span>sugate lokanāyake. </span></div><p><div class=verse-container id=tha-ap123:7.1><span>Tena cittappasādena, </span></div><p><div class=verse-container id=tha-ap123:7.2><span>sukkamūlena codito; </span></div><p><div class=verse-container id=tha-ap123:7.3><span>Kappānaṁ satasahassaṁ, </span></div><p><div class=verse-container id=tha-ap123:7.4><span>duggatiṁ nupapajjahaṁ. </span></div><p><div class=verse-container id=tha-ap123:8.1><span>Pannarasasahassamhi, </span></div><p><div class=verse-container id=tha-ap123:8.2><span>kappānaṁ pañcavīsati; </span></div><p><div class=verse-container id=tha-ap123:8.3><span>Vītamalā samānā ca, </span></div><p><div class=verse-container id=tha-ap123:8.4><span>cakkavattī mahabbalā. </span></div><p><div class=verse-container id=tha-ap123:9.1><span>Paṭisambhidā catasso, </span></div><p><div class=verse-container id=tha-ap123:9.2><span>vimokkhāpi ca aṭṭhime; </span></div><p><div class=verse-container id=tha-ap123:9.3><span>Chaḷabhiññā sacchikatā, </span></div><p><div class=verse-container id=tha-ap123:9.4><span>kataṁ buddhassa sāsanaṁ”. </span></div><p><div class=verse-container id=tha-ap123:10.1><span>Itthaṁ sudaṁ āyasmā sereyyako thero imā gāthāyo abhāsitthāti. </span></div><p><div class=verse-container id=tha-ap123:11.1><span>Sereyyakattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0122.html>Previous</a><a href=/canon/en/pli/ms/sutta/kn/tha-ap/tha-ap0124.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>