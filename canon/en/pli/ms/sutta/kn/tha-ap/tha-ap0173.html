<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0172.html>Previous</a><a href=/canon/en/pli/ms/sutta/kn/tha-ap/tha-ap0174.html>Next</a></div><p><div class=verse-container id=tha-ap173:0.1><span>Therāpadāna </span></div><p><div class=verse-container id=tha-ap173:0.2><span>Kumudavagga </span></div><p><div class=verse-container id=tha-ap173:0.3><span class=big-bold>Kumudamāliyattheraapadāna </span></div><p><div class=verse-container id=tha-ap173:1.1><span>“Pabbate himavantamhi, </span></div><p><div class=verse-container id=tha-ap173:1.2><span>mahājātassaro ahu; </span></div><p><div class=verse-container id=tha-ap173:1.3><span>Tatthajo rakkhaso āsiṁ, </span></div><p><div class=verse-container id=tha-ap173:1.4><span>ghorarūpo mahabbalo. </span></div><p><div class=verse-container id=tha-ap173:2.1><span>Kumudaṁ pupphate tattha, </span></div><p><div class=verse-container id=tha-ap173:2.2><span>cakkamattāni jāyare; </span></div><p><div class=verse-container id=tha-ap173:2.3><span>Ocināmi ca taṁ pupphaṁ, </span></div><p><div class=verse-container id=tha-ap173:2.4><span>balino samitiṁ tadā. </span></div><p><div class=verse-container id=tha-ap173:3.1><span>Atthadassī tu bhagavā, </span></div><p><div class=verse-container id=tha-ap173:3.2><span>dvipadindo narāsabho; </span></div><p><div class=verse-container id=tha-ap173:3.3><span>Pupphasaṅkocitaṁ disvā, </span></div><p><div class=verse-container id=tha-ap173:3.4><span>āgacchi mama santikaṁ. </span></div><p><div class=verse-container id=tha-ap173:4.1><span>Upāgatañca sambuddhaṁ, </span></div><p><div class=verse-container id=tha-ap173:4.2><span>devadevaṁ narāsabhaṁ; </span></div><p><div class=verse-container id=tha-ap173:4.3><span>Sabbañca pupphaṁ paggayha, </span></div><p><div class=verse-container id=tha-ap173:4.4><span>buddhassa abhiropayiṁ. </span></div><p><div class=verse-container id=tha-ap173:5.1><span>Yāvatā himavantantā, </span></div><p><div class=verse-container id=tha-ap173:5.2><span>parisā sā tadā ahu; </span></div><p><div class=verse-container id=tha-ap173:5.3><span>Tāvacchadanasampanno, </span></div><p><div class=verse-container id=tha-ap173:5.4><span>agamāsi tathāgato. </span></div><p><div class=verse-container id=tha-ap173:6.1><span>Aṭṭhārase kappasate, </span></div><p><div class=verse-container id=tha-ap173:6.2><span>yaṁ pupphamabhiropayiṁ; </span></div><p><div class=verse-container id=tha-ap173:6.3><span>Duggatiṁ nābhijānāmi, </span></div><p><div class=verse-container id=tha-ap173:6.4><span>buddhapūjāyidaṁ phalaṁ. </span></div><p><div class=verse-container id=tha-ap173:7.1><span>Ito pannarase kappe, </span></div><p><div class=verse-container id=tha-ap173:7.2><span>sattāhesuṁ janādhipā; </span></div><p><div class=verse-container id=tha-ap173:7.3><span>Sahassarathanāmā te, </span></div><p><div class=verse-container id=tha-ap173:7.4><span>cakkavattī mahabbalā. </span></div><p><div class=verse-container id=tha-ap173:8.1><span>Paṭisambhidā catasso, </span></div><p><div class=verse-container id=tha-ap173:8.2><span>vimokkhāpi ca aṭṭhime; </span></div><p><div class=verse-container id=tha-ap173:8.3><span>Chaḷabhiññā sacchikatā, </span></div><p><div class=verse-container id=tha-ap173:8.4><span>kataṁ buddhassa sāsanaṁ”. </span></div><p><div class=verse-container id=tha-ap173:9.1><span>Itthaṁ sudaṁ āyasmā kumudamāliyo thero imā gāthāyo abhāsitthāti. </span></div><p><div class=verse-container id=tha-ap173:10.1><span>Kumudamāliyattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0172.html>Previous</a><a href=/canon/en/pli/ms/sutta/kn/tha-ap/tha-ap0174.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>