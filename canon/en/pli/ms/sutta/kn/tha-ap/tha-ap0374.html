<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0373.html>Previous</a><a href=/canon/en/pli/ms/sutta/kn/tha-ap/tha-ap0375.html>Next</a></div><p id=tha-ap374:0.1><span class=root>Therāpadāna </span><br><p id=tha-ap374:0.2><span class=root>Bodhivandanavagga </span><br><p id=tha-ap374:0.3><span class="root big-bold">Pāṭalipupphiyattheraapadāna </span><br><p id=tha-ap374:1.1><span class=root>“Vipassī nāma bhagavā, </span><br><p id=tha-ap374:1.2><span class=root>sayambhū aggapuggalo; </span><br><p id=tha-ap374:1.3><span class=root>Purakkhato sasissehi, </span><br><p id=tha-ap374:1.4><span class=root>pāvisi bandhumaṁ jino. </span><br><p id=tha-ap374:2.1><span class=root>Tīṇi pāṭalipupphāni, </span><br><p id=tha-ap374:2.2><span class=root>ucchaṅge ṭhapitāni me; </span><br><p id=tha-ap374:2.3><span class=root>Sīsaṁ nhāyitukāmova, </span><br><p id=tha-ap374:2.4><span class=root>nadītitthaṁ agacchahaṁ. </span><br><p id=tha-ap374:3.1><span class=root>Nikkhamma bandhumatiyā, </span><br><p id=tha-ap374:3.2><span class=root>addasaṁ lokanāyakaṁ; </span><br><p id=tha-ap374:3.3><span class=root>Indīvaraṁva jalitaṁ, </span><br><p id=tha-ap374:3.4><span class=root>ādittaṁva hutāsanaṁ. </span><br><p id=tha-ap374:4.1><span class=root>Byagghūsabhaṁva pavaraṁ, </span><br><p id=tha-ap374:4.2><span class=root>abhijātaṁva kesariṁ; </span><br><p id=tha-ap374:4.3><span class=root>Gacchantaṁ samaṇānaggaṁ, </span><br><p id=tha-ap374:4.4><span class=root>bhikkhusaṅghapurakkhataṁ. </span><br><p id=tha-ap374:5.1><span class=root>Tasmiṁ pasanno sugate, </span><br><p id=tha-ap374:5.2><span class=root>kilesamaladhovane; </span><br><p id=tha-ap374:5.3><span class=root>Gahetvā tīṇi pupphāni, </span><br><p id=tha-ap374:5.4><span class=root>buddhaseṭṭhaṁ apūjayiṁ. </span><br><p id=tha-ap374:6.1><span class=root>Ekanavutito kappe, </span><br><p id=tha-ap374:6.2><span class=root>yaṁ pupphamabhipūjayiṁ; </span><br><p id=tha-ap374:6.3><span class=root>Duggatiṁ nābhijānāmi, </span><br><p id=tha-ap374:6.4><span class=root>buddhapūjāyidaṁ phalaṁ. </span><br><p id=tha-ap374:7.1><span class=root>Paṭisambhidā catasso, </span><br><p id=tha-ap374:7.2><span class=root>…pe… </span><br><p id=tha-ap374:7.3><span class=root>kataṁ buddhassa sāsanaṁ”. </span><br><p id=tha-ap374:8.1><span class=root>Itthaṁ sudaṁ āyasmā pāṭalipupphiyo thero imā gāthāyo abhāsitthāti. </span><br><p id=tha-ap374:9.1><span class=root>Pāṭalipupphiyattherassāpadānaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>