<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0542.html>Previous</a><a href=/canon/en/pli/ms/sutta/kn/tha-ap/tha-ap0544.html>Next</a></div><p><div class=verse-container id=tha-ap543:0.1><span>Therāpadāna </span></div><p><div class=verse-container id=tha-ap543:0.2><span>Bhaddiyavagga </span></div><p><div class=verse-container id=tha-ap543:0.3><span class=big-bold>1 Lakuṇḍabhaddiyattheraapadāna </span></div><p><div class=verse-container id=tha-ap543:1.1><span>“Padumuttaro nāma jino, </span></div><p><div class=verse-container id=tha-ap543:1.2><span>sabbadhammesu cakkhumā; </span></div><p><div class=verse-container id=tha-ap543:1.3><span>Ito satasahassamhi, </span></div><p><div class=verse-container id=tha-ap543:1.4><span>kappe uppajji nāyako. </span></div><p><div class=verse-container id=tha-ap543:2.1><span>Tadāhaṁ haṁsavatiyaṁ, </span></div><p><div class=verse-container id=tha-ap543:2.2><span>seṭṭhiputto mahaddhano; </span></div><p><div class=verse-container id=tha-ap543:2.3><span>Jaṅghāvihāraṁ vicaraṁ, </span></div><p><div class=verse-container id=tha-ap543:2.4><span>saṅghārāmaṁ agacchahaṁ. </span></div><p><div class=verse-container id=tha-ap543:3.1><span>Tadā so lokapajjoto, </span></div><p><div class=verse-container id=tha-ap543:3.2><span>dhammaṁ desesi nāyako; </span></div><p><div class=verse-container id=tha-ap543:3.3><span>Mañjussarānaṁ pavaraṁ, </span></div><p><div class=verse-container id=tha-ap543:3.4><span>sāvakaṁ abhikittayi. </span></div><p><div class=verse-container id=tha-ap543:4.1><span>Taṁ sutvā mudito hutvā, </span></div><p><div class=verse-container id=tha-ap543:4.2><span>kāraṁ katvā mahesino; </span></div><p><div class=verse-container id=tha-ap543:4.3><span>Vanditvā satthuno pāde, </span></div><p><div class=verse-container id=tha-ap543:4.4><span>taṁ ṭhānamabhipatthayiṁ. </span></div><p><div class=verse-container id=tha-ap543:5.1><span>Tadā buddho viyākāsi, </span></div><p><div class=verse-container id=tha-ap543:5.2><span>saṅghamajjhe vināyako; </span></div><p><div class=verse-container id=tha-ap543:5.3><span>‘Anāgatamhi addhāne, </span></div><p><div class=verse-container id=tha-ap543:5.4><span>lacchase taṁ manorathaṁ. </span></div><p><div class=verse-container id=tha-ap543:6.1><span>Satasahassito kappe, </span></div><p><div class=verse-container id=tha-ap543:6.2><span>okkākakulasambhavo; </span></div><p><div class=verse-container id=tha-ap543:6.3><span>Gotamo nāma gottena, </span></div><p><div class=verse-container id=tha-ap543:6.4><span>satthā loke bhavissati. </span></div><p><div class=verse-container id=tha-ap543:7.1><span>Tassa dhammesu dāyādo, </span></div><p><div class=verse-container id=tha-ap543:7.2><span>oraso dhammanimmito; </span></div><p><div class=verse-container id=tha-ap543:7.3><span>Bhaddiyo nāma nāmena, </span></div><p><div class=verse-container id=tha-ap543:7.4><span>hessati satthu sāvako’. </span></div><p><div class=verse-container id=tha-ap543:8.1><span>Tena kammena sukatena, </span></div><p><div class=verse-container id=tha-ap543:8.2><span>cetanāpaṇidhīhi ca; </span></div><p><div class=verse-container id=tha-ap543:8.3><span>Jahitvā mānusaṁ dehaṁ, </span></div><p><div class=verse-container id=tha-ap543:8.4><span>tāvatiṁsamagacchahaṁ. </span></div><p><div class=verse-container id=tha-ap543:9.1><span>Dvenavute ito kappe, </span></div><p><div class=verse-container id=tha-ap543:9.2><span>phusso uppajji nāyako; </span></div><p><div class=verse-container id=tha-ap543:9.3><span>Durāsado duppasaho, </span></div><p><div class=verse-container id=tha-ap543:9.4><span>sabbalokuttamo jino. </span></div><p><div class=verse-container id=tha-ap543:10.1><span>Caraṇena ca sampanno, </span></div><p><div class=verse-container id=tha-ap543:10.2><span>brahā uju patāpavā; </span></div><p><div class=verse-container id=tha-ap543:10.3><span>Hitesī sabbasattānaṁ, </span></div><p><div class=verse-container id=tha-ap543:10.4><span>bahuṁ mocesi bandhanā. </span></div><p><div class=verse-container id=tha-ap543:11.1><span>Nandārāmavane tassa, </span></div><p><div class=verse-container id=tha-ap543:11.2><span>ahosiṁ phussakokilo; </span></div><p><div class=verse-container id=tha-ap543:11.3><span>Gandhakuṭisamāsanne, </span></div><p><div class=verse-container id=tha-ap543:11.4><span>ambarukkhe vasāmahaṁ. </span></div><p><div class=verse-container id=tha-ap543:12.1><span>Tadā piṇḍāya gacchantaṁ, </span></div><p><div class=verse-container id=tha-ap543:12.2><span>dakkhiṇeyyaṁ jinuttamaṁ; </span></div><p><div class=verse-container id=tha-ap543:12.3><span>Disvā cittaṁ pasādetvā, </span></div><p><div class=verse-container id=tha-ap543:12.4><span>mañjunābhinikūjahaṁ. </span></div><p><div class=verse-container id=tha-ap543:13.1><span>Rājuyyānaṁ tadā gantvā, </span></div><p><div class=verse-container id=tha-ap543:13.2><span>supakkaṁ kanakattacaṁ; </span></div><p><div class=verse-container id=tha-ap543:13.3><span>Ambapiṇḍaṁ gahetvāna, </span></div><p><div class=verse-container id=tha-ap543:13.4><span>sambuddhassopanāmayiṁ. </span></div><p><div class=verse-container id=tha-ap543:14.1><span>Tadā me cittamaññāya, </span></div><p><div class=verse-container id=tha-ap543:14.2><span>mahākāruṇiko jino; </span></div><p><div class=verse-container id=tha-ap543:14.3><span>Upaṭṭhākassa hatthato, </span></div><p><div class=verse-container id=tha-ap543:14.4><span>pattaṁ paggaṇhi nāyako. </span></div><p><div class=verse-container id=tha-ap543:15.1><span>Adāsiṁ haṭṭhacittohaṁ, </span></div><p><div class=verse-container id=tha-ap543:15.2><span>ambapiṇḍaṁ mahāmune; </span></div><p><div class=verse-container id=tha-ap543:15.3><span>Patte pakkhippa pakkhehi, </span></div><p><div class=verse-container id=tha-ap543:15.4><span>pañjaliṁ katvāna mañjunā. </span></div><p><div class=verse-container id=tha-ap543:16.1><span>Sarena rajanīyena, </span></div><p><div class=verse-container id=tha-ap543:16.2><span>savanīyena vaggunā; </span></div><p><div class=verse-container id=tha-ap543:16.3><span>Vassanto buddhapūjatthaṁ, </span></div><p><div class=verse-container id=tha-ap543:16.4><span>nīḷaṁ gantvā nipajjahaṁ. </span></div><p><div class=verse-container id=tha-ap543:17.1><span>Tadā muditacittaṁ maṁ, </span></div><p><div class=verse-container id=tha-ap543:17.2><span>buddhapemagatāsayaṁ; </span></div><p><div class=verse-container id=tha-ap543:17.3><span>Sakuṇagghi upāgantvā, </span></div><p><div class=verse-container id=tha-ap543:17.4><span>ghātayī duṭṭhamānaso. </span></div><p><div class=verse-container id=tha-ap543:18.1><span>Tato cutohaṁ tusite, </span></div><p><div class=verse-container id=tha-ap543:18.2><span>anubhotvā mahāsukhaṁ; </span></div><p><div class=verse-container id=tha-ap543:18.3><span>Manussayonimāgacchiṁ, </span></div><p><div class=verse-container id=tha-ap543:18.4><span>tassa kammassa vāhasā. </span></div><p><div class=verse-container id=tha-ap543:19.1><span>Imamhi bhaddake kappe, </span></div><p><div class=verse-container id=tha-ap543:19.2><span>brahmabandhu mahāyaso; </span></div><p><div class=verse-container id=tha-ap543:19.3><span>Kassapo nāma gottena, </span></div><p><div class=verse-container id=tha-ap543:19.4><span>uppajji vadataṁ varo. </span></div><p><div class=verse-container id=tha-ap543:20.1><span>Sāsanaṁ jotayitvā so, </span></div><p><div class=verse-container id=tha-ap543:20.2><span>abhibhuyya kutitthiye; </span></div><p><div class=verse-container id=tha-ap543:20.3><span>Vinayitvāna veneyye, </span></div><p><div class=verse-container id=tha-ap543:20.4><span>nibbuto so sasāvako. </span></div><p><div class=verse-container id=tha-ap543:21.1><span>Nibbute tamhi lokagge, </span></div><p><div class=verse-container id=tha-ap543:21.2><span>pasannā janatā bahū; </span></div><p><div class=verse-container id=tha-ap543:21.3><span>Pūjanatthāya buddhassa, </span></div><p><div class=verse-container id=tha-ap543:21.4><span>thūpaṁ kubbanti satthuno. </span></div><p><div class=verse-container id=tha-ap543:22.1><span>‘Sattayojanikaṁ thūpaṁ, </span></div><p><div class=verse-container id=tha-ap543:22.2><span>sattaratanabhūsitaṁ; </span></div><p><div class=verse-container id=tha-ap543:22.3><span>Karissāma mahesissa’, </span></div><p><div class=verse-container id=tha-ap543:22.4><span>iccevaṁ mantayanti te. </span></div><p><div class=verse-container id=tha-ap543:23.1><span>Kikino kāsirājassa, </span></div><p><div class=verse-container id=tha-ap543:23.2><span>tadā senāya nāyako; </span></div><p><div class=verse-container id=tha-ap543:23.3><span>Hutvāhaṁ appamāṇassa, </span></div><p><div class=verse-container id=tha-ap543:23.4><span>pamāṇaṁ cetiye vadiṁ. </span></div><p><div class=verse-container id=tha-ap543:24.1><span>Tadā te mama vākyena, </span></div><p><div class=verse-container id=tha-ap543:24.2><span>cetiyaṁ yojanuggataṁ; </span></div><p><div class=verse-container id=tha-ap543:24.3><span>Akaṁsu naravīrassa, </span></div><p><div class=verse-container id=tha-ap543:24.4><span>nānāratanabhūsitaṁ. </span></div><p><div class=verse-container id=tha-ap543:25.1><span>Tena kammena sukatena, </span></div><p><div class=verse-container id=tha-ap543:25.2><span>cetanāpaṇidhīhi ca; </span></div><p><div class=verse-container id=tha-ap543:25.3><span>Jahitvā mānusaṁ dehaṁ, </span></div><p><div class=verse-container id=tha-ap543:25.4><span>tāvatiṁsamagacchahaṁ. </span></div><p><div class=verse-container id=tha-ap543:26.1><span>Pacchime ca bhave dāni, </span></div><p><div class=verse-container id=tha-ap543:26.2><span>jāto seṭṭhikule ahaṁ; </span></div><p><div class=verse-container id=tha-ap543:26.3><span>Sāvatthiyaṁ puravare, </span></div><p><div class=verse-container id=tha-ap543:26.4><span>iddhe phīte mahaddhane. </span></div><p><div class=verse-container id=tha-ap543:27.1><span>Purappavese sugataṁ, </span></div><p><div class=verse-container id=tha-ap543:27.2><span>disvā vimhitamānaso; </span></div><p><div class=verse-container id=tha-ap543:27.3><span>Pabbajitvāna na ciraṁ, </span></div><p><div class=verse-container id=tha-ap543:27.4><span>arahattamapāpuṇiṁ. </span></div><p><div class=verse-container id=tha-ap543:28.1><span>Cetiyassa pamāṇaṁ yaṁ, </span></div><p><div class=verse-container id=tha-ap543:28.2><span>akariṁ tena kammunā; </span></div><p><div class=verse-container id=tha-ap543:28.3><span>Lakuṇḍakasarīrohaṁ, </span></div><p><div class=verse-container id=tha-ap543:28.4><span>jāto paribhavāraho. </span></div><p><div class=verse-container id=tha-ap543:29.1><span>Sarena madhurenāhaṁ, </span></div><p><div class=verse-container id=tha-ap543:29.2><span>pūjitvā isisattamaṁ; </span></div><p><div class=verse-container id=tha-ap543:29.3><span>Mañjussarānaṁ bhikkhūnaṁ, </span></div><p><div class=verse-container id=tha-ap543:29.4><span>aggattamanupāpuṇiṁ. </span></div><p><div class=verse-container id=tha-ap543:30.1><span>Phaladānena buddhassa, </span></div><p><div class=verse-container id=tha-ap543:30.2><span>guṇānussaraṇena ca; </span></div><p><div class=verse-container id=tha-ap543:30.3><span>Sāmaññaphalasampanno, </span></div><p><div class=verse-container id=tha-ap543:30.4><span>viharāmi anāsavo. </span></div><p><div class=verse-container id=tha-ap543:31.1><span>Kilesā jhāpitā mayhaṁ, </span></div><p><div class=verse-container id=tha-ap543:31.2><span>bhavā sabbe samūhatā; </span></div><p><div class=verse-container id=tha-ap543:31.3><span>Nāgova bandhanaṁ chetvā, </span></div><p><div class=verse-container id=tha-ap543:31.4><span>viharāmi anāsavo. </span></div><p><div class=verse-container id=tha-ap543:32.1><span>Svāgataṁ vata me āsi, </span></div><p><div class=verse-container id=tha-ap543:32.2><span>buddhaseṭṭhassa santike; </span></div><p><div class=verse-container id=tha-ap543:32.3><span>Tisso vijjā anuppattā, </span></div><p><div class=verse-container id=tha-ap543:32.4><span>kataṁ buddhassa sāsanaṁ. </span></div><p><div class=verse-container id=tha-ap543:33.1><span>Paṭisambhidā catasso, </span></div><p><div class=verse-container id=tha-ap543:33.2><span>vimokkhāpi ca aṭṭhime; </span></div><p><div class=verse-container id=tha-ap543:33.3><span>Chaḷabhiññā sacchikatā, </span></div><p><div class=verse-container id=tha-ap543:33.4><span>kataṁ buddhassa sāsanaṁ”. </span></div><p><div class=verse-container id=tha-ap543:34.1><span>Itthaṁ sudaṁ āyasmā lakuṇḍabhaddiyo thero imā gāthāyo abhāsitthāti. </span></div><p><div class=verse-container id=tha-ap543:35.1><span>Lakuṇḍabhaddiyattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0542.html>Previous</a><a href=/canon/en/pli/ms/sutta/kn/tha-ap/tha-ap0544.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>