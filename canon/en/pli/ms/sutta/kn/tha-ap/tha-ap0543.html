<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0542.html>Previous</a><a href=/canon/en/pli/ms/sutta/kn/tha-ap/tha-ap0544.html>Next</a></div><p id=tha-ap543:0.1><span class=root>Therāpadāna </span><br><p id=tha-ap543:0.2><span class=root>Bhaddiyavagga </span><br><p id=tha-ap543:0.3><span class="root big-bold">1 Lakuṇḍabhaddiyattheraapadāna </span><br><p id=tha-ap543:1.1><span class=root>“Padumuttaro nāma jino, </span><br><p id=tha-ap543:1.2><span class=root>sabbadhammesu cakkhumā; </span><br><p id=tha-ap543:1.3><span class=root>Ito satasahassamhi, </span><br><p id=tha-ap543:1.4><span class=root>kappe uppajji nāyako. </span><br><p id=tha-ap543:2.1><span class=root>Tadāhaṁ haṁsavatiyaṁ, </span><br><p id=tha-ap543:2.2><span class=root>seṭṭhiputto mahaddhano; </span><br><p id=tha-ap543:2.3><span class=root>Jaṅghāvihāraṁ vicaraṁ, </span><br><p id=tha-ap543:2.4><span class=root>saṅghārāmaṁ agacchahaṁ. </span><br><p id=tha-ap543:3.1><span class=root>Tadā so lokapajjoto, </span><br><p id=tha-ap543:3.2><span class=root>dhammaṁ desesi nāyako; </span><br><p id=tha-ap543:3.3><span class=root>Mañjussarānaṁ pavaraṁ, </span><br><p id=tha-ap543:3.4><span class=root>sāvakaṁ abhikittayi. </span><br><p id=tha-ap543:4.1><span class=root>Taṁ sutvā mudito hutvā, </span><br><p id=tha-ap543:4.2><span class=root>kāraṁ katvā mahesino; </span><br><p id=tha-ap543:4.3><span class=root>Vanditvā satthuno pāde, </span><br><p id=tha-ap543:4.4><span class=root>taṁ ṭhānamabhipatthayiṁ. </span><br><p id=tha-ap543:5.1><span class=root>Tadā buddho viyākāsi, </span><br><p id=tha-ap543:5.2><span class=root>saṅghamajjhe vināyako; </span><br><p id=tha-ap543:5.3><span class=root>‘Anāgatamhi addhāne, </span><br><p id=tha-ap543:5.4><span class=root>lacchase taṁ manorathaṁ. </span><br><p id=tha-ap543:6.1><span class=root>Satasahassito kappe, </span><br><p id=tha-ap543:6.2><span class=root>okkākakulasambhavo; </span><br><p id=tha-ap543:6.3><span class=root>Gotamo nāma gottena, </span><br><p id=tha-ap543:6.4><span class=root>satthā loke bhavissati. </span><br><p id=tha-ap543:7.1><span class=root>Tassa dhammesu dāyādo, </span><br><p id=tha-ap543:7.2><span class=root>oraso dhammanimmito; </span><br><p id=tha-ap543:7.3><span class=root>Bhaddiyo nāma nāmena, </span><br><p id=tha-ap543:7.4><span class=root>hessati satthu sāvako’. </span><br><p id=tha-ap543:8.1><span class=root>Tena kammena sukatena, </span><br><p id=tha-ap543:8.2><span class=root>cetanāpaṇidhīhi ca; </span><br><p id=tha-ap543:8.3><span class=root>Jahitvā mānusaṁ dehaṁ, </span><br><p id=tha-ap543:8.4><span class=root>tāvatiṁsamagacchahaṁ. </span><br><p id=tha-ap543:9.1><span class=root>Dvenavute ito kappe, </span><br><p id=tha-ap543:9.2><span class=root>phusso uppajji nāyako; </span><br><p id=tha-ap543:9.3><span class=root>Durāsado duppasaho, </span><br><p id=tha-ap543:9.4><span class=root>sabbalokuttamo jino. </span><br><p id=tha-ap543:10.1><span class=root>Caraṇena ca sampanno, </span><br><p id=tha-ap543:10.2><span class=root>brahā uju patāpavā; </span><br><p id=tha-ap543:10.3><span class=root>Hitesī sabbasattānaṁ, </span><br><p id=tha-ap543:10.4><span class=root>bahuṁ mocesi bandhanā. </span><br><p id=tha-ap543:11.1><span class=root>Nandārāmavane tassa, </span><br><p id=tha-ap543:11.2><span class=root>ahosiṁ phussakokilo; </span><br><p id=tha-ap543:11.3><span class=root>Gandhakuṭisamāsanne, </span><br><p id=tha-ap543:11.4><span class=root>ambarukkhe vasāmahaṁ. </span><br><p id=tha-ap543:12.1><span class=root>Tadā piṇḍāya gacchantaṁ, </span><br><p id=tha-ap543:12.2><span class=root>dakkhiṇeyyaṁ jinuttamaṁ; </span><br><p id=tha-ap543:12.3><span class=root>Disvā cittaṁ pasādetvā, </span><br><p id=tha-ap543:12.4><span class=root>mañjunābhinikūjahaṁ. </span><br><p id=tha-ap543:13.1><span class=root>Rājuyyānaṁ tadā gantvā, </span><br><p id=tha-ap543:13.2><span class=root>supakkaṁ kanakattacaṁ; </span><br><p id=tha-ap543:13.3><span class=root>Ambapiṇḍaṁ gahetvāna, </span><br><p id=tha-ap543:13.4><span class=root>sambuddhassopanāmayiṁ. </span><br><p id=tha-ap543:14.1><span class=root>Tadā me cittamaññāya, </span><br><p id=tha-ap543:14.2><span class=root>mahākāruṇiko jino; </span><br><p id=tha-ap543:14.3><span class=root>Upaṭṭhākassa hatthato, </span><br><p id=tha-ap543:14.4><span class=root>pattaṁ paggaṇhi nāyako. </span><br><p id=tha-ap543:15.1><span class=root>Adāsiṁ haṭṭhacittohaṁ, </span><br><p id=tha-ap543:15.2><span class=root>ambapiṇḍaṁ mahāmune; </span><br><p id=tha-ap543:15.3><span class=root>Patte pakkhippa pakkhehi, </span><br><p id=tha-ap543:15.4><span class=root>pañjaliṁ katvāna mañjunā. </span><br><p id=tha-ap543:16.1><span class=root>Sarena rajanīyena, </span><br><p id=tha-ap543:16.2><span class=root>savanīyena vaggunā; </span><br><p id=tha-ap543:16.3><span class=root>Vassanto buddhapūjatthaṁ, </span><br><p id=tha-ap543:16.4><span class=root>nīḷaṁ gantvā nipajjahaṁ. </span><br><p id=tha-ap543:17.1><span class=root>Tadā muditacittaṁ maṁ, </span><br><p id=tha-ap543:17.2><span class=root>buddhapemagatāsayaṁ; </span><br><p id=tha-ap543:17.3><span class=root>Sakuṇagghi upāgantvā, </span><br><p id=tha-ap543:17.4><span class=root>ghātayī duṭṭhamānaso. </span><br><p id=tha-ap543:18.1><span class=root>Tato cutohaṁ tusite, </span><br><p id=tha-ap543:18.2><span class=root>anubhotvā mahāsukhaṁ; </span><br><p id=tha-ap543:18.3><span class=root>Manussayonimāgacchiṁ, </span><br><p id=tha-ap543:18.4><span class=root>tassa kammassa vāhasā. </span><br><p id=tha-ap543:19.1><span class=root>Imamhi bhaddake kappe, </span><br><p id=tha-ap543:19.2><span class=root>brahmabandhu mahāyaso; </span><br><p id=tha-ap543:19.3><span class=root>Kassapo nāma gottena, </span><br><p id=tha-ap543:19.4><span class=root>uppajji vadataṁ varo. </span><br><p id=tha-ap543:20.1><span class=root>Sāsanaṁ jotayitvā so, </span><br><p id=tha-ap543:20.2><span class=root>abhibhuyya kutitthiye; </span><br><p id=tha-ap543:20.3><span class=root>Vinayitvāna veneyye, </span><br><p id=tha-ap543:20.4><span class=root>nibbuto so sasāvako. </span><br><p id=tha-ap543:21.1><span class=root>Nibbute tamhi lokagge, </span><br><p id=tha-ap543:21.2><span class=root>pasannā janatā bahū; </span><br><p id=tha-ap543:21.3><span class=root>Pūjanatthāya buddhassa, </span><br><p id=tha-ap543:21.4><span class=root>thūpaṁ kubbanti satthuno. </span><br><p id=tha-ap543:22.1><span class=root>‘Sattayojanikaṁ thūpaṁ, </span><br><p id=tha-ap543:22.2><span class=root>sattaratanabhūsitaṁ; </span><br><p id=tha-ap543:22.3><span class=root>Karissāma mahesissa’, </span><br><p id=tha-ap543:22.4><span class=root>iccevaṁ mantayanti te. </span><br><p id=tha-ap543:23.1><span class=root>Kikino kāsirājassa, </span><br><p id=tha-ap543:23.2><span class=root>tadā senāya nāyako; </span><br><p id=tha-ap543:23.3><span class=root>Hutvāhaṁ appamāṇassa, </span><br><p id=tha-ap543:23.4><span class=root>pamāṇaṁ cetiye vadiṁ. </span><br><p id=tha-ap543:24.1><span class=root>Tadā te mama vākyena, </span><br><p id=tha-ap543:24.2><span class=root>cetiyaṁ yojanuggataṁ; </span><br><p id=tha-ap543:24.3><span class=root>Akaṁsu naravīrassa, </span><br><p id=tha-ap543:24.4><span class=root>nānāratanabhūsitaṁ. </span><br><p id=tha-ap543:25.1><span class=root>Tena kammena sukatena, </span><br><p id=tha-ap543:25.2><span class=root>cetanāpaṇidhīhi ca; </span><br><p id=tha-ap543:25.3><span class=root>Jahitvā mānusaṁ dehaṁ, </span><br><p id=tha-ap543:25.4><span class=root>tāvatiṁsamagacchahaṁ. </span><br><p id=tha-ap543:26.1><span class=root>Pacchime ca bhave dāni, </span><br><p id=tha-ap543:26.2><span class=root>jāto seṭṭhikule ahaṁ; </span><br><p id=tha-ap543:26.3><span class=root>Sāvatthiyaṁ puravare, </span><br><p id=tha-ap543:26.4><span class=root>iddhe phīte mahaddhane. </span><br><p id=tha-ap543:27.1><span class=root>Purappavese sugataṁ, </span><br><p id=tha-ap543:27.2><span class=root>disvā vimhitamānaso; </span><br><p id=tha-ap543:27.3><span class=root>Pabbajitvāna na ciraṁ, </span><br><p id=tha-ap543:27.4><span class=root>arahattamapāpuṇiṁ. </span><br><p id=tha-ap543:28.1><span class=root>Cetiyassa pamāṇaṁ yaṁ, </span><br><p id=tha-ap543:28.2><span class=root>akariṁ tena kammunā; </span><br><p id=tha-ap543:28.3><span class=root>Lakuṇḍakasarīrohaṁ, </span><br><p id=tha-ap543:28.4><span class=root>jāto paribhavāraho. </span><br><p id=tha-ap543:29.1><span class=root>Sarena madhurenāhaṁ, </span><br><p id=tha-ap543:29.2><span class=root>pūjitvā isisattamaṁ; </span><br><p id=tha-ap543:29.3><span class=root>Mañjussarānaṁ bhikkhūnaṁ, </span><br><p id=tha-ap543:29.4><span class=root>aggattamanupāpuṇiṁ. </span><br><p id=tha-ap543:30.1><span class=root>Phaladānena buddhassa, </span><br><p id=tha-ap543:30.2><span class=root>guṇānussaraṇena ca; </span><br><p id=tha-ap543:30.3><span class=root>Sāmaññaphalasampanno, </span><br><p id=tha-ap543:30.4><span class=root>viharāmi anāsavo. </span><br><p id=tha-ap543:31.1><span class=root>Kilesā jhāpitā mayhaṁ, </span><br><p id=tha-ap543:31.2><span class=root>bhavā sabbe samūhatā; </span><br><p id=tha-ap543:31.3><span class=root>Nāgova bandhanaṁ chetvā, </span><br><p id=tha-ap543:31.4><span class=root>viharāmi anāsavo. </span><br><p id=tha-ap543:32.1><span class=root>Svāgataṁ vata me āsi, </span><br><p id=tha-ap543:32.2><span class=root>buddhaseṭṭhassa santike; </span><br><p id=tha-ap543:32.3><span class=root>Tisso vijjā anuppattā, </span><br><p id=tha-ap543:32.4><span class=root>kataṁ buddhassa sāsanaṁ. </span><br><p id=tha-ap543:33.1><span class=root>Paṭisambhidā catasso, </span><br><p id=tha-ap543:33.2><span class=root>vimokkhāpi ca aṭṭhime; </span><br><p id=tha-ap543:33.3><span class=root>Chaḷabhiññā sacchikatā, </span><br><p id=tha-ap543:33.4><span class=root>kataṁ buddhassa sāsanaṁ”. </span><br><p id=tha-ap543:34.1><span class=root>Itthaṁ sudaṁ āyasmā lakuṇḍabhaddiyo thero imā gāthāyo abhāsitthāti. </span><br><p id=tha-ap543:35.1><span class=root>Lakuṇḍabhaddiyattherassāpadānaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>