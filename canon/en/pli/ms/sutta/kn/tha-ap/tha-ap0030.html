<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0029.html>Previous</a><a href=/canon/en/pli/ms/sutta/kn/tha-ap/tha-ap0031.html>Next</a></div><p><div class=verse-container id=tha-ap30:0.1><span>Therāpadāna </span></div><p><div class=verse-container id=tha-ap30:0.2><span>Subhūtivagga </span></div><p><div class=verse-container id=tha-ap30:0.3><span class=big-bold>8 Uttiyattheraapadāna </span></div><p><div class=verse-container id=tha-ap30:1.1><span>“Candabhāgānadītīre, </span></div><p><div class=verse-container id=tha-ap30:1.2><span>susumāro ahaṁ tadā; </span></div><p><div class=verse-container id=tha-ap30:1.3><span>Sagocarappasutohaṁ, </span></div><p><div class=verse-container id=tha-ap30:1.4><span>nadītitthaṁ agacchahaṁ. </span></div><p><div class=verse-container id=tha-ap30:2.1><span>Siddhattho tamhi samaye, </span></div><p><div class=verse-container id=tha-ap30:2.2><span>sayambhū aggapuggalo; </span></div><p><div class=verse-container id=tha-ap30:2.3><span>Nadiṁ taritukāmo so, </span></div><p><div class=verse-container id=tha-ap30:2.4><span>nadītitthaṁ upāgami. </span></div><p><div class=verse-container id=tha-ap30:3.1><span>Upāgate ca sambuddhe, </span></div><p><div class=verse-container id=tha-ap30:3.2><span>ahampi tatthupāgamiṁ; </span></div><p><div class=verse-container id=tha-ap30:3.3><span>Upagantvāna sambuddhaṁ, </span></div><p><div class=verse-container id=tha-ap30:3.4><span>imaṁ vācaṁ udīrayiṁ. </span></div><p><div class=verse-container id=tha-ap30:4.1><span>‘Abhirūha mahāvīra, </span></div><p><div class=verse-container id=tha-ap30:4.2><span>tāressāmi ahaṁ tuvaṁ; </span></div><p><div class=verse-container id=tha-ap30:4.3><span>Pettikaṁ visayaṁ mayhaṁ, </span></div><p><div class=verse-container id=tha-ap30:4.4><span>anukampa mahāmuni’. </span></div><p><div class=verse-container id=tha-ap30:5.1><span>Mama uggajjanaṁ sutvā, </span></div><p><div class=verse-container id=tha-ap30:5.2><span>abhirūhi mahāmuni; </span></div><p><div class=verse-container id=tha-ap30:5.3><span>Haṭṭho haṭṭhena cittena, </span></div><p><div class=verse-container id=tha-ap30:5.4><span>tāresiṁ lokanāyakaṁ. </span></div><p><div class=verse-container id=tha-ap30:6.1><span>Nadiyā pārime tīre, </span></div><p><div class=verse-container id=tha-ap30:6.2><span>siddhattho lokanāyako; </span></div><p><div class=verse-container id=tha-ap30:6.3><span>Assāsesi mamaṁ tattha, </span></div><p><div class=verse-container id=tha-ap30:6.4><span>amataṁ pāpuṇissasi. </span></div><p><div class=verse-container id=tha-ap30:7.1><span>Tamhā kāyā cavitvāna, </span></div><p><div class=verse-container id=tha-ap30:7.2><span>devalokaṁ āgacchahaṁ; </span></div><p><div class=verse-container id=tha-ap30:7.3><span>Dibbasukhaṁ anubhaviṁ, </span></div><p><div class=verse-container id=tha-ap30:7.4><span>accharāhi purakkhato. </span></div><p><div class=verse-container id=tha-ap30:8.1><span>Sattakkhattuñca devindo, </span></div><p><div class=verse-container id=tha-ap30:8.2><span>devarajjamakāsahaṁ; </span></div><p><div class=verse-container id=tha-ap30:8.3><span>Tīṇikkhattuṁ cakkavattī, </span></div><p><div class=verse-container id=tha-ap30:8.4><span>mahiyā issaro ahuṁ. </span></div><p><div class=verse-container id=tha-ap30:9.1><span>Vivekamanuyuttohaṁ, </span></div><p><div class=verse-container id=tha-ap30:9.2><span>nipako ca susaṁvuto; </span></div><p><div class=verse-container id=tha-ap30:9.3><span>Dhāremi antimaṁ dehaṁ, </span></div><p><div class=verse-container id=tha-ap30:9.4><span>sammāsambuddhasāsane. </span></div><p><div class=verse-container id=tha-ap30:10.1><span>Catunnavutito kappe, </span></div><p><div class=verse-container id=tha-ap30:10.2><span>tāresiṁ yaṁ narāsabhaṁ; </span></div><p><div class=verse-container id=tha-ap30:10.3><span>Duggatiṁ nābhijānāmi, </span></div><p><div class=verse-container id=tha-ap30:10.4><span>taraṇāya idaṁ phalaṁ. </span></div><p><div class=verse-container id=tha-ap30:11.1><span>Paṭisambhidā catasso, </span></div><p><div class=verse-container id=tha-ap30:11.2><span>vimokkhāpi ca aṭṭhime; </span></div><p><div class=verse-container id=tha-ap30:11.3><span>Chaḷabhiññā sacchikatā, </span></div><p><div class=verse-container id=tha-ap30:11.4><span>kataṁ buddhassa sāsanaṁ”. </span></div><p><div class=verse-container id=tha-ap30:12.1><span>Itthaṁ sudaṁ āyasmā uttiyo thero imā gāthāyo abhāsitthāti. </span></div><p><div class=verse-container id=tha-ap30:13.1><span>Uttiyattherassāpadānaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0029.html>Previous</a><a href=/canon/en/pli/ms/sutta/kn/tha-ap/tha-ap0031.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>