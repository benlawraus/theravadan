<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0081.html>Previous</a><a href=/canon/en/pli/ms/sutta/kn/tha-ap/tha-ap0083.html>Next</a></div><p><div class=verse-container id=tha-ap82:0.1><span>Therāpadāna </span></div><p><div class=verse-container id=tha-ap82:0.2><span>Nāgasamālavagga </span></div><p><div class=verse-container id=tha-ap82:0.3><span class=big-bold>10 Tipadumiyattheraapadāna </span></div><p><div class=verse-container id=tha-ap82:1.1><span>“Padumuttaro nāma jino, </span></div><p><div class=verse-container id=tha-ap82:1.2><span>sabbadhammāna pāragū; </span></div><p><div class=verse-container id=tha-ap82:1.3><span>Danto dantaparivuto, </span></div><p><div class=verse-container id=tha-ap82:1.4><span>nagarā nikkhamī tadā. </span></div><p><div class=verse-container id=tha-ap82:2.1><span>Nagare haṁsavatiyaṁ, </span></div><p><div class=verse-container id=tha-ap82:2.2><span>ahosiṁ māliko tadā; </span></div><p><div class=verse-container id=tha-ap82:2.3><span>Yaṁ tattha uttamaṁ tīṇi, </span></div><p><div class=verse-container id=tha-ap82:2.4><span>padmapupphāni aggahiṁ. </span></div><p><div class=verse-container id=tha-ap82:3.1><span>‘Addasaṁ virajaṁ buddhaṁ, </span></div><p><div class=verse-container id=tha-ap82:3.2><span>paṭimaggantarāpaṇe; </span></div><p><div class=verse-container id=tha-ap82:3.3><span>Saha disvāna sambuddhaṁ, </span></div><p><div class=verse-container id=tha-ap82:3.4><span>evaṁ cintesahaṁ tadā. </span></div><p><div class=verse-container id=tha-ap82:4.1><span>Kiṁ me imehi pupphehi, </span></div><p><div class=verse-container id=tha-ap82:4.2><span>rañño upanitehi me; </span></div><p><div class=verse-container id=tha-ap82:4.3><span>Gāmaṁ vā gāmakhettaṁ vā, </span></div><p><div class=verse-container id=tha-ap82:4.4><span>sahassaṁ vā labheyyahaṁ. </span></div><p><div class=verse-container id=tha-ap82:5.1><span>Adantadamanaṁ vīraṁ, </span></div><p><div class=verse-container id=tha-ap82:5.2><span>sabbasattasukhāvahaṁ; </span></div><p><div class=verse-container id=tha-ap82:5.3><span>Lokanāthaṁ pūjayitvā, </span></div><p><div class=verse-container id=tha-ap82:5.4><span>lacchāmi amataṁ dhanaṁ’. </span></div><p><div class=verse-container id=tha-ap82:6.1><span>Evāhaṁ cintayitvāna, </span></div><p><div class=verse-container id=tha-ap82:6.2><span>sakaṁ cittaṁ pasādayiṁ; </span></div><p><div class=verse-container id=tha-ap82:6.3><span>Tīṇi lohitake gayha, </span></div><p><div class=verse-container id=tha-ap82:6.4><span>ākāse ukkhipiṁ tadā. </span></div><p><div class=verse-container id=tha-ap82:7.1><span>Mayā ukkhittamattamhi, </span></div><p><div class=verse-container id=tha-ap82:7.2><span>ākāse patthariṁsu te; </span></div><p><div class=verse-container id=tha-ap82:7.3><span>Dhāriṁsu matthake tattha, </span></div><p><div class=verse-container id=tha-ap82:7.4><span>uddhaṁvaṇṭā adhomukhā. </span></div><p><div class=verse-container id=tha-ap82:8.1><span>Ye keci manujā disvā, </span></div><p><div class=verse-container id=tha-ap82:8.2><span>ukkuṭṭhiṁ sampavattayuṁ; </span></div><p><div class=verse-container id=tha-ap82:8.3><span>Devatā antalikkhamhi, </span></div><p><div class=verse-container id=tha-ap82:8.4><span>sādhukāraṁ pavattayuṁ. </span></div><p><div class=verse-container id=tha-ap82:9.1><span>Accheraṁ loke uppannaṁ, </span></div><p><div class=verse-container id=tha-ap82:9.2><span>buddhaseṭṭhassa vāhasā; </span></div><p><div class=verse-container id=tha-ap82:9.3><span>Sabbe dhammaṁ suṇissāma, </span></div><p><div class=verse-container id=tha-ap82:9.4><span>pupphānaṁ vāhasā mayaṁ. </span></div><p><div class=verse-container id=tha-ap82:10.1><span>Padumuttaro lokavidū, </span></div><p><div class=verse-container id=tha-ap82:10.2><span>āhutīnaṁ paṭiggaho; </span></div><p><div class=verse-container id=tha-ap82:10.3><span>Vīthiyañhi ṭhito santo, </span></div><p><div class=verse-container id=tha-ap82:10.4><span>imā gāthā abhāsatha. </span></div><p><div class=verse-container id=tha-ap82:11.1><span>‘Yo so buddhaṁ apūjesi, </span></div><p><div class=verse-container id=tha-ap82:11.2><span>rattapadmehi māṇavo; </span></div><p><div class=verse-container id=tha-ap82:11.3><span>Tamahaṁ kittayissāmi, </span></div><p><div class=verse-container id=tha-ap82:11.4><span>suṇātha mama bhāsato. </span></div><p><div class=verse-container id=tha-ap82:12.1><span>Tiṁsakappasahassāni, </span></div><p><div class=verse-container id=tha-ap82:12.2><span>devaloke ramissati; </span></div><p><div class=verse-container id=tha-ap82:12.3><span>Tiṁsakappāni devindo, </span></div><p><div class=verse-container id=tha-ap82:12.4><span>devarajjaṁ karissati. </span></div><p><div class=verse-container id=tha-ap82:13.1><span>Mahāvitthārikaṁ nāma, </span></div><p><div class=verse-container id=tha-ap82:13.2><span>byamhaṁ hessati tāvade; </span></div><p><div class=verse-container id=tha-ap82:13.3><span>Tiyojanasatubbiddhaṁ, </span></div><p><div class=verse-container id=tha-ap82:13.4><span>diyaḍḍhasatavitthataṁ. </span></div><p><div class=verse-container id=tha-ap82:14.1><span>Cattārisatasahassāni, </span></div><p><div class=verse-container id=tha-ap82:14.2><span>niyyūhā ca sumāpitā; </span></div><p><div class=verse-container id=tha-ap82:14.3><span>Kūṭāgāravarūpetā, </span></div><p><div class=verse-container id=tha-ap82:14.4><span>mahāsayanamaṇḍitā. </span></div><p><div class=verse-container id=tha-ap82:15.1><span>Koṭisatasahassiyo, </span></div><p><div class=verse-container id=tha-ap82:15.2><span>parivāressanti accharā; </span></div><p><div class=verse-container id=tha-ap82:15.3><span>Kusalā naccagītassa, </span></div><p><div class=verse-container id=tha-ap82:15.4><span>vāditepi padakkhiṇā. </span></div><p><div class=verse-container id=tha-ap82:16.1><span>Etādise byamhavare, </span></div><p><div class=verse-container id=tha-ap82:16.2><span>nārīgaṇasamākule; </span></div><p><div class=verse-container id=tha-ap82:16.3><span>Vassissati pupphavasso, </span></div><p><div class=verse-container id=tha-ap82:16.4><span>dibbo lohitako sadā. </span></div><p><div class=verse-container id=tha-ap82:17.1><span>Bhittikhīle nāgadante, </span></div><p><div class=verse-container id=tha-ap82:17.2><span>dvārabāhāya toraṇe; </span></div><p><div class=verse-container id=tha-ap82:17.3><span>Cakkamattā lohitakā, </span></div><p><div class=verse-container id=tha-ap82:17.4><span>olambissanti tāvade. </span></div><p><div class=verse-container id=tha-ap82:18.1><span>Pattena pattasañchanne, </span></div><p><div class=verse-container id=tha-ap82:18.2><span>antobyamhavare imaṁ; </span></div><p><div class=verse-container id=tha-ap82:18.3><span>Attharitvā pārupitvā, </span></div><p><div class=verse-container id=tha-ap82:18.4><span>tuvaṭṭissanti tāvade. </span></div><p><div class=verse-container id=tha-ap82:19.1><span>Bhavanaṁ parivāretvā, </span></div><p><div class=verse-container id=tha-ap82:19.2><span>samantā satayojane; </span></div><p><div class=verse-container id=tha-ap82:19.3><span>Tepi padmā lohitakā, </span></div><p><div class=verse-container id=tha-ap82:19.4><span>dibbagandhaṁ pavāyare. </span></div><p><div class=verse-container id=tha-ap82:20.1><span>Pañcasattatikkhattuñca, </span></div><p><div class=verse-container id=tha-ap82:20.2><span>cakkavattī bhavissati; </span></div><p><div class=verse-container id=tha-ap82:20.3><span>Padesarajjaṁ vipulaṁ, </span></div><p><div class=verse-container id=tha-ap82:20.4><span>gaṇanāto asaṅkhiyaṁ. </span></div><p><div class=verse-container id=tha-ap82:21.1><span>Sampattiyo duve bhutvā, </span></div><p><div class=verse-container id=tha-ap82:21.2><span>anīti anupaddavo; </span></div><p><div class=verse-container id=tha-ap82:21.3><span>Sampatte pariyosāne, </span></div><p><div class=verse-container id=tha-ap82:21.4><span>nibbānaṁ pāpuṇissati’. </span></div><p><div class=verse-container id=tha-ap82:22.1><span>Sudiṭṭho vata me buddho, </span></div><p><div class=verse-container id=tha-ap82:22.2><span>vāṇijjaṁ supayojitaṁ; </span></div><p><div class=verse-container id=tha-ap82:22.3><span>Padmāni tīṇi pūjetvā, </span></div><p><div class=verse-container id=tha-ap82:22.4><span>anubhosiṁ tisampadā. </span></div><p><div class=verse-container id=tha-ap82:23.1><span>Ajja me dhammappattassa, </span></div><p><div class=verse-container id=tha-ap82:23.2><span>vippamuttassa sabbaso; </span></div><p><div class=verse-container id=tha-ap82:23.3><span>Supupphitaṁ lohitakaṁ, </span></div><p><div class=verse-container id=tha-ap82:23.4><span>dhārayissati matthake. </span></div><p><div class=verse-container id=tha-ap82:24.1><span>Mama kammaṁ kathentassa, </span></div><p><div class=verse-container id=tha-ap82:24.2><span>padumuttarasatthuno; </span></div><p><div class=verse-container id=tha-ap82:24.3><span>Satapāṇasahassānaṁ, </span></div><p><div class=verse-container id=tha-ap82:24.4><span>dhammābhisamayo ahu. </span></div><p><div class=verse-container id=tha-ap82:25.1><span>Satasahassito kappe, </span></div><p><div class=verse-container id=tha-ap82:25.2><span>yaṁ buddhamabhipūjayiṁ; </span></div><p><div class=verse-container id=tha-ap82:25.3><span>Duggatiṁ nābhijānāmi, </span></div><p><div class=verse-container id=tha-ap82:25.4><span>tipadumānidaṁ phalaṁ. </span></div><p><div class=verse-container id=tha-ap82:26.1><span>Kilesā jhāpitā mayhaṁ, </span></div><p><div class=verse-container id=tha-ap82:26.2><span>bhavā sabbe samūhatā; </span></div><p><div class=verse-container id=tha-ap82:26.3><span>Sabbāsavā parikkhīṇā, </span></div><p><div class=verse-container id=tha-ap82:26.4><span>natthi dāni punabbhavo. </span></div><p><div class=verse-container id=tha-ap82:27.1><span>Paṭisambhidā catasso, </span></div><p><div class=verse-container id=tha-ap82:27.2><span>…pe… </span></div><p><div class=verse-container id=tha-ap82:27.3><span>kataṁ buddhassa sāsanaṁ”. </span></div><p><div class=verse-container id=tha-ap82:28.1><span>Itthaṁ sudaṁ āyasmā tipadumiyo thero imā gāthāyo abhāsitthāti. </span></div><p><div class=verse-container id=tha-ap82:29.1><span>Tipadumiyattherassāpadānaṁ dasamaṁ. </span></div><p><div class=verse-container id=tha-ap82:30.1><span>Nāgasamālavaggo aṭṭhamo. </span></div><p><div class=verse-container id=tha-ap82:31.1><span>Tassuddānaṁ </span></div><p><div class=verse-container id=tha-ap82:32.1><span>Nāgasamālo padasaññī, </span></div><p><div class=verse-container id=tha-ap82:32.2><span>saññakāluvadāyako; </span></div><p><div class=verse-container id=tha-ap82:32.3><span>Ekasaññī tiṇasanthāro, </span></div><p><div class=verse-container id=tha-ap82:32.4><span>sūcipāṭalipupphiyo; </span></div><p><div class=verse-container id=tha-ap82:32.5><span>Ṭhitañjalī tipadumī, </span></div><p><div class=verse-container id=tha-ap82:32.6><span>gāthāyo pañcasattati. </span></div><div class=flex-between><a href=/canon/en/pli/ms/sutta/kn/tha-ap/tha-ap0081.html>Previous</a><a href=/canon/en/pli/ms/sutta/kn/tha-ap/tha-ap0083.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>