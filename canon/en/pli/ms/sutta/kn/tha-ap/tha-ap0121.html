<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0120.html>Previous</a><a href=/canon/en/pli/ms/sutta/kn/tha-ap/tha-ap0122.html>Next</a></div><p id=tha-ap121:0.1><span class=root>Therāpadāna </span><br><p id=tha-ap121:0.2><span class=root>Mahāparivāravagga </span><br><p id=tha-ap121:0.3><span class="root big-bold">Paccupaṭṭhānasaññakattheraapadāna </span><br><p id=tha-ap121:1.1><span class=root>“Atthadassimhi sugate, </span><br><p id=tha-ap121:1.2><span class=root>nibbute samanantarā; </span><br><p id=tha-ap121:1.3><span class=root>Yakkhayoniṁ upapajjiṁ, </span><br><p id=tha-ap121:1.4><span class=root>yasaṁ patto cahaṁ tadā. </span><br><p id=tha-ap121:2.1><span class=root>Dulladdhaṁ vata me āsi, </span><br><p id=tha-ap121:2.2><span class=root>duppabhātaṁ duruṭṭhitaṁ; </span><br><p id=tha-ap121:2.3><span class=root>Yaṁ me bhoge vijjamāne, </span><br><p id=tha-ap121:2.4><span class=root>parinibbāyi cakkhumā. </span><br><p id=tha-ap121:3.1><span class=root>Mama saṅkappamaññāya, </span><br><p id=tha-ap121:3.2><span class=root>sāgaro nāma sāvako; </span><br><p id=tha-ap121:3.3><span class=root>Mamuddharitukāmo so, </span><br><p id=tha-ap121:3.4><span class=root>āgacchi mama santikaṁ. </span><br><p id=tha-ap121:4.1><span class=root>Kiṁ nu socasi mā bhāyi, </span><br><p id=tha-ap121:4.2><span class=root>cara dhammaṁ sumedhasa; </span><br><p id=tha-ap121:4.3><span class=root>Anuppadinnā buddhena, </span><br><p id=tha-ap121:4.4><span class=root>sabbesaṁ bījasampadā. </span><br><p id=tha-ap121:5.1><span class=root>Yo ce pūjeyya sambuddhaṁ, </span><br><p id=tha-ap121:5.2><span class=root>tiṭṭhantaṁ lokanāyakaṁ; </span><br><p id=tha-ap121:5.3><span class=root>Dhātuṁ sāsapamattampi, </span><br><p id=tha-ap121:5.4><span class=root>nibbutassāpi pūjaye. </span><br><p id=tha-ap121:6.1><span class=root>Same cittappasādamhi, </span><br><p id=tha-ap121:6.2><span class=root>samaṁ puññaṁ mahaggataṁ; </span><br><p id=tha-ap121:6.3><span class=root>Tasmā thūpaṁ karitvāna, </span><br><p id=tha-ap121:6.4><span class=root>pūjehi jinadhātuyo. </span><br><p id=tha-ap121:7.1><span class=root>Sāgarassa vaco sutvā, </span><br><p id=tha-ap121:7.2><span class=root>buddhathūpaṁ akāsahaṁ; </span><br><p id=tha-ap121:7.3><span class=root>Pañcavasse paricariṁ, </span><br><p id=tha-ap121:7.4><span class=root>munino thūpamuttamaṁ. </span><br><p id=tha-ap121:8.1><span class=root>Tena kammena dvipadinda, </span><br><p id=tha-ap121:8.2><span class=root>lokajeṭṭha narāsabha; </span><br><p id=tha-ap121:8.3><span class=root>Sampattiṁ anubhotvāna, </span><br><p id=tha-ap121:8.4><span class=root>arahattamapāpuṇiṁ. </span><br><p id=tha-ap121:9.1><span class=root>Bhūripaññā ca cattāro, </span><br><p id=tha-ap121:9.2><span class=root>sattakappasate ito; </span><br><p id=tha-ap121:9.3><span class=root>Sattaratanasampannā, </span><br><p id=tha-ap121:9.4><span class=root>cakkavattī mahabbalā. </span><br><p id=tha-ap121:10.1><span class=root>Paṭisambhidā catasso, </span><br><p id=tha-ap121:10.2><span class=root>…pe… </span><br><p id=tha-ap121:10.3><span class=root>kataṁ buddhassa sāsanaṁ”. </span><br><p id=tha-ap121:11.1><span class=root>Itthaṁ sudaṁ āyasmā paccupaṭṭhānasaññako thero imā gāthāyo abhāsitthāti. </span><br><p id=tha-ap121:12.1><span class=root>Paccupaṭṭhānasaññakattherassāpadānaṁ navamaṁ. </span><br></main><footer class="container footer"><small><a href=/about>Contact info</a></small></footer>