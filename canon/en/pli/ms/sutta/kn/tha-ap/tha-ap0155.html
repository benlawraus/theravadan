<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0154.html>Previous</a><a href=/canon/en/pli/ms/sutta/kn/tha-ap/tha-ap0156.html>Next</a></div><p id=tha-ap155:0.1><span class=root>Therāpadāna </span><br><p id=tha-ap155:0.2><span class=root>Bandhujīvakavagga </span><br><p id=tha-ap155:0.3><span class="root big-bold">Vīthisammajjakattheraapadāna </span><br><p id=tha-ap155:1.1><span class=root>“Udentaṁ sataraṁsiṁva, </span><br><p id=tha-ap155:1.2><span class=root>pītaraṁsiṁva bhāṇumaṁ; </span><br><p id=tha-ap155:1.3><span class=root>Pannarase yathā candaṁ, </span><br><p id=tha-ap155:1.4><span class=root>niyyantaṁ lokanāyakaṁ. </span><br><p id=tha-ap155:2.1><span class=root>Aṭṭhasaṭṭhisahassāni, </span><br><p id=tha-ap155:2.2><span class=root>sabbe khīṇāsavā ahuṁ; </span><br><p id=tha-ap155:2.3><span class=root>Parivāriṁsu sambuddhaṁ, </span><br><p id=tha-ap155:2.4><span class=root>dvipadindaṁ narāsabhaṁ. </span><br><p id=tha-ap155:3.1><span class=root>Sammajjitvāna taṁ vīthiṁ, </span><br><p id=tha-ap155:3.2><span class=root>niyyante lokanāyake; </span><br><p id=tha-ap155:3.3><span class=root>Ussāpesiṁ dhajaṁ tattha, </span><br><p id=tha-ap155:3.4><span class=root>vippasannena cetasā. </span><br><p id=tha-ap155:4.1><span class=root>Ekanavutito kappe, </span><br><p id=tha-ap155:4.2><span class=root>yaṁ dhajaṁ abhiropayiṁ; </span><br><p id=tha-ap155:4.3><span class=root>Duggatiṁ nābhijānāmi, </span><br><p id=tha-ap155:4.4><span class=root>dhajadānassidaṁ phalaṁ. </span><br><p id=tha-ap155:5.1><span class=root>Ito catutthake kappe, </span><br><p id=tha-ap155:5.2><span class=root>rājāhosiṁ mahabbalo; </span><br><p id=tha-ap155:5.3><span class=root>Sabbākārena sampanno, </span><br><p id=tha-ap155:5.4><span class=root>sudhajo iti vissuto. </span><br><p id=tha-ap155:6.1><span class=root>Paṭisambhidā catasso, </span><br><p id=tha-ap155:6.2><span class=root>…pe… </span><br><p id=tha-ap155:6.3><span class=root>kataṁ buddhassa sāsanaṁ”. </span><br><p id=tha-ap155:7.1><span class=root>Itthaṁ sudaṁ āyasmā vīthisammajjako thero imā gāthāyo abhāsitthāti. </span><br><p id=tha-ap155:8.1><span class=root>Vīthisammajjakattherassāpadānaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>