<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0422.html>Previous</a><a href=/canon/en/pli/ms/sutta/kn/tha-ap/tha-ap0424.html>Next</a></div><p id=tha-ap423:0.1><span class=root>Therāpadāna </span><br><p id=tha-ap423:0.2><span class=root>Sakiṁsammajjakavagga </span><br><p id=tha-ap423:0.3><span class="root big-bold">Sakiṁsammajjakattheraapadāna </span><br><p id=tha-ap423:1.1><span class=root>“Vipassino bhagavato, </span><br><p id=tha-ap423:1.2><span class=root>pāṭaliṁ bodhimuttamaṁ; </span><br><p id=tha-ap423:1.3><span class=root>Disvāva taṁ pādapaggaṁ, </span><br><p id=tha-ap423:1.4><span class=root>tattha cittaṁ pasādayiṁ. </span><br><p id=tha-ap423:2.1><span class=root>Sammajjaniṁ gahetvāna, </span><br><p id=tha-ap423:2.2><span class=root>bodhiṁ sammajji tāvade; </span><br><p id=tha-ap423:2.3><span class=root>Sammajjitvāna taṁ bodhiṁ, </span><br><p id=tha-ap423:2.4><span class=root>avandiṁ pāṭaliṁ ahaṁ. </span><br><p id=tha-ap423:3.1><span class=root>Tattha cittaṁ pasādetvā, </span><br><p id=tha-ap423:3.2><span class=root>sire katvāna añjaliṁ; </span><br><p id=tha-ap423:3.3><span class=root>Namassamāno taṁ bodhiṁ, </span><br><p id=tha-ap423:3.4><span class=root>gañchiṁ paṭikuṭiṁ ahaṁ. </span><br><p id=tha-ap423:4.1><span class=root>Tādimaggena gacchāmi, </span><br><p id=tha-ap423:4.2><span class=root>saranto bodhimuttamaṁ; </span><br><p id=tha-ap423:4.3><span class=root>Ajagaro maṁ pīḷesi, </span><br><p id=tha-ap423:4.4><span class=root>ghorarūpo mahabbalo. </span><br><p id=tha-ap423:5.1><span class=root>Āsanne me kataṁ kammaṁ, </span><br><p id=tha-ap423:5.2><span class=root>phalena tosayī mamaṁ; </span><br><p id=tha-ap423:5.3><span class=root>Kaḷevaraṁ me gilati, </span><br><p id=tha-ap423:5.4><span class=root>devaloke ramāmahaṁ. </span><br><p id=tha-ap423:6.1><span class=root>Anāvilaṁ mama cittaṁ, </span><br><p id=tha-ap423:6.2><span class=root>visuddhaṁ paṇḍaraṁ sadā; </span><br><p id=tha-ap423:6.3><span class=root>Sokasallaṁ na jānāmi, </span><br><p id=tha-ap423:6.4><span class=root>cittasantāpanaṁ mama. </span><br><p id=tha-ap423:7.1><span class=root>Kuṭṭhaṁ gaṇḍo kilāso ca, </span><br><p id=tha-ap423:7.2><span class=root>apamāro vitacchikā; </span><br><p id=tha-ap423:7.3><span class=root>Daddu kaṇḍu ca me natthi, </span><br><p id=tha-ap423:7.4><span class=root>phalaṁ sammajjanāyidaṁ. </span><br><p id=tha-ap423:8.1><span class=root>Soko ca paridevo ca, </span><br><p id=tha-ap423:8.2><span class=root>hadaye me na vijjati; </span><br><p id=tha-ap423:8.3><span class=root>Abhantaṁ ujukaṁ cittaṁ, </span><br><p id=tha-ap423:8.4><span class=root>phalaṁ sammajjanāyidaṁ. </span><br><p id=tha-ap423:9.1><span class=root>Samādhīsu na majjāmi, </span><br><p id=tha-ap423:9.2><span class=root>visadaṁ hoti mānasaṁ; </span><br><p id=tha-ap423:9.3><span class=root>Yaṁ yaṁ samādhimicchāmi, </span><br><p id=tha-ap423:9.4><span class=root>so so sampajjate mamaṁ. </span><br><p id=tha-ap423:10.1><span class=root>Rajanīye na rajjāmi, </span><br><p id=tha-ap423:10.2><span class=root>atho dussaniyesu ca; </span><br><p id=tha-ap423:10.3><span class=root>Mohanīye na muyhāmi, </span><br><p id=tha-ap423:10.4><span class=root>phalaṁ sammajjanāyidaṁ. </span><br><p id=tha-ap423:11.1><span class=root>Ekanavutito kappe, </span><br><p id=tha-ap423:11.2><span class=root>yaṁ kammamakariṁ tadā; </span><br><p id=tha-ap423:11.3><span class=root>Duggatiṁ nābhijānāmi, </span><br><p id=tha-ap423:11.4><span class=root>phalaṁ sammajjanāyidaṁ. </span><br><p id=tha-ap423:12.1><span class=root>Kilesā jhāpitā mayhaṁ, </span><br><p id=tha-ap423:12.2><span class=root>bhavā sabbe samūhatā; </span><br><p id=tha-ap423:12.3><span class=root>Nāgova bandhanaṁ chetvā, </span><br><p id=tha-ap423:12.4><span class=root>viharāmi anāsavo. </span><br><p id=tha-ap423:13.1><span class=root>Svāgataṁ vata me āsi, </span><br><p id=tha-ap423:13.2><span class=root>mama buddhassa santike; </span><br><p id=tha-ap423:13.3><span class=root>Tisso vijjā anuppattā, </span><br><p id=tha-ap423:13.4><span class=root>kataṁ buddhassa sāsanaṁ. </span><br><p id=tha-ap423:14.1><span class=root>Paṭisambhidā catasso, </span><br><p id=tha-ap423:14.2><span class=root>vimokkhāpi ca aṭṭhime; </span><br><p id=tha-ap423:14.3><span class=root>Chaḷabhiññā sacchikatā, </span><br><p id=tha-ap423:14.4><span class=root>kataṁ buddhassa sāsanaṁ”. </span><br><p id=tha-ap423:15.1><span class=root>Itthaṁ sudaṁ āyasmā sakiṁsammajjako thero imā gāthāyo abhāsitthāti. </span><br><p id=tha-ap423:16.1><span class=root>Sakiṁsammajjakattherassāpadānaṁ paṭhamaṁ. </span><br></main><footer class="container footer"><small><a href=/about>Contact info</a></small></footer>