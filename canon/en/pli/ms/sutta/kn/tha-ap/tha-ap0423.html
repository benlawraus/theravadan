<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0422.html>Previous</a><a href=/canon/en/pli/ms/sutta/kn/tha-ap/tha-ap0424.html>Next</a></div><p><div class=verse-container id=tha-ap423:0.1><span>Therāpadāna </span></div><p><div class=verse-container id=tha-ap423:0.2><span>Sakiṁsammajjakavagga </span></div><p><div class=verse-container id=tha-ap423:0.3><span class=big-bold>Sakiṁsammajjakattheraapadāna </span></div><p><div class=verse-container id=tha-ap423:1.1><span>“Vipassino bhagavato, </span></div><p><div class=verse-container id=tha-ap423:1.2><span>pāṭaliṁ bodhimuttamaṁ; </span></div><p><div class=verse-container id=tha-ap423:1.3><span>Disvāva taṁ pādapaggaṁ, </span></div><p><div class=verse-container id=tha-ap423:1.4><span>tattha cittaṁ pasādayiṁ. </span></div><p><div class=verse-container id=tha-ap423:2.1><span>Sammajjaniṁ gahetvāna, </span></div><p><div class=verse-container id=tha-ap423:2.2><span>bodhiṁ sammajji tāvade; </span></div><p><div class=verse-container id=tha-ap423:2.3><span>Sammajjitvāna taṁ bodhiṁ, </span></div><p><div class=verse-container id=tha-ap423:2.4><span>avandiṁ pāṭaliṁ ahaṁ. </span></div><p><div class=verse-container id=tha-ap423:3.1><span>Tattha cittaṁ pasādetvā, </span></div><p><div class=verse-container id=tha-ap423:3.2><span>sire katvāna añjaliṁ; </span></div><p><div class=verse-container id=tha-ap423:3.3><span>Namassamāno taṁ bodhiṁ, </span></div><p><div class=verse-container id=tha-ap423:3.4><span>gañchiṁ paṭikuṭiṁ ahaṁ. </span></div><p><div class=verse-container id=tha-ap423:4.1><span>Tādimaggena gacchāmi, </span></div><p><div class=verse-container id=tha-ap423:4.2><span>saranto bodhimuttamaṁ; </span></div><p><div class=verse-container id=tha-ap423:4.3><span>Ajagaro maṁ pīḷesi, </span></div><p><div class=verse-container id=tha-ap423:4.4><span>ghorarūpo mahabbalo. </span></div><p><div class=verse-container id=tha-ap423:5.1><span>Āsanne me kataṁ kammaṁ, </span></div><p><div class=verse-container id=tha-ap423:5.2><span>phalena tosayī mamaṁ; </span></div><p><div class=verse-container id=tha-ap423:5.3><span>Kaḷevaraṁ me gilati, </span></div><p><div class=verse-container id=tha-ap423:5.4><span>devaloke ramāmahaṁ. </span></div><p><div class=verse-container id=tha-ap423:6.1><span>Anāvilaṁ mama cittaṁ, </span></div><p><div class=verse-container id=tha-ap423:6.2><span>visuddhaṁ paṇḍaraṁ sadā; </span></div><p><div class=verse-container id=tha-ap423:6.3><span>Sokasallaṁ na jānāmi, </span></div><p><div class=verse-container id=tha-ap423:6.4><span>cittasantāpanaṁ mama. </span></div><p><div class=verse-container id=tha-ap423:7.1><span>Kuṭṭhaṁ gaṇḍo kilāso ca, </span></div><p><div class=verse-container id=tha-ap423:7.2><span>apamāro vitacchikā; </span></div><p><div class=verse-container id=tha-ap423:7.3><span>Daddu kaṇḍu ca me natthi, </span></div><p><div class=verse-container id=tha-ap423:7.4><span>phalaṁ sammajjanāyidaṁ. </span></div><p><div class=verse-container id=tha-ap423:8.1><span>Soko ca paridevo ca, </span></div><p><div class=verse-container id=tha-ap423:8.2><span>hadaye me na vijjati; </span></div><p><div class=verse-container id=tha-ap423:8.3><span>Abhantaṁ ujukaṁ cittaṁ, </span></div><p><div class=verse-container id=tha-ap423:8.4><span>phalaṁ sammajjanāyidaṁ. </span></div><p><div class=verse-container id=tha-ap423:9.1><span>Samādhīsu na majjāmi, </span></div><p><div class=verse-container id=tha-ap423:9.2><span>visadaṁ hoti mānasaṁ; </span></div><p><div class=verse-container id=tha-ap423:9.3><span>Yaṁ yaṁ samādhimicchāmi, </span></div><p><div class=verse-container id=tha-ap423:9.4><span>so so sampajjate mamaṁ. </span></div><p><div class=verse-container id=tha-ap423:10.1><span>Rajanīye na rajjāmi, </span></div><p><div class=verse-container id=tha-ap423:10.2><span>atho dussaniyesu ca; </span></div><p><div class=verse-container id=tha-ap423:10.3><span>Mohanīye na muyhāmi, </span></div><p><div class=verse-container id=tha-ap423:10.4><span>phalaṁ sammajjanāyidaṁ. </span></div><p><div class=verse-container id=tha-ap423:11.1><span>Ekanavutito kappe, </span></div><p><div class=verse-container id=tha-ap423:11.2><span>yaṁ kammamakariṁ tadā; </span></div><p><div class=verse-container id=tha-ap423:11.3><span>Duggatiṁ nābhijānāmi, </span></div><p><div class=verse-container id=tha-ap423:11.4><span>phalaṁ sammajjanāyidaṁ. </span></div><p><div class=verse-container id=tha-ap423:12.1><span>Kilesā jhāpitā mayhaṁ, </span></div><p><div class=verse-container id=tha-ap423:12.2><span>bhavā sabbe samūhatā; </span></div><p><div class=verse-container id=tha-ap423:12.3><span>Nāgova bandhanaṁ chetvā, </span></div><p><div class=verse-container id=tha-ap423:12.4><span>viharāmi anāsavo. </span></div><p><div class=verse-container id=tha-ap423:13.1><span>Svāgataṁ vata me āsi, </span></div><p><div class=verse-container id=tha-ap423:13.2><span>mama buddhassa santike; </span></div><p><div class=verse-container id=tha-ap423:13.3><span>Tisso vijjā anuppattā, </span></div><p><div class=verse-container id=tha-ap423:13.4><span>kataṁ buddhassa sāsanaṁ. </span></div><p><div class=verse-container id=tha-ap423:14.1><span>Paṭisambhidā catasso, </span></div><p><div class=verse-container id=tha-ap423:14.2><span>vimokkhāpi ca aṭṭhime; </span></div><p><div class=verse-container id=tha-ap423:14.3><span>Chaḷabhiññā sacchikatā, </span></div><p><div class=verse-container id=tha-ap423:14.4><span>kataṁ buddhassa sāsanaṁ”. </span></div><p><div class=verse-container id=tha-ap423:15.1><span>Itthaṁ sudaṁ āyasmā sakiṁsammajjako thero imā gāthāyo abhāsitthāti. </span></div><p><div class=verse-container id=tha-ap423:16.1><span>Sakiṁsammajjakattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0422.html>Previous</a><a href=/canon/en/pli/ms/sutta/kn/tha-ap/tha-ap0424.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>