<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0541.html>Previous</a><a href=/canon/en/pli/ms/sutta/kn/tha-ap/tha-ap0543.html>Next</a></div><p><div class=verse-container id=tha-ap542:0.1><span>Therāpadāna </span></div><p><div class=verse-container id=tha-ap542:0.2><span>Kaccāyanavagga </span></div><p><div class=verse-container id=tha-ap542:0.3><span class=big-bold>Mogharājattheraapadāna </span></div><p><div class=verse-container id=tha-ap542:1.1><span>“Padumuttaro nāma jino, </span></div><p><div class=verse-container id=tha-ap542:1.2><span>sabbalokavidū muni; </span></div><p><div class=verse-container id=tha-ap542:1.3><span>Ito satasahassamhi, </span></div><p><div class=verse-container id=tha-ap542:1.4><span>kappe uppajji cakkhumā. </span></div><p><div class=verse-container id=tha-ap542:2.1><span>Ovādako viññāpako, </span></div><p><div class=verse-container id=tha-ap542:2.2><span>tārako sabbapāṇinaṁ; </span></div><p><div class=verse-container id=tha-ap542:2.3><span>Desanākusalo buddho, </span></div><p><div class=verse-container id=tha-ap542:2.4><span>tāresi janataṁ bahuṁ. </span></div><p><div class=verse-container id=tha-ap542:3.1><span>Anukampako kāruṇiko, </span></div><p><div class=verse-container id=tha-ap542:3.2><span>hitesī sabbapāṇinaṁ; </span></div><p><div class=verse-container id=tha-ap542:3.3><span>Sampatte titthiye sabbe, </span></div><p><div class=verse-container id=tha-ap542:3.4><span>pañcasīle patiṭṭhapi. </span></div><p><div class=verse-container id=tha-ap542:4.1><span>Evaṁ nirākulaṁ āsi, </span></div><p><div class=verse-container id=tha-ap542:4.2><span>suññataṁ titthiyehi ca; </span></div><p><div class=verse-container id=tha-ap542:4.3><span>Vicittaṁ arahantehi, </span></div><p><div class=verse-container id=tha-ap542:4.4><span>vasībhūtehi tādibhi. </span></div><p><div class=verse-container id=tha-ap542:5.1><span>Ratanānaṭṭhapaññāsaṁ, </span></div><p><div class=verse-container id=tha-ap542:5.2><span>uggato so mahāmuni; </span></div><p><div class=verse-container id=tha-ap542:5.3><span>Kañcanagghiyasaṅkāso, </span></div><p><div class=verse-container id=tha-ap542:5.4><span>bāttiṁsavaralakkhaṇo. </span></div><p><div class=verse-container id=tha-ap542:6.1><span>Vassasatasahassāni, </span></div><p><div class=verse-container id=tha-ap542:6.2><span>āyu vijjati tāvade; </span></div><p><div class=verse-container id=tha-ap542:6.3><span>Tāvatā tiṭṭhamāno so, </span></div><p><div class=verse-container id=tha-ap542:6.4><span>tāresi janataṁ bahuṁ. </span></div><p><div class=verse-container id=tha-ap542:7.1><span>Tadāhaṁ haṁsavatiyaṁ, </span></div><p><div class=verse-container id=tha-ap542:7.2><span>kule aññatare ahuṁ; </span></div><p><div class=verse-container id=tha-ap542:7.3><span>Parakammāyane yutto, </span></div><p><div class=verse-container id=tha-ap542:7.4><span>natthi me kiñci sandhanaṁ. </span></div><p><div class=verse-container id=tha-ap542:8.1><span>Paṭikkamanasālāyaṁ, </span></div><p><div class=verse-container id=tha-ap542:8.2><span>vasanto katabhūmiyaṁ; </span></div><p><div class=verse-container id=tha-ap542:8.3><span>Aggiṁ ujjālayiṁ tattha, </span></div><p><div class=verse-container id=tha-ap542:8.4><span>daḷhaṁ kaṇhāsi sā mahī. </span></div><p><div class=verse-container id=tha-ap542:9.1><span>Tadā parisatiṁ nātho, </span></div><p><div class=verse-container id=tha-ap542:9.2><span>catusaccapakāsako; </span></div><p><div class=verse-container id=tha-ap542:9.3><span>Sāvakaṁ sampakittesi, </span></div><p><div class=verse-container id=tha-ap542:9.4><span>lūkhacīvaradhārakaṁ. </span></div><p><div class=verse-container id=tha-ap542:10.1><span>Tassa tamhi guṇe tuṭṭho, </span></div><p><div class=verse-container id=tha-ap542:10.2><span>paṇipacca tathāgataṁ; </span></div><p><div class=verse-container id=tha-ap542:10.3><span>Lūkhacīvaradhāraggaṁ, </span></div><p><div class=verse-container id=tha-ap542:10.4><span>patthayiṁ ṭhānamuttamaṁ. </span></div><p><div class=verse-container id=tha-ap542:11.1><span>Tadā avoca bhagavā, </span></div><p><div class=verse-container id=tha-ap542:11.2><span>sāvake padumuttaro; </span></div><p><div class=verse-container id=tha-ap542:11.3><span>‘Passathetaṁ purisakaṁ, </span></div><p><div class=verse-container id=tha-ap542:11.4><span>kucelaṁ tanudehakaṁ. </span></div><p><div class=verse-container id=tha-ap542:12.1><span>Pītippasannavadanaṁ, </span></div><p><div class=verse-container id=tha-ap542:12.2><span>saddhādhanasamanvitaṁ; </span></div><p><div class=verse-container id=tha-ap542:12.3><span>Udaggatanujaṁ haṭṭhaṁ, </span></div><p><div class=verse-container id=tha-ap542:12.4><span>acalaṁ sālapiṇḍitaṁ. </span></div><p><div class=verse-container id=tha-ap542:13.1><span>Eso pattheti taṁ ṭhānaṁ, </span></div><p><div class=verse-container id=tha-ap542:13.2><span>saccasenassa bhikkhuno; </span></div><p><div class=verse-container id=tha-ap542:13.3><span>Lūkhacīvaradhārissa, </span></div><p><div class=verse-container id=tha-ap542:13.4><span>tassa vaṇṇasitāsayo’. </span></div><p><div class=verse-container id=tha-ap542:14.1><span>Taṁ sutvā mudito hutvā, </span></div><p><div class=verse-container id=tha-ap542:14.2><span>nipacca sirasā jinaṁ; </span></div><p><div class=verse-container id=tha-ap542:14.3><span>Yāvajīvaṁ subhaṁ kammaṁ, </span></div><p><div class=verse-container id=tha-ap542:14.4><span>karitvā jinasāsane. </span></div><p><div class=verse-container id=tha-ap542:15.1><span>Tena kammena sukatena, </span></div><p><div class=verse-container id=tha-ap542:15.2><span>cetanāpaṇidhīhi ca; </span></div><p><div class=verse-container id=tha-ap542:15.3><span>Jahitvā mānusaṁ dehaṁ, </span></div><p><div class=verse-container id=tha-ap542:15.4><span>tāvatiṁsūpago ahaṁ. </span></div><p><div class=verse-container id=tha-ap542:16.1><span>Paṭikkamanasālāyaṁ, </span></div><p><div class=verse-container id=tha-ap542:16.2><span>bhūmidāhakakammunā; </span></div><p><div class=verse-container id=tha-ap542:16.3><span>Samasahassaṁ niraye, </span></div><p><div class=verse-container id=tha-ap542:16.4><span>adayhiṁ vedanāṭṭito. </span></div><p><div class=verse-container id=tha-ap542:17.1><span>Tena kammāvasesena, </span></div><p><div class=verse-container id=tha-ap542:17.2><span>pañca jātisatānihaṁ; </span></div><p><div class=verse-container id=tha-ap542:17.3><span>Manusso kulajo hutvā, </span></div><p><div class=verse-container id=tha-ap542:17.4><span>jātiyā lakkhaṇaṅkito. </span></div><p><div class=verse-container id=tha-ap542:18.1><span>Pañca jātisatāneva, </span></div><p><div class=verse-container id=tha-ap542:18.2><span>kuṭṭharogasamappito; </span></div><p><div class=verse-container id=tha-ap542:18.3><span>Mahādukkhaṁ anubhaviṁ, </span></div><p><div class=verse-container id=tha-ap542:18.4><span>tassa kammassa vāhasā. </span></div><p><div class=verse-container id=tha-ap542:19.1><span>Imasmiṁ bhaddake kappe, </span></div><p><div class=verse-container id=tha-ap542:19.2><span>upariṭṭhaṁ yasassinaṁ; </span></div><p><div class=verse-container id=tha-ap542:19.3><span>Piṇḍapātena tappesiṁ, </span></div><p><div class=verse-container id=tha-ap542:19.4><span>pasannamānaso ahaṁ. </span></div><p><div class=verse-container id=tha-ap542:20.1><span>Tena kammavisesena, </span></div><p><div class=verse-container id=tha-ap542:20.2><span>cetanāpaṇidhīhi ca; </span></div><p><div class=verse-container id=tha-ap542:20.3><span>Jahitvā mānusaṁ dehaṁ, </span></div><p><div class=verse-container id=tha-ap542:20.4><span>tāvatiṁsamagacchahaṁ. </span></div><p><div class=verse-container id=tha-ap542:21.1><span>Pacchime bhave sampatte, </span></div><p><div class=verse-container id=tha-ap542:21.2><span>ajāyiṁ khattiye kule; </span></div><p><div class=verse-container id=tha-ap542:21.3><span>Pituno accayenāhaṁ, </span></div><p><div class=verse-container id=tha-ap542:21.4><span>mahārajjasamappito. </span></div><p><div class=verse-container id=tha-ap542:22.1><span>Kuṭṭharogādhibhūtohaṁ, </span></div><p><div class=verse-container id=tha-ap542:22.2><span>na ratiṁ na sukhaṁ labhe; </span></div><p><div class=verse-container id=tha-ap542:22.3><span>Moghaṁ rajjaṁ sukhaṁ yasmā, </span></div><p><div class=verse-container id=tha-ap542:22.4><span>mogharājā tato ahaṁ. </span></div><p><div class=verse-container id=tha-ap542:23.1><span>Kāyassa dosaṁ disvāna, </span></div><p><div class=verse-container id=tha-ap542:23.2><span>pabbajiṁ anagāriyaṁ; </span></div><p><div class=verse-container id=tha-ap542:23.3><span>Bāvarissa dijaggassa, </span></div><p><div class=verse-container id=tha-ap542:23.4><span>sissattaṁ ajjhupāgamiṁ. </span></div><p><div class=verse-container id=tha-ap542:24.1><span>Mahatā parivārena, </span></div><p><div class=verse-container id=tha-ap542:24.2><span>upecca naranāyakaṁ; </span></div><p><div class=verse-container id=tha-ap542:24.3><span>Apucchiṁ nipuṇaṁ pañhaṁ, </span></div><p><div class=verse-container id=tha-ap542:24.4><span>taṁ vīraṁ vādisūdanaṁ. </span></div><p><div class=verse-container id=tha-ap542:25.1><span>‘Ayaṁ loko paro loko, </span></div><p><div class=verse-container id=tha-ap542:25.2><span>brahmaloko sadevako; </span></div><p><div class=verse-container id=tha-ap542:25.3><span>Diṭṭhiṁ no nābhijānāmi, </span></div><p><div class=verse-container id=tha-ap542:25.4><span>gotamassa yasassino. </span></div><p><div class=verse-container id=tha-ap542:26.1><span>Evābhikkantadassāviṁ, </span></div><p><div class=verse-container id=tha-ap542:26.2><span>atthi pañhena āgamaṁ; </span></div><p><div class=verse-container id=tha-ap542:26.3><span>Kathaṁ lokaṁ avekkhantaṁ, </span></div><p><div class=verse-container id=tha-ap542:26.4><span>maccurājā na passati’. </span></div><p><div class=verse-container id=tha-ap542:27.1><span>‘Suññato lokaṁ avekkhassu, </span></div><p><div class=verse-container id=tha-ap542:27.2><span>mogharāja sadā sato; </span></div><p><div class=verse-container id=tha-ap542:27.3><span>Attānudiṭṭhiṁ uhacca, </span></div><p><div class=verse-container id=tha-ap542:27.4><span>evaṁ maccutaro siyā. </span></div><p><div class=verse-container id=tha-ap542:28.1><span>Evaṁ lokaṁ avekkhantaṁ, </span></div><p><div class=verse-container id=tha-ap542:28.2><span>maccurājā na passati’; </span></div><p><div class=verse-container id=tha-ap542:28.3><span>Iti maṁ abhaṇi buddho, </span></div><p><div class=verse-container id=tha-ap542:28.4><span>sabbarogatikicchako. </span></div><p><div class=verse-container id=tha-ap542:29.1><span>Saha gāthāvasānena, </span></div><p><div class=verse-container id=tha-ap542:29.2><span>kesamassuvivajjito; </span></div><p><div class=verse-container id=tha-ap542:29.3><span>Kāsāvavatthavasano, </span></div><p><div class=verse-container id=tha-ap542:29.4><span>āsiṁ bhikkhu tathārahā. </span></div><p><div class=verse-container id=tha-ap542:30.1><span>Saṅghikesu vihāresu, </span></div><p><div class=verse-container id=tha-ap542:30.2><span>na vasiṁ rogapīḷito; </span></div><p><div class=verse-container id=tha-ap542:30.3><span>Mā vihāro padussīti, </span></div><p><div class=verse-container id=tha-ap542:30.4><span>vātarogehi pīḷito. </span></div><p><div class=verse-container id=tha-ap542:31.1><span>Saṅkārakūṭā āhitvā, </span></div><p><div class=verse-container id=tha-ap542:31.2><span>susānā rathikāhi ca; </span></div><p><div class=verse-container id=tha-ap542:31.3><span>Tato saṅghāṭiṁ karitvā, </span></div><p><div class=verse-container id=tha-ap542:31.4><span>dhārayiṁ lūkhacīvaraṁ. </span></div><p><div class=verse-container id=tha-ap542:32.1><span>Mahābhisakko tasmiṁ me, </span></div><p><div class=verse-container id=tha-ap542:32.2><span>guṇe tuṭṭho vināyako; </span></div><p><div class=verse-container id=tha-ap542:32.3><span>Lūkhacīvaradhārīnaṁ, </span></div><p><div class=verse-container id=tha-ap542:32.4><span>etadagge ṭhapesi maṁ. </span></div><p><div class=verse-container id=tha-ap542:33.1><span>Puññapāpaparikkhīṇo, </span></div><p><div class=verse-container id=tha-ap542:33.2><span>sabbarogavivajjito; </span></div><p><div class=verse-container id=tha-ap542:33.3><span>Sikhīva anupādāno, </span></div><p><div class=verse-container id=tha-ap542:33.4><span>nibbāyissamanāsavo. </span></div><p><div class=verse-container id=tha-ap542:34.1><span>Kilesā jhāpitā mayhaṁ, </span></div><p><div class=verse-container id=tha-ap542:34.2><span>…pe… </span></div><p><div class=verse-container id=tha-ap542:34.3><span>viharāmi anāsavo. </span></div><p><div class=verse-container id=tha-ap542:35.1><span>Svāgataṁ vata me āsi, </span></div><p><div class=verse-container id=tha-ap542:35.2><span>…pe… </span></div><p><div class=verse-container id=tha-ap542:35.3><span>kataṁ buddhassa sāsanaṁ. </span></div><p><div class=verse-container id=tha-ap542:36.1><span>Paṭisambhidā catasso, </span></div><p><div class=verse-container id=tha-ap542:36.2><span>…pe… </span></div><p><div class=verse-container id=tha-ap542:36.3><span>kataṁ buddhassa sāsanaṁ”. </span></div><p><div class=verse-container id=tha-ap542:37.1><span>Itthaṁ sudaṁ āyasmā mogharājā thero imā gāthāyo abhāsitthāti. </span></div><p><div class=verse-container id=tha-ap542:38.1><span>Mogharājattherassāpadānaṁ dasamaṁ. </span></div><p><div class=verse-container id=tha-ap542:39.1><span>Kaccāyanavaggo catupaññāsamo. </span></div><p><div class=verse-container id=tha-ap542:40.1><span>Tassuddānaṁ </span></div><p><div class=verse-container id=tha-ap542:41.1><span>Kaccāno vakkalī thero, </span></div><p><div class=verse-container id=tha-ap542:41.2><span>mahākappinasavhayo; </span></div><p><div class=verse-container id=tha-ap542:41.3><span>Dabbo kumāranāmo ca, </span></div><p><div class=verse-container id=tha-ap542:41.4><span>bāhiyo koṭṭhiko vasī. </span></div><p><div class=verse-container id=tha-ap542:42.1><span>Uruveḷakassapo rādho, </span></div><p><div class=verse-container id=tha-ap542:42.2><span>mogharājā ca paṇḍito; </span></div><p><div class=verse-container id=tha-ap542:42.3><span>Tīṇi gāthāsatānettha, </span></div><p><div class=verse-container id=tha-ap542:42.4><span>bāsaṭṭhi ceva piṇḍitā. </span></div><div class=flex-between><a href=/canon/en/pli/ms/sutta/kn/tha-ap/tha-ap0541.html>Previous</a><a href=/canon/en/pli/ms/sutta/kn/tha-ap/tha-ap0543.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>