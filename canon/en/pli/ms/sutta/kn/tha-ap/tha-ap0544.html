<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0543.html>Previous</a><a href=/canon/en/pli/ms/sutta/kn/tha-ap/tha-ap0545.html>Next</a></div><p><div class=verse-container id=tha-ap544:0.1><span>Therāpadāna </span></div><p><div class=verse-container id=tha-ap544:0.2><span>Bhaddiyavagga </span></div><p><div class=verse-container id=tha-ap544:0.3><span class=big-bold>Kaṅkhārevatattheraapadāna </span></div><p><div class=verse-container id=tha-ap544:1.1><span>“Padumuttaro nāma jino, </span></div><p><div class=verse-container id=tha-ap544:1.2><span>sabbadhammesu cakkhumā; </span></div><p><div class=verse-container id=tha-ap544:1.3><span>Ito satasahassamhi, </span></div><p><div class=verse-container id=tha-ap544:1.4><span>kappe uppajji nāyako. </span></div><p><div class=verse-container id=tha-ap544:2.1><span>Sīhahanu brahmagiro, </span></div><p><div class=verse-container id=tha-ap544:2.2><span>haṁsadundubhinissano; </span></div><p><div class=verse-container id=tha-ap544:2.3><span>Nāgavikkantagamano, </span></div><p><div class=verse-container id=tha-ap544:2.4><span>candasūrādikappabho. </span></div><p><div class=verse-container id=tha-ap544:3.1><span>Mahāmatī mahāvīro, </span></div><p><div class=verse-container id=tha-ap544:3.2><span>mahājhāyī mahābalo; </span></div><p><div class=verse-container id=tha-ap544:3.3><span>Mahākāruṇiko nātho, </span></div><p><div class=verse-container id=tha-ap544:3.4><span>mahātamapanūdano. </span></div><p><div class=verse-container id=tha-ap544:4.1><span>Sa kadāci tilokaggo, </span></div><p><div class=verse-container id=tha-ap544:4.2><span>veneyyaṁ vinayaṁ bahuṁ; </span></div><p><div class=verse-container id=tha-ap544:4.3><span>Dhammaṁ desesi sambuddho, </span></div><p><div class=verse-container id=tha-ap544:4.4><span>sattāsayavidū muni. </span></div><p><div class=verse-container id=tha-ap544:5.1><span>Jhāyiṁ jhānarataṁ vīraṁ, </span></div><p><div class=verse-container id=tha-ap544:5.2><span>upasantaṁ anāvilaṁ; </span></div><p><div class=verse-container id=tha-ap544:5.3><span>Vaṇṇayanto parisatiṁ, </span></div><p><div class=verse-container id=tha-ap544:5.4><span>tosesi janataṁ jino. </span></div><p><div class=verse-container id=tha-ap544:6.1><span>Tadāhaṁ haṁsavatiyaṁ, </span></div><p><div class=verse-container id=tha-ap544:6.2><span>brāhmaṇo vedapāragū; </span></div><p><div class=verse-container id=tha-ap544:6.3><span>Dhammaṁ sutvāna mudito, </span></div><p><div class=verse-container id=tha-ap544:6.4><span>taṁ ṭhānamabhipatthayiṁ. </span></div><p><div class=verse-container id=tha-ap544:7.1><span>Tadā jino viyākāsi, </span></div><p><div class=verse-container id=tha-ap544:7.2><span>saṅghamajjhe vināyako; </span></div><p><div class=verse-container id=tha-ap544:7.3><span>‘Mudito hohi tvaṁ brahme, </span></div><p><div class=verse-container id=tha-ap544:7.4><span>lacchase taṁ manorathaṁ. </span></div><p><div class=verse-container id=tha-ap544:8.1><span>Satasahassito kappe, </span></div><p><div class=verse-container id=tha-ap544:8.2><span>okkākakulasambhavo; </span></div><p><div class=verse-container id=tha-ap544:8.3><span>Gotamo nāma gottena, </span></div><p><div class=verse-container id=tha-ap544:8.4><span>satthā loke bhavissati. </span></div><p><div class=verse-container id=tha-ap544:9.1><span>Tassa dhammesu dāyādo, </span></div><p><div class=verse-container id=tha-ap544:9.2><span>oraso dhammanimmito; </span></div><p><div class=verse-container id=tha-ap544:9.3><span>Revato nāma nāmena, </span></div><p><div class=verse-container id=tha-ap544:9.4><span>hessati satthu sāvako’. </span></div><p><div class=verse-container id=tha-ap544:10.1><span>Tena kammena sukatena, </span></div><p><div class=verse-container id=tha-ap544:10.2><span>cetanāpaṇidhīhi ca; </span></div><p><div class=verse-container id=tha-ap544:10.3><span>Jahitvā mānusaṁ dehaṁ, </span></div><p><div class=verse-container id=tha-ap544:10.4><span>tāvatiṁsamagacchahaṁ. </span></div><p><div class=verse-container id=tha-ap544:11.1><span>Pacchime ca bhave dāni, </span></div><p><div class=verse-container id=tha-ap544:11.2><span>jātohaṁ koliye pure; </span></div><p><div class=verse-container id=tha-ap544:11.3><span>Khattiye kulasampanne, </span></div><p><div class=verse-container id=tha-ap544:11.4><span>iddhe phīte mahaddhane. </span></div><p><div class=verse-container id=tha-ap544:12.1><span>Yadā kapilavatthusmiṁ, </span></div><p><div class=verse-container id=tha-ap544:12.2><span>buddho dhammamadesayi; </span></div><p><div class=verse-container id=tha-ap544:12.3><span>Tadā pasanno sugate, </span></div><p><div class=verse-container id=tha-ap544:12.4><span>pabbajiṁ anagāriyaṁ. </span></div><p><div class=verse-container id=tha-ap544:13.1><span>Kaṅkhā me bahulā āsi, </span></div><p><div class=verse-container id=tha-ap544:13.2><span>kappākappe tahiṁ tahiṁ; </span></div><p><div class=verse-container id=tha-ap544:13.3><span>Sabbaṁ taṁ vinayī buddho, </span></div><p><div class=verse-container id=tha-ap544:13.4><span>desetvā dhammamuttamaṁ. </span></div><p><div class=verse-container id=tha-ap544:14.1><span>Tatohaṁ tiṇṇasaṁsāro, </span></div><p><div class=verse-container id=tha-ap544:14.2><span>sadā jhānasukhe rato; </span></div><p><div class=verse-container id=tha-ap544:14.3><span>Viharāmi tadā buddho, </span></div><p><div class=verse-container id=tha-ap544:14.4><span>maṁ disvā etadabravi. </span></div><p><div class=verse-container id=tha-ap544:15.1><span>‘Yā kāci kaṅkhā idha vā huraṁ vā, </span></div><p><div class=verse-container id=tha-ap544:15.2><span>Sakavediyā vā paravediyā vā; </span></div><p><div class=verse-container id=tha-ap544:15.3><span>Ye jhāyino tā pajahanti sabbā, </span></div><p><div class=verse-container id=tha-ap544:15.4><span>Ātāpino brahmacariyaṁ carantā’. </span></div><p><div class=verse-container id=tha-ap544:16.1><span>Satasahasse kataṁ kammaṁ, </span></div><p><div class=verse-container id=tha-ap544:16.2><span>phalaṁ dassesi me idha; </span></div><p><div class=verse-container id=tha-ap544:16.3><span>Sumutto saravegova, </span></div><p><div class=verse-container id=tha-ap544:16.4><span>kilese jhāpayiṁ mama. </span></div><p><div class=verse-container id=tha-ap544:17.1><span>Tato jhānarataṁ disvā, </span></div><p><div class=verse-container id=tha-ap544:17.2><span>buddho lokantagū muni; </span></div><p><div class=verse-container id=tha-ap544:17.3><span>Jhāyīnaṁ bhikkhūnaṁ aggo, </span></div><p><div class=verse-container id=tha-ap544:17.4><span>paññāpeti mahāmati. </span></div><p><div class=verse-container id=tha-ap544:18.1><span>Kilesā jhāpitā mayhaṁ, </span></div><p><div class=verse-container id=tha-ap544:18.2><span>…pe… </span></div><p><div class=verse-container id=tha-ap544:18.3><span>viharāmi anāsavo. </span></div><p><div class=verse-container id=tha-ap544:19.1><span>Svāgataṁ vata me āsi, </span></div><p><div class=verse-container id=tha-ap544:19.2><span>…pe… </span></div><p><div class=verse-container id=tha-ap544:19.3><span>kataṁ buddhassa sāsanaṁ. </span></div><p><div class=verse-container id=tha-ap544:20.1><span>Paṭisambhidā catasso, </span></div><p><div class=verse-container id=tha-ap544:20.2><span>…pe… </span></div><p><div class=verse-container id=tha-ap544:20.3><span>kataṁ buddhassa sāsanaṁ”. </span></div><p><div class=verse-container id=tha-ap544:21.1><span>Itthaṁ sudaṁ āyasmā kaṅkhārevato thero imā gāthāyo abhāsitthāti. </span></div><p><div class=verse-container id=tha-ap544:22.1><span>Kaṅkhārevatattherassāpadānaṁ dutiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0543.html>Previous</a><a href=/canon/en/pli/ms/sutta/kn/tha-ap/tha-ap0545.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>