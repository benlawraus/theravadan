<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0402.html>Previous</a><a href=/canon/en/pli/ms/sutta/kn/tha-ap/tha-ap0404.html>Next</a></div><p id=tha-ap403:0.1><span class=root>Therāpadāna </span><br><p id=tha-ap403:0.2><span class=root>Metteyyavagga </span><br><p id=tha-ap403:0.3><span class="root big-bold">Tissametteyyattheraapadāna </span><br><p id=tha-ap403:1.1><span class=root>“Pabbhārakūṭaṁ nissāya, </span><br><p id=tha-ap403:1.2><span class=root>sobhito nāma tāpaso; </span><br><p id=tha-ap403:1.3><span class=root>Pavattaphalaṁ bhuñjitvā, </span><br><p id=tha-ap403:1.4><span class=root>vasati pabbatantare. </span><br><p id=tha-ap403:2.1><span class=root>Aggiṁ dāruṁ āharitvā, </span><br><p id=tha-ap403:2.2><span class=root>ujjālesiṁ ahaṁ tadā; </span><br><p id=tha-ap403:2.3><span class=root>Uttamatthaṁ gavesanto, </span><br><p id=tha-ap403:2.4><span class=root>brahmalokūpapattiyā. </span><br><p id=tha-ap403:3.1><span class=root>Padumuttaro lokavidū, </span><br><p id=tha-ap403:3.2><span class=root>āhutīnaṁ paṭiggaho; </span><br><p id=tha-ap403:3.3><span class=root>Mamuddharitukāmo so, </span><br><p id=tha-ap403:3.4><span class=root>āgacchi mama santike. </span><br><p id=tha-ap403:4.1><span class=root>‘Kiṁ karosi mahāpuñña, </span><br><p id=tha-ap403:4.2><span class=root>dehi me aggidārukaṁ; </span><br><p id=tha-ap403:4.3><span class=root>Ahamaggiṁ paricare, </span><br><p id=tha-ap403:4.4><span class=root>tato me suddhi hohiti’. </span><br><p id=tha-ap403:5.1><span class=root>‘Subhaddako tvaṁ manuje, </span><br><p id=tha-ap403:5.2><span class=root>devate tvaṁ pajānasi; </span><br><p id=tha-ap403:5.3><span class=root>Tuvaṁ aggiṁ paricara, </span><br><p id=tha-ap403:5.4><span class=root>handa te aggidārukaṁ’. </span><br><p id=tha-ap403:6.1><span class=root>Tato kaṭṭhaṁ gahetvāna, </span><br><p id=tha-ap403:6.2><span class=root>aggiṁ ujjālayī jino; </span><br><p id=tha-ap403:6.3><span class=root>Na tattha kaṭṭhaṁ pajjhāyi, </span><br><p id=tha-ap403:6.4><span class=root>pāṭiheraṁ mahesino. </span><br><p id=tha-ap403:7.1><span class=root>‘Na te aggi pajjalati, </span><br><p id=tha-ap403:7.2><span class=root>āhutī te na vijjati; </span><br><p id=tha-ap403:7.3><span class=root>Niratthakaṁ vataṁ tuyhaṁ, </span><br><p id=tha-ap403:7.4><span class=root>aggiṁ paricarassu me’. </span><br><p id=tha-ap403:8.1><span class=root>‘Kīdiso so mahāvīra, </span><br><p id=tha-ap403:8.2><span class=root>aggi tava pavuccati; </span><br><p id=tha-ap403:8.3><span class=root>Mayhampi kathayassetaṁ, </span><br><p id=tha-ap403:8.4><span class=root>ubho paricarāmase’. </span><br><p id=tha-ap403:9.1><span class=root>‘Hetudhammanirodhāya, </span><br><p id=tha-ap403:9.2><span class=root>kilesasamaṇāya ca; </span><br><p id=tha-ap403:9.3><span class=root>Issāmacchariyaṁ hitvā, </span><br><p id=tha-ap403:9.4><span class=root>tayo ete mamāhutī’. </span><br><p id=tha-ap403:10.1><span class=root>‘Kīdiso tvaṁ mahāvīra, </span><br><p id=tha-ap403:10.2><span class=root>kathaṁ gottosi mārisa; </span><br><p id=tha-ap403:10.3><span class=root>Ācārapaṭipatti te, </span><br><p id=tha-ap403:10.4><span class=root>bāḷhaṁ kho mama ruccati’. </span><br><p id=tha-ap403:11.1><span class=root>‘Khattiyamhi kule jāto, </span><br><p id=tha-ap403:11.2><span class=root>abhiññāpāramiṁ gato; </span><br><p id=tha-ap403:11.3><span class=root>Sabbāsavaparikkhīṇo, </span><br><p id=tha-ap403:11.4><span class=root>natthi dāni punabbhavo’. </span><br><p id=tha-ap403:12.1><span class=root>‘Yadi buddhosi sabbaññū, </span><br><p id=tha-ap403:12.2><span class=root>pabhaṅkara tamonuda; </span><br><p id=tha-ap403:12.3><span class=root>Namassissāmi taṁ deva, </span><br><p id=tha-ap403:12.4><span class=root>dukkhassantakaro tuvaṁ’. </span><br><p id=tha-ap403:13.1><span class=root>Pattharitvājinacammaṁ, </span><br><p id=tha-ap403:13.2><span class=root>nisīdanamadāsahaṁ; </span><br><p id=tha-ap403:13.3><span class=root>Nisīda nātha sabbaññu, </span><br><p id=tha-ap403:13.4><span class=root>upaṭṭhissāmahaṁ tuvaṁ. </span><br><p id=tha-ap403:14.1><span class=root>Nisīdi bhagavā tattha, </span><br><p id=tha-ap403:14.2><span class=root>ajinamhi suvitthate; </span><br><p id=tha-ap403:14.3><span class=root>Nimantayitvā sambuddhaṁ, </span><br><p id=tha-ap403:14.4><span class=root>pabbataṁ agamāsahaṁ. </span><br><p id=tha-ap403:15.1><span class=root>Khāribhārañca pūretvā, </span><br><p id=tha-ap403:15.2><span class=root>tindukaphalamāhariṁ; </span><br><p id=tha-ap403:15.3><span class=root>Madhunā yojayitvāna, </span><br><p id=tha-ap403:15.4><span class=root>phalaṁ buddhassadāsahaṁ. </span><br><p id=tha-ap403:16.1><span class=root>Mama nijjhāyamānassa, </span><br><p id=tha-ap403:16.2><span class=root>paribhuñji tadā jino; </span><br><p id=tha-ap403:16.3><span class=root>Tattha cittaṁ pasādesiṁ, </span><br><p id=tha-ap403:16.4><span class=root>pekkhanto lokanāyakaṁ. </span><br><p id=tha-ap403:17.1><span class=root>Padumuttaro lokavidū, </span><br><p id=tha-ap403:17.2><span class=root>āhutīnaṁ paṭiggaho; </span><br><p id=tha-ap403:17.3><span class=root>Mamassame nisīditvā, </span><br><p id=tha-ap403:17.4><span class=root>imā gāthā abhāsatha. </span><br><p id=tha-ap403:18.1><span class=root>‘Yo maṁ phalena tappesi, </span><br><p id=tha-ap403:18.2><span class=root>pasanno sehi pāṇibhi; </span><br><p id=tha-ap403:18.3><span class=root>Tamahaṁ kittayissāmi, </span><br><p id=tha-ap403:18.4><span class=root>suṇātha mama bhāsato. </span><br><p id=tha-ap403:19.1><span class=root>Pañcavīsatikkhattuṁ so, </span><br><p id=tha-ap403:19.2><span class=root>devarajjaṁ karissati; </span><br><p id=tha-ap403:19.3><span class=root>Sahassakkhattuṁ rājā ca, </span><br><p id=tha-ap403:19.4><span class=root>cakkavattī bhavissati. </span><br><p id=tha-ap403:20.1><span class=root>Tassa saṅkappamaññāya, </span><br><p id=tha-ap403:20.2><span class=root>pubbakammasamaṅgino; </span><br><p id=tha-ap403:20.3><span class=root>Annaṁ pānañca vatthañca, </span><br><p id=tha-ap403:20.4><span class=root>sayanañca mahārahaṁ. </span><br><p id=tha-ap403:21.1><span class=root>Puññakammena saṁyuttā, </span><br><p id=tha-ap403:21.2><span class=root>nibbattissanti tāvade; </span><br><p id=tha-ap403:21.3><span class=root>Sadā pamudito cāyaṁ, </span><br><p id=tha-ap403:21.4><span class=root>bhavissati anāmayo. </span><br><p id=tha-ap403:22.1><span class=root>Upapajjati yaṁ yoniṁ, </span><br><p id=tha-ap403:22.2><span class=root>devattaṁ atha mānusaṁ; </span><br><p id=tha-ap403:22.3><span class=root>Sabbattha sukhito hutvā, </span><br><p id=tha-ap403:22.4><span class=root>manussattaṁ gamissati. </span><br><p id=tha-ap403:23.1><span class=root>Ajjhāyako mantadharo, </span><br><p id=tha-ap403:23.2><span class=root>tiṇṇaṁ vedāna pāragū; </span><br><p id=tha-ap403:23.3><span class=root>Sambuddhaṁ upagantvāna, </span><br><p id=tha-ap403:23.4><span class=root>arahā so bhavissati’. </span><br><p id=tha-ap403:24.1><span class=root>Yato sarāmi attānaṁ, </span><br><p id=tha-ap403:24.2><span class=root>yato pattosmi viññutaṁ; </span><br><p id=tha-ap403:24.3><span class=root>Bhoge me ūnatā natthi, </span><br><p id=tha-ap403:24.4><span class=root>phaladānassidaṁ phalaṁ. </span><br><p id=tha-ap403:25.1><span class=root>Varadhammamanuppatto, </span><br><p id=tha-ap403:25.2><span class=root>rāgadose samūhaniṁ; </span><br><p id=tha-ap403:25.3><span class=root>Sabbāsavaparikkhīṇo, </span><br><p id=tha-ap403:25.4><span class=root>natthi dāni punabbhavo. </span><br><p id=tha-ap403:26.1><span class=root>Kilesā jhāpitā mayhaṁ, </span><br><p id=tha-ap403:26.2><span class=root>bhavā sabbe samūhatā; </span><br><p id=tha-ap403:26.3><span class=root>Nāgova bandhanaṁ chetvā, </span><br><p id=tha-ap403:26.4><span class=root>viharāmi anāsavo. </span><br><p id=tha-ap403:27.1><span class=root>Svāgataṁ vata me āsi, </span><br><p id=tha-ap403:27.2><span class=root>mama buddhassa santike; </span><br><p id=tha-ap403:27.3><span class=root>Tisso vijjā anuppattā, </span><br><p id=tha-ap403:27.4><span class=root>kataṁ buddhassa sāsanaṁ. </span><br><p id=tha-ap403:28.1><span class=root>Paṭisambhidā catasso, </span><br><p id=tha-ap403:28.2><span class=root>vimokkhāpi ca aṭṭhime; </span><br><p id=tha-ap403:28.3><span class=root>Chaḷabhiññā sacchikatā, </span><br><p id=tha-ap403:28.4><span class=root>kataṁ buddhassa sāsanaṁ”. </span><br><p id=tha-ap403:29.1><span class=root>Itthaṁ sudaṁ āyasmā tissametteyyo thero imā gāthāyo abhāsitthāti. </span><br><p id=tha-ap403:30.1><span class=root>Tissametteyyattherassāpadānaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>