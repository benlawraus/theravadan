<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0077.html>Previous</a><a href=/canon/en/pli/ms/sutta/kn/tha-ap/tha-ap0079.html>Next</a></div><p id=tha-ap78:0.1><span class=root>Therāpadāna </span><br><p id=tha-ap78:0.2><span class=root>Nāgasamālavagga </span><br><p id=tha-ap78:0.3><span class="root big-bold">6 Tiṇasantharadāyakattheraapadāna </span><br><p id=tha-ap78:1.1><span class=root>“Himavantassāvidūre, </span><br><p id=tha-ap78:1.2><span class=root>mahājātassaro ahu; </span><br><p id=tha-ap78:1.3><span class=root>Satapattehi sañchanno, </span><br><p id=tha-ap78:1.4><span class=root>nānāsakuṇamālayo. </span><br><p id=tha-ap78:2.1><span class=root>Tamhi nhatvā ca pitvā ca, </span><br><p id=tha-ap78:2.2><span class=root>avidūre vasāmahaṁ; </span><br><p id=tha-ap78:2.3><span class=root>Addasaṁ samaṇānaggaṁ, </span><br><p id=tha-ap78:2.4><span class=root>gacchantaṁ anilañjase. </span><br><p id=tha-ap78:3.1><span class=root>Mama saṅkappamaññāya, </span><br><p id=tha-ap78:3.2><span class=root>satthā loke anuttaro; </span><br><p id=tha-ap78:3.3><span class=root>Abbhato oruhitvāna, </span><br><p id=tha-ap78:3.4><span class=root>bhūmiyaṁṭhāsi tāvade. </span><br><p id=tha-ap78:4.1><span class=root>Visāṇena tiṇaṁ gayha, </span><br><p id=tha-ap78:4.2><span class=root>nisīdanamadāsahaṁ; </span><br><p id=tha-ap78:4.3><span class=root>Nisīdi bhagavā tattha, </span><br><p id=tha-ap78:4.4><span class=root>tisso lokagganāyako. </span><br><p id=tha-ap78:5.1><span class=root>Sakaṁ cittaṁ pasādetvā, </span><br><p id=tha-ap78:5.2><span class=root>avandi lokanāyakaṁ; </span><br><p id=tha-ap78:5.3><span class=root>Paṭikuṭiko apasakkiṁ, </span><br><p id=tha-ap78:5.4><span class=root>nijjhāyanto mahāmuniṁ. </span><br><p id=tha-ap78:6.1><span class=root>Tena cittappasādena, </span><br><p id=tha-ap78:6.2><span class=root>nimmānaṁ upapajjahaṁ; </span><br><p id=tha-ap78:6.3><span class=root>Duggatiṁ nābhijānāmi, </span><br><p id=tha-ap78:6.4><span class=root>santharassa idaṁ phalaṁ. </span><br><p id=tha-ap78:7.1><span class=root>Ito dutiyake kappe, </span><br><p id=tha-ap78:7.2><span class=root>miga sammatakhattiyo; </span><br><p id=tha-ap78:7.3><span class=root>Sattaratanasampanno, </span><br><p id=tha-ap78:7.4><span class=root>cakkavattī mahabbalo. </span><br><p id=tha-ap78:8.1><span class=root>Paṭisambhidā catasso, </span><br><p id=tha-ap78:8.2><span class=root>…pe… </span><br><p id=tha-ap78:8.3><span class=root>kataṁ buddhassa sāsanaṁ”. </span><br><p id=tha-ap78:9.1><span class=root>Itthaṁ sudaṁ āyasmā tiṇasantharadāyako thero imā gāthāyo abhāsitthāti. </span><br><p id=tha-ap78:10.1><span class=root>Tiṇasantharadāyakattherassāpadānaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>