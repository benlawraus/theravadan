<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0546.html>Previous</a><a href=/canon/en/pli/ms/sutta/kn/tha-ap/tha-ap0548.html>Next</a></div><p><div class=verse-container id=tha-ap547:0.1><span>Therāpadāna </span></div><p><div class=verse-container id=tha-ap547:0.2><span>Bhaddiyavagga </span></div><p><div class=verse-container id=tha-ap547:0.3><span class=big-bold>Nandakattheraapadāna </span></div><p><div class=verse-container id=tha-ap547:1.1><span>“Padumuttaro nāma jino, </span></div><p><div class=verse-container id=tha-ap547:1.2><span>sabbadhammesu cakkhumā; </span></div><p><div class=verse-container id=tha-ap547:1.3><span>Ito satasahassamhi, </span></div><p><div class=verse-container id=tha-ap547:1.4><span>kappe uppajji nāyako. </span></div><p><div class=verse-container id=tha-ap547:2.1><span>Hitāya sabbasattānaṁ, </span></div><p><div class=verse-container id=tha-ap547:2.2><span>sukhāya vadataṁ varo; </span></div><p><div class=verse-container id=tha-ap547:2.3><span>Atthāya purisājañño, </span></div><p><div class=verse-container id=tha-ap547:2.4><span>paṭipanno sadevake. </span></div><p><div class=verse-container id=tha-ap547:3.1><span>Yasaggapatto sirimā, </span></div><p><div class=verse-container id=tha-ap547:3.2><span>kittivaṇṇabhato jino; </span></div><p><div class=verse-container id=tha-ap547:3.3><span>Pūjito sabbalokassa, </span></div><p><div class=verse-container id=tha-ap547:3.4><span>disā sabbāsu vissuto. </span></div><p><div class=verse-container id=tha-ap547:4.1><span>Uttiṇṇavicikiccho so, </span></div><p><div class=verse-container id=tha-ap547:4.2><span>vītivattakathaṅkatho; </span></div><p><div class=verse-container id=tha-ap547:4.3><span>Paripuṇṇamanasaṅkappo, </span></div><p><div class=verse-container id=tha-ap547:4.4><span>patto sambodhimuttamaṁ. </span></div><p><div class=verse-container id=tha-ap547:5.1><span>Anuppannassa maggassa, </span></div><p><div class=verse-container id=tha-ap547:5.2><span>uppādetā naruttamo; </span></div><p><div class=verse-container id=tha-ap547:5.3><span>Anakkhātañca akkhāsi, </span></div><p><div class=verse-container id=tha-ap547:5.4><span>asañjātañca sañjanī. </span></div><p><div class=verse-container id=tha-ap547:6.1><span>Maggaññū maggavidū ca, </span></div><p><div class=verse-container id=tha-ap547:6.2><span>maggakkhāyī narāsabho; </span></div><p><div class=verse-container id=tha-ap547:6.3><span>Maggassa kusalo satthā, </span></div><p><div class=verse-container id=tha-ap547:6.4><span>sārathīnaṁ varuttamo. </span></div><p><div class=verse-container id=tha-ap547:7.1><span>Tadā mahākāruṇiko, </span></div><p><div class=verse-container id=tha-ap547:7.2><span>dhammaṁ desesi nāyako; </span></div><p><div class=verse-container id=tha-ap547:7.3><span>Nimugge kāmapaṅkamhi, </span></div><p><div class=verse-container id=tha-ap547:7.4><span>samuddharati pāṇine. </span></div><p><div class=verse-container id=tha-ap547:8.1><span>Bhikkhunīnaṁ ovadane, </span></div><p><div class=verse-container id=tha-ap547:8.2><span>sāvakaṁ seṭṭhasammataṁ; </span></div><p><div class=verse-container id=tha-ap547:8.3><span>Vaṇṇayaṁ etadaggamhi, </span></div><p><div class=verse-container id=tha-ap547:8.4><span>paññapesi mahāmuni. </span></div><p><div class=verse-container id=tha-ap547:9.1><span>Taṁ sutvāhaṁ pamudito, </span></div><p><div class=verse-container id=tha-ap547:9.2><span>nimantetvā tathāgataṁ; </span></div><p><div class=verse-container id=tha-ap547:9.3><span>Bhojayitvā sasaṅghaṁ taṁ, </span></div><p><div class=verse-container id=tha-ap547:9.4><span>patthayiṁ ṭhānamuttamaṁ. </span></div><p><div class=verse-container id=tha-ap547:10.1><span>Tadā pamudito nātho, </span></div><p><div class=verse-container id=tha-ap547:10.2><span>maṁ avoca mahāisi; </span></div><p><div class=verse-container id=tha-ap547:10.3><span>‘Sukhī bhavassu dīghāvu, </span></div><p><div class=verse-container id=tha-ap547:10.4><span>lacchase taṁ manorathaṁ. </span></div><p><div class=verse-container id=tha-ap547:11.1><span>Satasahassito kappe, </span></div><p><div class=verse-container id=tha-ap547:11.2><span>okkākakulasambhavo; </span></div><p><div class=verse-container id=tha-ap547:11.3><span>Gotamo nāma gottena, </span></div><p><div class=verse-container id=tha-ap547:11.4><span>satthā loke bhavissati. </span></div><p><div class=verse-container id=tha-ap547:12.1><span>Tassa dhammesu dāyādo, </span></div><p><div class=verse-container id=tha-ap547:12.2><span>oraso dhammanimmito; </span></div><p><div class=verse-container id=tha-ap547:12.3><span>Nandako nāma nāmena, </span></div><p><div class=verse-container id=tha-ap547:12.4><span>hessati satthu sāvako’. </span></div><p><div class=verse-container id=tha-ap547:13.1><span>Tena kammena sukatena, </span></div><p><div class=verse-container id=tha-ap547:13.2><span>cetanāpaṇidhīhi ca; </span></div><p><div class=verse-container id=tha-ap547:13.3><span>Jahitvā mānusaṁ dehaṁ, </span></div><p><div class=verse-container id=tha-ap547:13.4><span>tāvatiṁsūpago ahaṁ. </span></div><p><div class=verse-container id=tha-ap547:14.1><span>Pacchime ca bhave dāni, </span></div><p><div class=verse-container id=tha-ap547:14.2><span>jāto seṭṭhikule ahaṁ; </span></div><p><div class=verse-container id=tha-ap547:14.3><span>Sāvatthiyaṁ pure vare, </span></div><p><div class=verse-container id=tha-ap547:14.4><span>iddhe phīte mahaddhane. </span></div><p><div class=verse-container id=tha-ap547:15.1><span>Purappavese sugataṁ, </span></div><p><div class=verse-container id=tha-ap547:15.2><span>disvā vimhitamānaso; </span></div><p><div class=verse-container id=tha-ap547:15.3><span>Jetārāmapaṭiggāhe, </span></div><p><div class=verse-container id=tha-ap547:15.4><span>pabbajiṁ anagāriyaṁ. </span></div><p><div class=verse-container id=tha-ap547:16.1><span>Nacireneva kālena, </span></div><p><div class=verse-container id=tha-ap547:16.2><span>arahattamapāpuṇiṁ; </span></div><p><div class=verse-container id=tha-ap547:16.3><span>Tatohaṁ tiṇṇasaṁsāro, </span></div><p><div class=verse-container id=tha-ap547:16.4><span>sāsito sabbadassinā. </span></div><p><div class=verse-container id=tha-ap547:17.1><span>Bhikkhunīnaṁ dhammakathaṁ, </span></div><p><div class=verse-container id=tha-ap547:17.2><span>paṭipucchākariṁ ahaṁ; </span></div><p><div class=verse-container id=tha-ap547:17.3><span>Sāsitā tā mayā sabbā, </span></div><p><div class=verse-container id=tha-ap547:17.4><span>abhaviṁsu anāsavā. </span></div><p><div class=verse-container id=tha-ap547:18.1><span>Satāni pañcanūnāni, </span></div><p><div class=verse-container id=tha-ap547:18.2><span>tadā tuṭṭho mahāhito; </span></div><p><div class=verse-container id=tha-ap547:18.3><span>Bhikkhunīnaṁ ovadataṁ, </span></div><p><div class=verse-container id=tha-ap547:18.4><span>aggaṭṭhāne ṭhapesi maṁ. </span></div><p><div class=verse-container id=tha-ap547:19.1><span>Satasahasse kataṁ kammaṁ, </span></div><p><div class=verse-container id=tha-ap547:19.2><span>phalaṁ dassesi me idha; </span></div><p><div class=verse-container id=tha-ap547:19.3><span>Sumutto saravegova, </span></div><p><div class=verse-container id=tha-ap547:19.4><span>kilese jhāpayiṁ mama. </span></div><p><div class=verse-container id=tha-ap547:20.1><span>Kilesā jhāpitā mayhaṁ, </span></div><p><div class=verse-container id=tha-ap547:20.2><span>…pe… </span></div><p><div class=verse-container id=tha-ap547:20.3><span>viharāmi anāsavo. </span></div><p><div class=verse-container id=tha-ap547:21.1><span>Svāgataṁ vata me āsi, </span></div><p><div class=verse-container id=tha-ap547:21.2><span>…pe… </span></div><p><div class=verse-container id=tha-ap547:21.3><span>kataṁ buddhassa sāsanaṁ. </span></div><p><div class=verse-container id=tha-ap547:22.1><span>Paṭisambhidā catasso, </span></div><p><div class=verse-container id=tha-ap547:22.2><span>…pe… </span></div><p><div class=verse-container id=tha-ap547:22.3><span>kataṁ buddhassa sāsanaṁ”. </span></div><p><div class=verse-container id=tha-ap547:23.1><span>Itthaṁ sudaṁ āyasmā nandako thero imā gāthāyo abhāsitthāti. </span></div><p><div class=verse-container id=tha-ap547:24.1><span>Nandakattherassāpadānaṁ pañcamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0546.html>Previous</a><a href=/canon/en/pli/ms/sutta/kn/tha-ap/tha-ap0548.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>