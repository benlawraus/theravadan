<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0055.html>Previous</a><a href=/canon/en/pli/ms/sutta/kn/tha-ap/tha-ap0057.html>Next</a></div><p id=tha-ap56:0.1><span class=root>Therāpadāna </span><br><p id=tha-ap56:0.2><span class=root>Bījanivagga </span><br><p id=tha-ap56:0.3><span class="root big-bold">4 Gandhodakiyattheraapadāna </span><br><p id=tha-ap56:1.1><span class=root>“Padumuttarabuddhassa, </span><br><p id=tha-ap56:1.2><span class=root>mahābodhimaho ahu; </span><br><p id=tha-ap56:1.3><span class=root>Vicittaṁ ghaṭamādāya, </span><br><p id=tha-ap56:1.4><span class=root>gandhodakamadāsahaṁ. </span><br><p id=tha-ap56:2.1><span class=root>Nhānakāle ca bodhiyā, </span><br><p id=tha-ap56:2.2><span class=root>mahāmegho pavassatha; </span><br><p id=tha-ap56:2.3><span class=root>Ninnādo ca mahā āsi, </span><br><p id=tha-ap56:2.4><span class=root>asaniyā phalantiyā. </span><br><p id=tha-ap56:3.1><span class=root>Tenevāsanivegena, </span><br><p id=tha-ap56:3.2><span class=root>tattha kālaṅkato ahaṁ; </span><br><p id=tha-ap56:3.3><span class=root>Devaloke ṭhito santo, </span><br><p id=tha-ap56:3.4><span class=root>imā gāthā abhāsahaṁ. </span><br><p id=tha-ap56:4.1><span class=root>‘Aho buddhā aho dhammā, </span><br><p id=tha-ap56:4.2><span class=root>aho no satthusampadā; </span><br><p id=tha-ap56:4.3><span class=root>Kaḷevaraṁ me patitaṁ, </span><br><p id=tha-ap56:4.4><span class=root>devaloke ramāmahaṁ. </span><br><p id=tha-ap56:5.1><span class=root>Ubbiddhaṁ bhavanaṁ mayhaṁ, </span><br><p id=tha-ap56:5.2><span class=root>Satabhūmaṁ samuggataṁ; </span><br><p id=tha-ap56:5.3><span class=root>Kaññāsatasahassāni, </span><br><p id=tha-ap56:5.4><span class=root>Parivārenti maṁ sadā. </span><br><p id=tha-ap56:6.1><span class=root>Ābādhā me na vijjanti, </span><br><p id=tha-ap56:6.2><span class=root>soko mayhaṁ na vijjati; </span><br><p id=tha-ap56:6.3><span class=root>Pariḷāhaṁ na passāmi, </span><br><p id=tha-ap56:6.4><span class=root>puññakammassidaṁ phalaṁ. </span><br><p id=tha-ap56:7.1><span class=root>Aṭṭhavīse kappasate, </span><br><p id=tha-ap56:7.2><span class=root>rājā saṁvasito ahuṁ; </span><br><p id=tha-ap56:7.3><span class=root>Sattaratanasampanno, </span><br><p id=tha-ap56:7.4><span class=root>cakkavattī mahabbalo’. </span><br><p id=tha-ap56:8.1><span class=root>Paṭisambhidā catasso, </span><br><p id=tha-ap56:8.2><span class=root>…pe… </span><br><p id=tha-ap56:8.3><span class=root>kataṁ buddhassa sāsanaṁ”. </span><br><p id=tha-ap56:9.1><span class=root>Itthaṁ sudaṁ āyasmā gandhodakiyo thero imā gāthāyo abhāsitthāti. </span><br><p id=tha-ap56:10.1><span class=root>Gandhodakiyattherassāpadānaṁ catutthaṁ. </span><br></main><footer class="container footer"><small><a href=/about/>Contact info</a></small></footer>