<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0050.html>Previous</a><a href=/canon/en/pli/ms/sutta/kn/tha-ap/tha-ap0052.html>Next</a></div><p><div class=verse-container id=tha-ap51:0.1><span>Therāpadāna </span></div><p><div class=verse-container id=tha-ap51:0.2><span>Upālivagga </span></div><p><div class=verse-container id=tha-ap51:0.3><span class=big-bold>Subhaddattheraapadāna </span></div><p><div class=verse-container id=tha-ap51:1.1><span>“Padumuttaro lokavidū, </span></div><p><div class=verse-container id=tha-ap51:1.2><span>āhutīnaṁ paṭiggaho; </span></div><p><div class=verse-container id=tha-ap51:1.3><span>Janataṁ uddharitvāna, </span></div><p><div class=verse-container id=tha-ap51:1.4><span>nibbāyati mahāyaso. </span></div><p><div class=verse-container id=tha-ap51:2.1><span>Nibbāyante ca sambuddhe, </span></div><p><div class=verse-container id=tha-ap51:2.2><span>dasasahassi kampatha; </span></div><p><div class=verse-container id=tha-ap51:2.3><span>Janakāyo mahā āsi, </span></div><p><div class=verse-container id=tha-ap51:2.4><span>devā sannipatuṁ tadā. </span></div><p><div class=verse-container id=tha-ap51:3.1><span>Candanaṁ pūrayitvāna, </span></div><p><div class=verse-container id=tha-ap51:3.2><span>tagarāmallikāhi ca; </span></div><p><div class=verse-container id=tha-ap51:3.3><span>Haṭṭho haṭṭhena cittena, </span></div><p><div class=verse-container id=tha-ap51:3.4><span>āropayiṁ naruttamaṁ. </span></div><p><div class=verse-container id=tha-ap51:4.1><span>Mama saṅkappamaññāya, </span></div><p><div class=verse-container id=tha-ap51:4.2><span>satthā loke anuttaro; </span></div><p><div class=verse-container id=tha-ap51:4.3><span>Nipannakova sambuddho, </span></div><p><div class=verse-container id=tha-ap51:4.4><span>imā gāthā abhāsatha. </span></div><p><div class=verse-container id=tha-ap51:5.1><span>‘Yo me pacchimake kāle, </span></div><p><div class=verse-container id=tha-ap51:5.2><span>gandhamālena chādayi; </span></div><p><div class=verse-container id=tha-ap51:5.3><span>Tamahaṁ kittayissāmi, </span></div><p><div class=verse-container id=tha-ap51:5.4><span>suṇātha mama bhāsato. </span></div><p><div class=verse-container id=tha-ap51:6.1><span>Ito cuto ayaṁ poso, </span></div><p><div class=verse-container id=tha-ap51:6.2><span>tusitakāyaṁ gamissati; </span></div><p><div class=verse-container id=tha-ap51:6.3><span>Tattha rajjaṁ karitvāna, </span></div><p><div class=verse-container id=tha-ap51:6.4><span>nimmānaṁ so gamissati. </span></div><p><div class=verse-container id=tha-ap51:7.1><span>Eteneva upāyena, </span></div><p><div class=verse-container id=tha-ap51:7.2><span>datvā mālaṁ varuttamaṁ; </span></div><p><div class=verse-container id=tha-ap51:7.3><span>Sakakammābhiraddho so, </span></div><p><div class=verse-container id=tha-ap51:7.4><span>sampattiṁ anubhossati. </span></div><p><div class=verse-container id=tha-ap51:8.1><span>Punāpi tusite kāye, </span></div><p><div class=verse-container id=tha-ap51:8.2><span>nibbattissatiyaṁ naro; </span></div><p><div class=verse-container id=tha-ap51:8.3><span>Tamhā kāyā cavitvāna, </span></div><p><div class=verse-container id=tha-ap51:8.4><span>manussattaṁ gamissati. </span></div><p><div class=verse-container id=tha-ap51:9.1><span>Sakyaputto mahānāgo, </span></div><p><div class=verse-container id=tha-ap51:9.2><span>aggo loke sadevake; </span></div><p><div class=verse-container id=tha-ap51:9.3><span>Bodhayitvā bahū satte, </span></div><p><div class=verse-container id=tha-ap51:9.4><span>nibbāyissati cakkhumā. </span></div><p><div class=verse-container id=tha-ap51:10.1><span>Tadā sopagato santo, </span></div><p><div class=verse-container id=tha-ap51:10.2><span>sukkamūlena codito; </span></div><p><div class=verse-container id=tha-ap51:10.3><span>Upasaṅkamma sambuddhaṁ, </span></div><p><div class=verse-container id=tha-ap51:10.4><span>pañhaṁ pucchissati tadā. </span></div><p><div class=verse-container id=tha-ap51:11.1><span>Hāsayitvāna sambuddho, </span></div><p><div class=verse-container id=tha-ap51:11.2><span>sabbaññū lokanāyako; </span></div><p><div class=verse-container id=tha-ap51:11.3><span>Puññakammaṁ pariññāya, </span></div><p><div class=verse-container id=tha-ap51:11.4><span>saccāni vivarissati. </span></div><p><div class=verse-container id=tha-ap51:12.1><span>Āraddho ca ayaṁ pañho, </span></div><p><div class=verse-container id=tha-ap51:12.2><span>tuṭṭho ekaggamānaso; </span></div><p><div class=verse-container id=tha-ap51:12.3><span>Satthāraṁ abhivādetvā, </span></div><p><div class=verse-container id=tha-ap51:12.4><span>pabbajjaṁ yācayissati. </span></div><p><div class=verse-container id=tha-ap51:13.1><span>Pasannamānasaṁ disvā, </span></div><p><div class=verse-container id=tha-ap51:13.2><span>sakakammena tositaṁ; </span></div><p><div class=verse-container id=tha-ap51:13.3><span>Pabbājessati so buddho, </span></div><p><div class=verse-container id=tha-ap51:13.4><span>aggamaggassa kovido. </span></div><p><div class=verse-container id=tha-ap51:14.1><span>Vāyamitvānayaṁ poso, </span></div><p><div class=verse-container id=tha-ap51:14.2><span>sammāsambuddhasāsane; </span></div><p><div class=verse-container id=tha-ap51:14.3><span>Sabbāsave pariññāya, </span></div><p><div class=verse-container id=tha-ap51:14.4><span>nibbāyissatināsavo’. </span></div><p><div class=verse-container id=tha-ap51:15.1><span>Pañcamabhāṇavāraṁ. </span></div><p><div class=verse-container id=tha-ap51:16.1><span>Pubbakammena saṁyutto, </span></div><p><div class=verse-container id=tha-ap51:16.2><span>ekaggo susamāhito; </span></div><p><div class=verse-container id=tha-ap51:16.3><span>Buddhassa oraso putto, </span></div><p><div class=verse-container id=tha-ap51:16.4><span>dhammajomhi sunimmito. </span></div><p><div class=verse-container id=tha-ap51:17.1><span>Dhammarājaṁ upagamma, </span></div><p><div class=verse-container id=tha-ap51:17.2><span>apucchiṁ pañhamuttamaṁ; </span></div><p><div class=verse-container id=tha-ap51:17.3><span>Kathayanto ca me pañhaṁ, </span></div><p><div class=verse-container id=tha-ap51:17.4><span>dhammasotaṁ upānayi. </span></div><p><div class=verse-container id=tha-ap51:18.1><span>Tassāhaṁ dhammamaññāya, </span></div><p><div class=verse-container id=tha-ap51:18.2><span>vihāsiṁ sāsane rato; </span></div><p><div class=verse-container id=tha-ap51:18.3><span>Sabbāsave pariññāya, </span></div><p><div class=verse-container id=tha-ap51:18.4><span>viharāmi anāsavo. </span></div><p><div class=verse-container id=tha-ap51:19.1><span>Satasahassito kappe, </span></div><p><div class=verse-container id=tha-ap51:19.2><span>jalajuttamanāyako; </span></div><p><div class=verse-container id=tha-ap51:19.3><span>Nibbāyi anupādāno, </span></div><p><div class=verse-container id=tha-ap51:19.4><span>dīpova telasaṅkhayā. </span></div><p><div class=verse-container id=tha-ap51:20.1><span>Sattayojanikaṁ āsi, </span></div><p><div class=verse-container id=tha-ap51:20.2><span>thūpañca ratanāmayaṁ; </span></div><p><div class=verse-container id=tha-ap51:20.3><span>Dhajaṁ tattha apūjesiṁ, </span></div><p><div class=verse-container id=tha-ap51:20.4><span>sabbabhaddaṁ manoramaṁ. </span></div><p><div class=verse-container id=tha-ap51:21.1><span>Kassapassa ca buddhassa, </span></div><p><div class=verse-container id=tha-ap51:21.2><span>tisso nāmaggasāvako; </span></div><p><div class=verse-container id=tha-ap51:21.3><span>Putto me oraso āsi, </span></div><p><div class=verse-container id=tha-ap51:21.4><span>dāyādo jinasāsane. </span></div><p><div class=verse-container id=tha-ap51:22.1><span>Tassa hīnena manasā, </span></div><p><div class=verse-container id=tha-ap51:22.2><span>vācaṁ bhāsiṁ abhaddakaṁ; </span></div><p><div class=verse-container id=tha-ap51:22.3><span>Tena kammavipākena, </span></div><p><div class=verse-container id=tha-ap51:22.4><span>pacchā me āsi bhaddakaṁ. </span></div><p><div class=verse-container id=tha-ap51:23.1><span>Upavattane sālavane, </span></div><p><div class=verse-container id=tha-ap51:23.2><span>pacchime sayane muni; </span></div><p><div class=verse-container id=tha-ap51:23.3><span>Pabbājesi mahāvīro, </span></div><p><div class=verse-container id=tha-ap51:23.4><span>hito kāruṇiko jino. </span></div><p><div class=verse-container id=tha-ap51:24.1><span>Ajjeva dāni pabbajjā, </span></div><p><div class=verse-container id=tha-ap51:24.2><span>ajjeva upasampadā; </span></div><p><div class=verse-container id=tha-ap51:24.3><span>Ajjeva parinibbānaṁ, </span></div><p><div class=verse-container id=tha-ap51:24.4><span>sammukhā dvipaduttame. </span></div><p><div class=verse-container id=tha-ap51:25.1><span>Paṭisambhidā catasso, </span></div><p><div class=verse-container id=tha-ap51:25.2><span>…pe… </span></div><p><div class=verse-container id=tha-ap51:25.3><span>kataṁ buddhassa sāsanaṁ”. </span></div><p><div class=verse-container id=tha-ap51:26.1><span>Itthaṁ sudaṁ āyasmā subhaddo thero imā gāthāyo abhāsitthāti. </span></div><p><div class=verse-container id=tha-ap51:27.1><span>Subhaddattherassāpadānaṁ navamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0050.html>Previous</a><a href=/canon/en/pli/ms/sutta/kn/tha-ap/tha-ap0052.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>