<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0520.html>Previous</a><a href=/canon/en/pli/ms/sutta/kn/tha-ap/tha-ap0522.html>Next</a></div><p id=tha-ap521:0.1><span class=root>Therāpadāna </span><br><p id=tha-ap521:0.2><span class=root>Phaladāyakavagga </span><br><p id=tha-ap521:0.3><span class="root big-bold">Sabbaphaladāyakattheraapadāna </span><br><p id=tha-ap521:1.1><span class=root>“Varuṇo nāma nāmena, </span><br><p id=tha-ap521:1.2><span class=root>brāhmaṇo mantapāragū; </span><br><p id=tha-ap521:1.3><span class=root>Chaḍḍetvā dasa puttāni, </span><br><p id=tha-ap521:1.4><span class=root>vanamajjhogahiṁ tadā. </span><br><p id=tha-ap521:2.1><span class=root>Assamaṁ sukataṁ katvā, </span><br><p id=tha-ap521:2.2><span class=root>suvibhattaṁ manoramaṁ; </span><br><p id=tha-ap521:2.3><span class=root>Paṇṇasālaṁ karitvāna, </span><br><p id=tha-ap521:2.4><span class=root>vasāmi vipine ahaṁ. </span><br><p id=tha-ap521:3.1><span class=root>Padumuttaro lokavidū, </span><br><p id=tha-ap521:3.2><span class=root>āhutīnaṁ paṭiggaho; </span><br><p id=tha-ap521:3.3><span class=root>Mamuddharitukāmo so, </span><br><p id=tha-ap521:3.4><span class=root>āgacchi mama assamaṁ. </span><br><p id=tha-ap521:4.1><span class=root>Yāvatā vanasaṇḍamhi, </span><br><p id=tha-ap521:4.2><span class=root>obhāso vipulo ahu; </span><br><p id=tha-ap521:4.3><span class=root>Buddhassa ānubhāvena, </span><br><p id=tha-ap521:4.4><span class=root>pajjalī vipinaṁ tadā. </span><br><p id=tha-ap521:5.1><span class=root>Disvāna taṁ pāṭihīraṁ, </span><br><p id=tha-ap521:5.2><span class=root>buddhaseṭṭhassa tādino; </span><br><p id=tha-ap521:5.3><span class=root>Pattapuṭaṁ gahetvāna, </span><br><p id=tha-ap521:5.4><span class=root>phalena pūjayiṁ ahaṁ. </span><br><p id=tha-ap521:6.1><span class=root>Upagantvāna sambuddhaṁ, </span><br><p id=tha-ap521:6.2><span class=root>sahakhārimadāsahaṁ; </span><br><p id=tha-ap521:6.3><span class=root>Anukampāya me buddho, </span><br><p id=tha-ap521:6.4><span class=root>idaṁ vacanamabravi. </span><br><p id=tha-ap521:7.1><span class=root>‘Khāribhāraṁ gahetvāna, </span><br><p id=tha-ap521:7.2><span class=root>pacchato ehi me tuvaṁ; </span><br><p id=tha-ap521:7.3><span class=root>Paribhutte ca saṅghamhi, </span><br><p id=tha-ap521:7.4><span class=root>puññaṁ tava bhavissati’. </span><br><p id=tha-ap521:8.1><span class=root>Puṭakantaṁ gahetvāna, </span><br><p id=tha-ap521:8.2><span class=root>bhikkhusaṅghassadāsahaṁ; </span><br><p id=tha-ap521:8.3><span class=root>Tattha cittaṁ pasādetvā, </span><br><p id=tha-ap521:8.4><span class=root>tusitaṁ upapajjahaṁ. </span><br><p id=tha-ap521:9.1><span class=root>Tattha dibbehi naccehi, </span><br><p id=tha-ap521:9.2><span class=root>gītehi vāditehi ca; </span><br><p id=tha-ap521:9.3><span class=root>Puññakammena saṁyuttaṁ, </span><br><p id=tha-ap521:9.4><span class=root>anubhomi sadā sukhaṁ. </span><br><p id=tha-ap521:10.1><span class=root>Yaṁ yaṁ yonupapajjāmi, </span><br><p id=tha-ap521:10.2><span class=root>devattaṁ atha mānusaṁ; </span><br><p id=tha-ap521:10.3><span class=root>Bhoge me ūnatā natthi, </span><br><p id=tha-ap521:10.4><span class=root>phaladānassidaṁ phalaṁ. </span><br><p id=tha-ap521:11.1><span class=root>Yāvatā caturo dīpā, </span><br><p id=tha-ap521:11.2><span class=root>sasamuddā sapabbatā; </span><br><p id=tha-ap521:11.3><span class=root>Phalaṁ buddhassa datvāna, </span><br><p id=tha-ap521:11.4><span class=root>issaraṁ kārayāmahaṁ. </span><br><p id=tha-ap521:12.1><span class=root>Yāvatā me pakkhigaṇā, </span><br><p id=tha-ap521:12.2><span class=root>ākāse uppatanti ce; </span><br><p id=tha-ap521:12.3><span class=root>Tepi maṁ vasamanventi, </span><br><p id=tha-ap521:12.4><span class=root>phaladānassidaṁ phalaṁ. </span><br><p id=tha-ap521:13.1><span class=root>Yāvatā vanasaṇḍamhi, </span><br><p id=tha-ap521:13.2><span class=root>yakkhā bhūtā ca rakkhasā; </span><br><p id=tha-ap521:13.3><span class=root>Kumbhaṇḍā garuḷā cāpi, </span><br><p id=tha-ap521:13.4><span class=root>pāricariyaṁ upenti me. </span><br><p id=tha-ap521:14.1><span class=root>Kummā soṇā madhukārā, </span><br><p id=tha-ap521:14.2><span class=root>ḍaṁsā ca makasā ubho; </span><br><p id=tha-ap521:14.3><span class=root>Tepi maṁ vasamanventi, </span><br><p id=tha-ap521:14.4><span class=root>phaladānassidaṁ phalaṁ. </span><br><p id=tha-ap521:15.1><span class=root>Supaṇṇā nāma sakuṇā, </span><br><p id=tha-ap521:15.2><span class=root>pakkhijātā mahabbalā; </span><br><p id=tha-ap521:15.3><span class=root>Tepi maṁ saraṇaṁ yanti, </span><br><p id=tha-ap521:15.4><span class=root>phaladānassidaṁ phalaṁ. </span><br><p id=tha-ap521:16.1><span class=root>Yepi dīghāyukā nāgā, </span><br><p id=tha-ap521:16.2><span class=root>iddhimanto mahāyasā; </span><br><p id=tha-ap521:16.3><span class=root>Tepi maṁ vasamanventi, </span><br><p id=tha-ap521:16.4><span class=root>phaladānassidaṁ phalaṁ. </span><br><p id=tha-ap521:17.1><span class=root>Sīhā byagghā ca dīpī ca, </span><br><p id=tha-ap521:17.2><span class=root>acchakokataracchakā; </span><br><p id=tha-ap521:17.3><span class=root>Tepi maṁ vasamanventi, </span><br><p id=tha-ap521:17.4><span class=root>phaladānassidaṁ phalaṁ. </span><br><p id=tha-ap521:18.1><span class=root>Osadhītiṇavāsī ca, </span><br><p id=tha-ap521:18.2><span class=root>ye ca ākāsavāsino; </span><br><p id=tha-ap521:18.3><span class=root>Sabbe maṁ saraṇaṁ yanti, </span><br><p id=tha-ap521:18.4><span class=root>phaladānassidaṁ phalaṁ. </span><br><p id=tha-ap521:19.1><span class=root>Sududdasaṁ sunipuṇaṁ, </span><br><p id=tha-ap521:19.2><span class=root>gambhīraṁ suppakāsitaṁ; </span><br><p id=tha-ap521:19.3><span class=root>Phassayitvā viharāmi, </span><br><p id=tha-ap521:19.4><span class=root>phaladānassidaṁ phalaṁ. </span><br><p id=tha-ap521:20.1><span class=root>Vimokkhe aṭṭha phusitvā, </span><br><p id=tha-ap521:20.2><span class=root>viharāmi anāsavo; </span><br><p id=tha-ap521:20.3><span class=root>Ātāpī nipako cāhaṁ, </span><br><p id=tha-ap521:20.4><span class=root>phaladānassidaṁ phalaṁ. </span><br><p id=tha-ap521:21.1><span class=root>Ye phalaṭṭhā buddhaputtā, </span><br><p id=tha-ap521:21.2><span class=root>khīṇadosā mahāyasā; </span><br><p id=tha-ap521:21.3><span class=root>Ahamaññataro tesaṁ, </span><br><p id=tha-ap521:21.4><span class=root>phaladānassidaṁ phalaṁ. </span><br><p id=tha-ap521:22.1><span class=root>Abhiññāpāramiṁ gantvā, </span><br><p id=tha-ap521:22.2><span class=root>sukkamūlena codito; </span><br><p id=tha-ap521:22.3><span class=root>Sabbāsave pariññāya, </span><br><p id=tha-ap521:22.4><span class=root>viharāmi anāsavo. </span><br><p id=tha-ap521:23.1><span class=root>Tevijjā iddhipattā ca, </span><br><p id=tha-ap521:23.2><span class=root>buddhaputtā mahāyasā; </span><br><p id=tha-ap521:23.3><span class=root>Dibbasotasamāpannā, </span><br><p id=tha-ap521:23.4><span class=root>tesaṁ aññataro ahaṁ. </span><br><p id=tha-ap521:24.1><span class=root>Satasahassito kappe, </span><br><p id=tha-ap521:24.2><span class=root>yaṁ phalaṁ adadiṁ tadā; </span><br><p id=tha-ap521:24.3><span class=root>Duggatiṁ nābhijānāmi, </span><br><p id=tha-ap521:24.4><span class=root>phaladānassidaṁ phalaṁ. </span><br><p id=tha-ap521:25.1><span class=root>Kilesā jhāpitā mayhaṁ, </span><br><p id=tha-ap521:25.2><span class=root>…pe… </span><br><p id=tha-ap521:25.3><span class=root>viharāmi anāsavo. </span><br><p id=tha-ap521:26.1><span class=root>Svāgataṁ vata me āsi, </span><br><p id=tha-ap521:26.2><span class=root>…pe… </span><br><p id=tha-ap521:26.3><span class=root>kataṁ buddhassa sāsanaṁ. </span><br><p id=tha-ap521:27.1><span class=root>Paṭisambhidā catasso, </span><br><p id=tha-ap521:27.2><span class=root>…pe… </span><br><p id=tha-ap521:27.3><span class=root>kataṁ buddhassa sāsanaṁ”. </span><br><p id=tha-ap521:28.1><span class=root>Itthaṁ sudaṁ āyasmā sabbaphaladāyako thero imā gāthāyo abhāsitthāti. </span><br><p id=tha-ap521:29.1><span class=root>Sabbaphaladāyakattherassāpadānaṁ navamaṁ. </span><br></main><footer class="container footer"><small><a href=/about>Contact info</a></small></footer>