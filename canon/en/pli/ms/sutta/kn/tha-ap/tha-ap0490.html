<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0489.html>Previous</a><a href=/canon/en/pli/ms/sutta/kn/tha-ap/tha-ap0491.html>Next</a></div><p><div class=verse-container id=tha-ap490:0.1><span>Therāpadāna </span></div><p><div class=verse-container id=tha-ap490:0.2><span>Paṁsukūlavagga </span></div><p><div class=verse-container id=tha-ap490:0.3><span class=big-bold>Taraṇiyattheraapadāna </span></div><p><div class=verse-container id=tha-ap490:1.1><span>“Atthadassī tu bhagavā, </span></div><p><div class=verse-container id=tha-ap490:1.2><span>sayambhū lokanāyako; </span></div><p><div class=verse-container id=tha-ap490:1.3><span>Vinatā nadiyā tīraṁ, </span></div><p><div class=verse-container id=tha-ap490:1.4><span>upāgacchi tathāgato. </span></div><p><div class=verse-container id=tha-ap490:2.1><span>Udakā abhinikkhamma, </span></div><p><div class=verse-container id=tha-ap490:2.2><span>kacchapo vārigocaro; </span></div><p><div class=verse-container id=tha-ap490:2.3><span>Buddhaṁ tāretukāmohaṁ, </span></div><p><div class=verse-container id=tha-ap490:2.4><span>upesiṁ lokanāyakaṁ. </span></div><p><div class=verse-container id=tha-ap490:3.1><span>‘Abhirūhatu maṁ buddho, </span></div><p><div class=verse-container id=tha-ap490:3.2><span>atthadassī mahāmuni; </span></div><p><div class=verse-container id=tha-ap490:3.3><span>Ahaṁ taṁ tārayissāmi, </span></div><p><div class=verse-container id=tha-ap490:3.4><span>dukkhassantakaro tuvaṁ’. </span></div><p><div class=verse-container id=tha-ap490:4.1><span>Mama saṅkappamaññāya, </span></div><p><div class=verse-container id=tha-ap490:4.2><span>atthadassī mahāyaso; </span></div><p><div class=verse-container id=tha-ap490:4.3><span>Abhirūhitvā me piṭṭhiṁ, </span></div><p><div class=verse-container id=tha-ap490:4.4><span>aṭṭhāsi lokanāyako. </span></div><p><div class=verse-container id=tha-ap490:5.1><span>Yato sarāmi attānaṁ, </span></div><p><div class=verse-container id=tha-ap490:5.2><span>yato pattosmi viññutaṁ; </span></div><p><div class=verse-container id=tha-ap490:5.3><span>Sukhaṁ me tādisaṁ natthi, </span></div><p><div class=verse-container id=tha-ap490:5.4><span>phuṭṭhe pādatale yathā. </span></div><p><div class=verse-container id=tha-ap490:6.1><span>Uttaritvāna sambuddho, </span></div><p><div class=verse-container id=tha-ap490:6.2><span>atthadassī mahāyaso; </span></div><p><div class=verse-container id=tha-ap490:6.3><span>Naditīramhi ṭhatvāna, </span></div><p><div class=verse-container id=tha-ap490:6.4><span>imā gāthā abhāsatha. </span></div><p><div class=verse-container id=tha-ap490:7.1><span>‘Yāvatā vattate cittaṁ, </span></div><p><div class=verse-container id=tha-ap490:7.2><span>gaṅgāsotaṁ tarāmahaṁ; </span></div><p><div class=verse-container id=tha-ap490:7.3><span>Ayañca kacchapo rājā, </span></div><p><div class=verse-container id=tha-ap490:7.4><span>tāresi mama paññavā. </span></div><p><div class=verse-container id=tha-ap490:8.1><span>Iminā buddhataraṇena, </span></div><p><div class=verse-container id=tha-ap490:8.2><span>mettacittavatāya ca; </span></div><p><div class=verse-container id=tha-ap490:8.3><span>Aṭṭhārase kappasate, </span></div><p><div class=verse-container id=tha-ap490:8.4><span>devaloke ramissati. </span></div><p><div class=verse-container id=tha-ap490:9.1><span>Devalokā idhāgantvā, </span></div><p><div class=verse-container id=tha-ap490:9.2><span>sukkamūlena codito; </span></div><p><div class=verse-container id=tha-ap490:9.3><span>Ekāsane nisīditvā, </span></div><p><div class=verse-container id=tha-ap490:9.4><span>kaṅkhāsotaṁ tarissati. </span></div><p><div class=verse-container id=tha-ap490:10.1><span>Yathāpi bhaddake khette, </span></div><p><div class=verse-container id=tha-ap490:10.2><span>bījaṁ appampi ropitaṁ; </span></div><p><div class=verse-container id=tha-ap490:10.3><span>Sammādhāre pavecchante, </span></div><p><div class=verse-container id=tha-ap490:10.4><span>phalaṁ toseti kassakaṁ’. </span></div><p><div class=verse-container id=tha-ap490:11.1><span>Tathevidaṁ buddhakhettaṁ, </span></div><p><div class=verse-container id=tha-ap490:11.2><span>sammāsambuddhadesitaṁ; </span></div><p><div class=verse-container id=tha-ap490:11.3><span>Sammādhāre pavecchante, </span></div><p><div class=verse-container id=tha-ap490:11.4><span>phalaṁ maṁ tosayissati. </span></div><p><div class=verse-container id=tha-ap490:12.1><span>Padhānapahitattomhi, </span></div><p><div class=verse-container id=tha-ap490:12.2><span>upasanto nirūpadhi; </span></div><p><div class=verse-container id=tha-ap490:12.3><span>Sabbāsave pariññāya, </span></div><p><div class=verse-container id=tha-ap490:12.4><span>viharāmi anāsavo. </span></div><p><div class=verse-container id=tha-ap490:13.1><span>Aṭṭhārase kappasate, </span></div><p><div class=verse-container id=tha-ap490:13.2><span>yaṁ kammamakariṁ tadā; </span></div><p><div class=verse-container id=tha-ap490:13.3><span>Duggatiṁ nābhijānāmi, </span></div><p><div class=verse-container id=tha-ap490:13.4><span>taraṇāya idaṁ phalaṁ. </span></div><p><div class=verse-container id=tha-ap490:14.1><span>Kilesā jhāpitā mayhaṁ, </span></div><p><div class=verse-container id=tha-ap490:14.2><span>…pe… </span></div><p><div class=verse-container id=tha-ap490:14.3><span>viharāmi anāsavo. </span></div><p><div class=verse-container id=tha-ap490:15.1><span>Svāgataṁ vata me āsi, </span></div><p><div class=verse-container id=tha-ap490:15.2><span>…pe… </span></div><p><div class=verse-container id=tha-ap490:15.3><span>kataṁ buddhassa sāsanaṁ. </span></div><p><div class=verse-container id=tha-ap490:16.1><span>Paṭisambhidā catasso, </span></div><p><div class=verse-container id=tha-ap490:16.2><span>…pe… </span></div><p><div class=verse-container id=tha-ap490:16.3><span>kataṁ buddhassa sāsanaṁ”. </span></div><p><div class=verse-container id=tha-ap490:17.1><span>Itthaṁ sudaṁ āyasmā taraṇiyo thero imā gāthāyo abhāsitthāti. </span></div><p><div class=verse-container id=tha-ap490:18.1><span>Taraṇiyattherassāpadānaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0489.html>Previous</a><a href=/canon/en/pli/ms/sutta/kn/tha-ap/tha-ap0491.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>