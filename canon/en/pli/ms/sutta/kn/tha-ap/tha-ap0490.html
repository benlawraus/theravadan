<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0489.html>Previous</a><a href=/canon/en/pli/ms/sutta/kn/tha-ap/tha-ap0491.html>Next</a></div><p id=tha-ap490:0.1><span class=root>Therāpadāna </span><br><p id=tha-ap490:0.2><span class=root>Paṁsukūlavagga </span><br><p id=tha-ap490:0.3><span class="root big-bold">Taraṇiyattheraapadāna </span><br><p id=tha-ap490:1.1><span class=root>“Atthadassī tu bhagavā, </span><br><p id=tha-ap490:1.2><span class=root>sayambhū lokanāyako; </span><br><p id=tha-ap490:1.3><span class=root>Vinatā nadiyā tīraṁ, </span><br><p id=tha-ap490:1.4><span class=root>upāgacchi tathāgato. </span><br><p id=tha-ap490:2.1><span class=root>Udakā abhinikkhamma, </span><br><p id=tha-ap490:2.2><span class=root>kacchapo vārigocaro; </span><br><p id=tha-ap490:2.3><span class=root>Buddhaṁ tāretukāmohaṁ, </span><br><p id=tha-ap490:2.4><span class=root>upesiṁ lokanāyakaṁ. </span><br><p id=tha-ap490:3.1><span class=root>‘Abhirūhatu maṁ buddho, </span><br><p id=tha-ap490:3.2><span class=root>atthadassī mahāmuni; </span><br><p id=tha-ap490:3.3><span class=root>Ahaṁ taṁ tārayissāmi, </span><br><p id=tha-ap490:3.4><span class=root>dukkhassantakaro tuvaṁ’. </span><br><p id=tha-ap490:4.1><span class=root>Mama saṅkappamaññāya, </span><br><p id=tha-ap490:4.2><span class=root>atthadassī mahāyaso; </span><br><p id=tha-ap490:4.3><span class=root>Abhirūhitvā me piṭṭhiṁ, </span><br><p id=tha-ap490:4.4><span class=root>aṭṭhāsi lokanāyako. </span><br><p id=tha-ap490:5.1><span class=root>Yato sarāmi attānaṁ, </span><br><p id=tha-ap490:5.2><span class=root>yato pattosmi viññutaṁ; </span><br><p id=tha-ap490:5.3><span class=root>Sukhaṁ me tādisaṁ natthi, </span><br><p id=tha-ap490:5.4><span class=root>phuṭṭhe pādatale yathā. </span><br><p id=tha-ap490:6.1><span class=root>Uttaritvāna sambuddho, </span><br><p id=tha-ap490:6.2><span class=root>atthadassī mahāyaso; </span><br><p id=tha-ap490:6.3><span class=root>Naditīramhi ṭhatvāna, </span><br><p id=tha-ap490:6.4><span class=root>imā gāthā abhāsatha. </span><br><p id=tha-ap490:7.1><span class=root>‘Yāvatā vattate cittaṁ, </span><br><p id=tha-ap490:7.2><span class=root>gaṅgāsotaṁ tarāmahaṁ; </span><br><p id=tha-ap490:7.3><span class=root>Ayañca kacchapo rājā, </span><br><p id=tha-ap490:7.4><span class=root>tāresi mama paññavā. </span><br><p id=tha-ap490:8.1><span class=root>Iminā buddhataraṇena, </span><br><p id=tha-ap490:8.2><span class=root>mettacittavatāya ca; </span><br><p id=tha-ap490:8.3><span class=root>Aṭṭhārase kappasate, </span><br><p id=tha-ap490:8.4><span class=root>devaloke ramissati. </span><br><p id=tha-ap490:9.1><span class=root>Devalokā idhāgantvā, </span><br><p id=tha-ap490:9.2><span class=root>sukkamūlena codito; </span><br><p id=tha-ap490:9.3><span class=root>Ekāsane nisīditvā, </span><br><p id=tha-ap490:9.4><span class=root>kaṅkhāsotaṁ tarissati. </span><br><p id=tha-ap490:10.1><span class=root>Yathāpi bhaddake khette, </span><br><p id=tha-ap490:10.2><span class=root>bījaṁ appampi ropitaṁ; </span><br><p id=tha-ap490:10.3><span class=root>Sammādhāre pavecchante, </span><br><p id=tha-ap490:10.4><span class=root>phalaṁ toseti kassakaṁ’. </span><br><p id=tha-ap490:11.1><span class=root>Tathevidaṁ buddhakhettaṁ, </span><br><p id=tha-ap490:11.2><span class=root>sammāsambuddhadesitaṁ; </span><br><p id=tha-ap490:11.3><span class=root>Sammādhāre pavecchante, </span><br><p id=tha-ap490:11.4><span class=root>phalaṁ maṁ tosayissati. </span><br><p id=tha-ap490:12.1><span class=root>Padhānapahitattomhi, </span><br><p id=tha-ap490:12.2><span class=root>upasanto nirūpadhi; </span><br><p id=tha-ap490:12.3><span class=root>Sabbāsave pariññāya, </span><br><p id=tha-ap490:12.4><span class=root>viharāmi anāsavo. </span><br><p id=tha-ap490:13.1><span class=root>Aṭṭhārase kappasate, </span><br><p id=tha-ap490:13.2><span class=root>yaṁ kammamakariṁ tadā; </span><br><p id=tha-ap490:13.3><span class=root>Duggatiṁ nābhijānāmi, </span><br><p id=tha-ap490:13.4><span class=root>taraṇāya idaṁ phalaṁ. </span><br><p id=tha-ap490:14.1><span class=root>Kilesā jhāpitā mayhaṁ, </span><br><p id=tha-ap490:14.2><span class=root>…pe… </span><br><p id=tha-ap490:14.3><span class=root>viharāmi anāsavo. </span><br><p id=tha-ap490:15.1><span class=root>Svāgataṁ vata me āsi, </span><br><p id=tha-ap490:15.2><span class=root>…pe… </span><br><p id=tha-ap490:15.3><span class=root>kataṁ buddhassa sāsanaṁ. </span><br><p id=tha-ap490:16.1><span class=root>Paṭisambhidā catasso, </span><br><p id=tha-ap490:16.2><span class=root>…pe… </span><br><p id=tha-ap490:16.3><span class=root>kataṁ buddhassa sāsanaṁ”. </span><br><p id=tha-ap490:17.1><span class=root>Itthaṁ sudaṁ āyasmā taraṇiyo thero imā gāthāyo abhāsitthāti. </span><br><p id=tha-ap490:18.1><span class=root>Taraṇiyattherassāpadānaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>