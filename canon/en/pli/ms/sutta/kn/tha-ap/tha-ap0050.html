<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0049.html>Previous</a><a href=/canon/en/pli/ms/sutta/kn/tha-ap/tha-ap0051.html>Next</a></div><p id=tha-ap50:0.1><span class=root>Therāpadāna </span><br><p id=tha-ap50:0.2><span class=root>Upālivagga </span><br><p id=tha-ap50:0.3><span class="root big-bold">8 Caṅkamanadāyakattheraapadāna </span><br><p id=tha-ap50:1.1><span class=root>“Atthadassissa munino, </span><br><p id=tha-ap50:1.2><span class=root>lokajeṭṭhassa tādino; </span><br><p id=tha-ap50:1.3><span class=root>Iṭṭhakāhi cinitvāna, </span><br><p id=tha-ap50:1.4><span class=root>caṅkamaṁ kārayiṁ ahaṁ. </span><br><p id=tha-ap50:2.1><span class=root>Uccato pañcaratanaṁ, </span><br><p id=tha-ap50:2.2><span class=root>caṅkamaṁ sādhumāpitaṁ; </span><br><p id=tha-ap50:2.3><span class=root>Āyāmato hatthasataṁ, </span><br><p id=tha-ap50:2.4><span class=root>bhāvanīyyaṁ manoramaṁ. </span><br><p id=tha-ap50:3.1><span class=root>Paṭiggahesi bhagavā, </span><br><p id=tha-ap50:3.2><span class=root>atthadassī naruttamo; </span><br><p id=tha-ap50:3.3><span class=root>Hatthena pulinaṁ gayha, </span><br><p id=tha-ap50:3.4><span class=root>imā gāthā abhāsatha. </span><br><p id=tha-ap50:4.1><span class=root>‘Iminā pulinadānena, </span><br><p id=tha-ap50:4.2><span class=root>caṅkamaṁ sukatena ca; </span><br><p id=tha-ap50:4.3><span class=root>Sattaratanasampannaṁ, </span><br><p id=tha-ap50:4.4><span class=root>pulinaṁ anubhossati. </span><br><p id=tha-ap50:5.1><span class=root>Tīṇi kappāni devesu, </span><br><p id=tha-ap50:5.2><span class=root>devarajjaṁ karissati; </span><br><p id=tha-ap50:5.3><span class=root>Anubhossati sampattiṁ, </span><br><p id=tha-ap50:5.4><span class=root>accharāhi purakkhato. </span><br><p id=tha-ap50:6.1><span class=root>Manussalokamāgantvā, </span><br><p id=tha-ap50:6.2><span class=root>rājā raṭṭhe bhavissati; </span><br><p id=tha-ap50:6.3><span class=root>Tikkhattuṁ cakkavattī ca, </span><br><p id=tha-ap50:6.4><span class=root>mahiyā so bhavissati’. </span><br><p id=tha-ap50:7.1><span class=root>Aṭṭhārase kappasate, </span><br><p id=tha-ap50:7.2><span class=root>yaṁ kammamakariṁ tadā; </span><br><p id=tha-ap50:7.3><span class=root>Duggatiṁ nābhijānāmi, </span><br><p id=tha-ap50:7.4><span class=root>caṅkamassa idaṁ phalaṁ. </span><br><p id=tha-ap50:8.1><span class=root>Paṭisambhidā catasso, </span><br><p id=tha-ap50:8.2><span class=root>…pe… </span><br><p id=tha-ap50:8.3><span class=root>kataṁ buddhassa sāsanaṁ”. </span><br><p id=tha-ap50:9.1><span class=root>Itthaṁ sudaṁ āyasmā caṅkamanadāyako thero imā gāthāyo abhāsitthāti. </span><br><p id=tha-ap50:10.1><span class=root>Caṅkamanadāyakattherassāpadānaṁ aṭṭhamaṁ. </span><br></main><footer class="container footer"><small><a href=/about>Contact info</a></small></footer>