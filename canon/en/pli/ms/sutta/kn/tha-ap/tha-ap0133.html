<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0132.html>Previous</a><a href=/canon/en/pli/ms/sutta/kn/tha-ap/tha-ap0134.html>Next</a></div><p><div class=verse-container id=tha-ap133:0.1><span>Therāpadāna </span></div><p><div class=verse-container id=tha-ap133:0.2><span>Sobhitavagga </span></div><p><div class=verse-container id=tha-ap133:0.3><span class=big-bold>Sobhitattheraapadāna </span></div><p><div class=verse-container id=tha-ap133:1.1><span>“Padumuttaro nāma jino, </span></div><p><div class=verse-container id=tha-ap133:1.2><span>lokajeṭṭho narāsabho; </span></div><p><div class=verse-container id=tha-ap133:1.3><span>Mahato janakāyassa, </span></div><p><div class=verse-container id=tha-ap133:1.4><span>deseti amataṁ padaṁ. </span></div><p><div class=verse-container id=tha-ap133:2.1><span>Tassāhaṁ vacanaṁ sutvā, </span></div><p><div class=verse-container id=tha-ap133:2.2><span>vācāsabhimudīritaṁ; </span></div><p><div class=verse-container id=tha-ap133:2.3><span>Añjaliṁ paggahetvāna, </span></div><p><div class=verse-container id=tha-ap133:2.4><span>ekaggo āsahaṁ tadā. </span></div><p><div class=verse-container id=tha-ap133:3.1><span>‘Yathā samuddo udadhīnamaggo, </span></div><p><div class=verse-container id=tha-ap133:3.2><span>Nerū nagānaṁ pavaro siluccayo; </span></div><p><div class=verse-container id=tha-ap133:3.3><span>Tatheva ye cittavasena vattare’, </span></div><p><div class=verse-container id=tha-ap133:3.4><span>Na buddhañāṇassa kalaṁ upenti te. </span></div><p><div class=verse-container id=tha-ap133:4.1><span>Dhammavidhiṁ ṭhapetvāna, </span></div><p><div class=verse-container id=tha-ap133:4.2><span>buddho kāruṇiko isi; </span></div><p><div class=verse-container id=tha-ap133:4.3><span>Bhikkhusaṅghe nisīditvā, </span></div><p><div class=verse-container id=tha-ap133:4.4><span>imā gāthā abhāsatha. </span></div><p><div class=verse-container id=tha-ap133:5.1><span>‘Yo so ñāṇaṁ pakittesi, </span></div><p><div class=verse-container id=tha-ap133:5.2><span>buddhamhi lokanāyake; </span></div><p><div class=verse-container id=tha-ap133:5.3><span>Kappānaṁ satasahassaṁ, </span></div><p><div class=verse-container id=tha-ap133:5.4><span>duggatiṁ na gamissati. </span></div><p><div class=verse-container id=tha-ap133:6.1><span>Kilese jhāpayitvāna, </span></div><p><div class=verse-container id=tha-ap133:6.2><span>ekaggo susamāhito; </span></div><p><div class=verse-container id=tha-ap133:6.3><span>Sobhito nāma nāmena, </span></div><p><div class=verse-container id=tha-ap133:6.4><span>hessati satthu sāvako’. </span></div><p><div class=verse-container id=tha-ap133:7.1><span>Paññāse kappasahasse, </span></div><p><div class=verse-container id=tha-ap133:7.2><span>sattevāsuṁ yasuggatā; </span></div><p><div class=verse-container id=tha-ap133:7.3><span>Sattaratanasampannā, </span></div><p><div class=verse-container id=tha-ap133:7.4><span>cakkavattī mahabbalā. </span></div><p><div class=verse-container id=tha-ap133:8.1><span>Kilesā jhāpitā mayhaṁ, </span></div><p><div class=verse-container id=tha-ap133:8.2><span>bhavā sabbe samūhatā; </span></div><p><div class=verse-container id=tha-ap133:8.3><span>Tisso vijjā anuppattā, </span></div><p><div class=verse-container id=tha-ap133:8.4><span>kataṁ buddhassa sāsanaṁ. </span></div><p><div class=verse-container id=tha-ap133:9.1><span>Paṭisambhidā catasso, </span></div><p><div class=verse-container id=tha-ap133:9.2><span>vimokkhāpi ca aṭṭhime; </span></div><p><div class=verse-container id=tha-ap133:9.3><span>Chaḷabhiññā sacchikatā, </span></div><p><div class=verse-container id=tha-ap133:9.4><span>kataṁ buddhassa sāsanaṁ”. </span></div><p><div class=verse-container id=tha-ap133:10.1><span>Itthaṁ sudaṁ āyasmā sobhito thero imā gāthāyo abhāsitthāti. </span></div><p><div class=verse-container id=tha-ap133:11.1><span>Sobhitattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0132.html>Previous</a><a href=/canon/en/pli/ms/sutta/kn/tha-ap/tha-ap0134.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>