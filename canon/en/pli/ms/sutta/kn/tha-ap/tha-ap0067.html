<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0066.html>Previous</a><a href=/canon/en/pli/ms/sutta/kn/tha-ap/tha-ap0068.html>Next</a></div><p id=tha-ap67:0.1><span class=root>Therāpadāna </span><br><p id=tha-ap67:0.2><span class=root>Sakacintaniyavagga </span><br><p id=tha-ap67:0.3><span class="root big-bold">Bhisadāyakattheraapadāna </span><br><p id=tha-ap67:1.1><span class=root>“Vessabhū nāma nāmena, </span><br><p id=tha-ap67:1.2><span class=root>isīnaṁ tatiyo ahu; </span><br><p id=tha-ap67:1.3><span class=root>Kānanaṁ vanamogayha, </span><br><p id=tha-ap67:1.4><span class=root>vihāsi purisuttamo. </span><br><p id=tha-ap67:2.1><span class=root>Bhisamuḷālaṁ gaṇhitvā, </span><br><p id=tha-ap67:2.2><span class=root>agamaṁ buddhasantikaṁ; </span><br><p id=tha-ap67:2.3><span class=root>Tañca buddhassa pādāsiṁ, </span><br><p id=tha-ap67:2.4><span class=root>pasanno sehi pāṇibhi. </span><br><p id=tha-ap67:3.1><span class=root>Karena ca parāmaṭṭho, </span><br><p id=tha-ap67:3.2><span class=root>vessabhūvarabuddhinā; </span><br><p id=tha-ap67:3.3><span class=root>Sukhāhaṁ nābhijānāmi, </span><br><p id=tha-ap67:3.4><span class=root>samaṁ tena kutottariṁ. </span><br><p id=tha-ap67:4.1><span class=root>Carimo vattate mayhaṁ, </span><br><p id=tha-ap67:4.2><span class=root>bhavā sabbe samūhatā; </span><br><p id=tha-ap67:4.3><span class=root>Hatthināgena santena, </span><br><p id=tha-ap67:4.4><span class=root>kusalaṁ ropitaṁ mayā. </span><br><p id=tha-ap67:5.1><span class=root>Ekattiṁse ito kappe, </span><br><p id=tha-ap67:5.2><span class=root>yaṁ kammamakariṁ tadā; </span><br><p id=tha-ap67:5.3><span class=root>Duggatiṁ nābhijānāmi, </span><br><p id=tha-ap67:5.4><span class=root>bhisadānassidaṁ phalaṁ. </span><br><p id=tha-ap67:6.1><span class=root>Samodhānā ca rājāno, </span><br><p id=tha-ap67:6.2><span class=root>soḷasa manujādhipā; </span><br><p id=tha-ap67:6.3><span class=root>Kappamhi cuddase āsuṁ, </span><br><p id=tha-ap67:6.4><span class=root>cakkavattī mahabbalā. </span><br><p id=tha-ap67:7.1><span class=root>Paṭisambhidā catasso, </span><br><p id=tha-ap67:7.2><span class=root>…pe… </span><br><p id=tha-ap67:7.3><span class=root>kataṁ buddhassa sāsanaṁ”. </span><br><p id=tha-ap67:8.1><span class=root>Itthaṁ sudaṁ āyasmā bhisadāyako thero imā gāthāyo abhāsitthāti. </span><br><p id=tha-ap67:9.1><span class=root>Bhisadāyakattherassāpadānaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>