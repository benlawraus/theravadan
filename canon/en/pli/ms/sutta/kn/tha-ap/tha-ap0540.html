<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0539.html>Previous</a><a href=/canon/en/pli/ms/sutta/kn/tha-ap/tha-ap0541.html>Next</a></div><p id=tha-ap540:0.1><span class=root>Therāpadāna </span><br><p id=tha-ap540:0.2><span class=root>Kaccāyanavagga </span><br><p id=tha-ap540:0.3><span class="root big-bold">8 Uruveḷakassapattheraapadāna </span><br><p id=tha-ap540:1.1><span class=root>“Padumuttaro nāma jino, </span><br><p id=tha-ap540:1.2><span class=root>sabbalokavidū muni; </span><br><p id=tha-ap540:1.3><span class=root>Ito satasahassamhi, </span><br><p id=tha-ap540:1.4><span class=root>kappe uppajji cakkhumā. </span><br><p id=tha-ap540:2.1><span class=root>Ovādako viññāpako, </span><br><p id=tha-ap540:2.2><span class=root>tārako sabbapāṇinaṁ; </span><br><p id=tha-ap540:2.3><span class=root>Desanākusalo buddho, </span><br><p id=tha-ap540:2.4><span class=root>tāresi janataṁ bahuṁ. </span><br><p id=tha-ap540:3.1><span class=root>Anukampako kāruṇiko, </span><br><p id=tha-ap540:3.2><span class=root>hitesī sabbapāṇinaṁ; </span><br><p id=tha-ap540:3.3><span class=root>Sampatte titthiye sabbe, </span><br><p id=tha-ap540:3.4><span class=root>pañcasīle patiṭṭhapi. </span><br><p id=tha-ap540:4.1><span class=root>Evaṁ nirākulaṁ āsi, </span><br><p id=tha-ap540:4.2><span class=root>suññataṁ titthiyehi ca; </span><br><p id=tha-ap540:4.3><span class=root>Vicittaṁ arahantehi, </span><br><p id=tha-ap540:4.4><span class=root>vasībhūtehi tādibhi. </span><br><p id=tha-ap540:5.1><span class=root>Ratanānaṭṭhapaññāsaṁ, </span><br><p id=tha-ap540:5.2><span class=root>uggato so mahāmuni; </span><br><p id=tha-ap540:5.3><span class=root>Kañcanagghiyasaṅkāso, </span><br><p id=tha-ap540:5.4><span class=root>bāttiṁsavaralakkhaṇo. </span><br><p id=tha-ap540:6.1><span class=root>Vassasatasahassāni, </span><br><p id=tha-ap540:6.2><span class=root>āyu vijjati tāvade; </span><br><p id=tha-ap540:6.3><span class=root>Tāvatā tiṭṭhamāno so, </span><br><p id=tha-ap540:6.4><span class=root>tāresi janataṁ bahuṁ. </span><br><p id=tha-ap540:7.1><span class=root>Tadāhaṁ haṁsavatiyā, </span><br><p id=tha-ap540:7.2><span class=root>brāhmaṇo sādhusammato; </span><br><p id=tha-ap540:7.3><span class=root>Upecca lokapajjotaṁ, </span><br><p id=tha-ap540:7.4><span class=root>assosiṁ dhammadesanaṁ. </span><br><p id=tha-ap540:8.1><span class=root>Tadā mahāparisatiṁ, </span><br><p id=tha-ap540:8.2><span class=root>mahāparisasāvakaṁ; </span><br><p id=tha-ap540:8.3><span class=root>Ṭhapentaṁ etadaggamhi, </span><br><p id=tha-ap540:8.4><span class=root>sutvāna mudito ahaṁ. </span><br><p id=tha-ap540:9.1><span class=root>Mahatā parivārena, </span><br><p id=tha-ap540:9.2><span class=root>nimantetvā mahājinaṁ; </span><br><p id=tha-ap540:9.3><span class=root>Brāhmaṇānaṁ sahassena, </span><br><p id=tha-ap540:9.4><span class=root>sahadānamadāsahaṁ. </span><br><p id=tha-ap540:10.1><span class=root>Mahādānaṁ daditvāna, </span><br><p id=tha-ap540:10.2><span class=root>abhivādiya nāyakaṁ; </span><br><p id=tha-ap540:10.3><span class=root>Ekamantaṁ ṭhito haṭṭho, </span><br><p id=tha-ap540:10.4><span class=root>idaṁ vacanamabraviṁ. </span><br><p id=tha-ap540:11.1><span class=root>‘Tayi saddhāya me vīra, </span><br><p id=tha-ap540:11.2><span class=root>adhikāraguṇena ca; </span><br><p id=tha-ap540:11.3><span class=root>Parisā mahatī hotu, </span><br><p id=tha-ap540:11.4><span class=root>nibbattassa tahiṁ tahiṁ’. </span><br><p id=tha-ap540:12.1><span class=root>Tadā avoca parisaṁ, </span><br><p id=tha-ap540:12.2><span class=root>gajagajjitasussaro; </span><br><p id=tha-ap540:12.3><span class=root>Karavīkaruto satthā, </span><br><p id=tha-ap540:12.4><span class=root>‘etaṁ passatha brāhmaṇaṁ. </span><br><p id=tha-ap540:13.1><span class=root>Hemavaṇṇaṁ mahābāhuṁ, </span><br><p id=tha-ap540:13.2><span class=root>kamalānanalocanaṁ; </span><br><p id=tha-ap540:13.3><span class=root>Udaggatanujaṁ haṭṭhaṁ, </span><br><p id=tha-ap540:13.4><span class=root>saddhavantaṁ guṇe mama. </span><br><p id=tha-ap540:14.1><span class=root>Esa patthayate ṭhānaṁ, </span><br><p id=tha-ap540:14.2><span class=root>sīhaghosassa bhikkhuno; </span><br><p id=tha-ap540:14.3><span class=root>Anāgatamhi addhāne, </span><br><p id=tha-ap540:14.4><span class=root>lacchase taṁ manorathaṁ. </span><br><p id=tha-ap540:15.1><span class=root>Satasahassito kappe, </span><br><p id=tha-ap540:15.2><span class=root>okkākakulasambhavo; </span><br><p id=tha-ap540:15.3><span class=root>Gotamo nāma gottena, </span><br><p id=tha-ap540:15.4><span class=root>satthā loke bhavissati. </span><br><p id=tha-ap540:16.1><span class=root>Tassa dhammesu dāyādo, </span><br><p id=tha-ap540:16.2><span class=root>oraso dhammanimmito; </span><br><p id=tha-ap540:16.3><span class=root>Kassapo nāma gottena, </span><br><p id=tha-ap540:16.4><span class=root>hessati satthu sāvako’. </span><br><p id=tha-ap540:17.1><span class=root>Ito dvenavute kappe, </span><br><p id=tha-ap540:17.2><span class=root>ahu satthā anuttaro; </span><br><p id=tha-ap540:17.3><span class=root>Anūpamo asadiso, </span><br><p id=tha-ap540:17.4><span class=root>phusso lokagganāyako. </span><br><p id=tha-ap540:18.1><span class=root>So ca sabbaṁ tamaṁ hantvā, </span><br><p id=tha-ap540:18.2><span class=root>vijaṭetvā mahājaṭaṁ; </span><br><p id=tha-ap540:18.3><span class=root>Vassate amataṁ vuṭṭhiṁ, </span><br><p id=tha-ap540:18.4><span class=root>tappayanto sadevakaṁ. </span><br><p id=tha-ap540:19.1><span class=root>Tadā hi bārāṇasiyaṁ, </span><br><p id=tha-ap540:19.2><span class=root>rājā paccā ahumhase; </span><br><p id=tha-ap540:19.3><span class=root>Bhātaromha tayo sabbe, </span><br><p id=tha-ap540:19.4><span class=root>saṁvisaṭṭhāva rājino. </span><br><p id=tha-ap540:20.1><span class=root>Vīraṅgarūpā balino, </span><br><p id=tha-ap540:20.2><span class=root>saṅgāme aparājitā; </span><br><p id=tha-ap540:20.3><span class=root>Tadā kupitapaccanto, </span><br><p id=tha-ap540:20.4><span class=root>amhe āha mahīpati. </span><br><p id=tha-ap540:21.1><span class=root>‘Etha gantvāna paccantaṁ, </span><br><p id=tha-ap540:21.2><span class=root>sodhetvā aṭṭavībalaṁ; </span><br><p id=tha-ap540:21.3><span class=root>Khemaṁ vijiritaṁ katvā, </span><br><p id=tha-ap540:21.4><span class=root>puna dethāti bhāsatha’. </span><br><p id=tha-ap540:22.1><span class=root>Tato mayaṁ avocumha, </span><br><p id=tha-ap540:22.2><span class=root>yadi deyyāsi nāyakaṁ; </span><br><p id=tha-ap540:22.3><span class=root>Upaṭṭhānāya amhākaṁ, </span><br><p id=tha-ap540:22.4><span class=root>sādhayissāma vo tato. </span><br><p id=tha-ap540:23.1><span class=root>Tato mayaṁ laddhavarā, </span><br><p id=tha-ap540:23.2><span class=root>bhūmipālena pesitā; </span><br><p id=tha-ap540:23.3><span class=root>Nikkhittasatthaṁ paccantaṁ, </span><br><p id=tha-ap540:23.4><span class=root>katvā punarupacca taṁ. </span><br><p id=tha-ap540:24.1><span class=root>Yācitvā satthupaṭṭhānaṁ, </span><br><p id=tha-ap540:24.2><span class=root>rājānaṁ lokanāyakaṁ; </span><br><p id=tha-ap540:24.3><span class=root>Munivīraṁ labhitvāna, </span><br><p id=tha-ap540:24.4><span class=root>yāvajīvaṁ yajimha taṁ. </span><br><p id=tha-ap540:25.1><span class=root>Mahagghāni ca vatthāni, </span><br><p id=tha-ap540:25.2><span class=root>paṇītāni rasāni ca; </span><br><p id=tha-ap540:25.3><span class=root>Senāsanāni rammāni, </span><br><p id=tha-ap540:25.4><span class=root>bhesajjāni hitāni ca. </span><br><p id=tha-ap540:26.1><span class=root>Datvā sasaṅghamunino, </span><br><p id=tha-ap540:26.2><span class=root>dhammenuppāditāni no; </span><br><p id=tha-ap540:26.3><span class=root>Sīlavanto kāruṇikā, </span><br><p id=tha-ap540:26.4><span class=root>bhāvanāyuttamānasā. </span><br><p id=tha-ap540:27.1><span class=root>Saddhā paricaritvāna, </span><br><p id=tha-ap540:27.2><span class=root>mettacittena nāyakaṁ; </span><br><p id=tha-ap540:27.3><span class=root>Nibbute tamhi lokagge, </span><br><p id=tha-ap540:27.4><span class=root>pūjaṁ katvā yathābalaṁ. </span><br><p id=tha-ap540:28.1><span class=root>Tato cutā santusitaṁ, </span><br><p id=tha-ap540:28.2><span class=root>gatā tattha mahāsukhaṁ; </span><br><p id=tha-ap540:28.3><span class=root>Anubhūtā mayaṁ sabbe, </span><br><p id=tha-ap540:28.4><span class=root>buddhapūjāyidaṁ phalaṁ. </span><br><p id=tha-ap540:29.1><span class=root>Māyākāro yathā raṅge, </span><br><p id=tha-ap540:29.2><span class=root>dassesi vikatiṁ bahuṁ; </span><br><p id=tha-ap540:29.3><span class=root>Tathā bhave bhamantohaṁ, </span><br><p id=tha-ap540:29.4><span class=root>videhādhipatī ahuṁ. </span><br><p id=tha-ap540:30.1><span class=root>Guṇāceḷassa vākyena, </span><br><p id=tha-ap540:30.2><span class=root>micchādiṭṭhigatāsayo; </span><br><p id=tha-ap540:30.3><span class=root>Narakaṁ maggamārūḷho, </span><br><p id=tha-ap540:30.4><span class=root>rucāya mama dhītuyā. </span><br><p id=tha-ap540:31.1><span class=root>Ovādaṁ nādiyitvāna, </span><br><p id=tha-ap540:31.2><span class=root>brahmunā nāradenahaṁ; </span><br><p id=tha-ap540:31.3><span class=root>Bahudhā saṁsito santo, </span><br><p id=tha-ap540:31.4><span class=root>diṭṭhiṁ hitvāna pāpikaṁ. </span><br><p id=tha-ap540:32.1><span class=root>Pūrayitvā visesena, </span><br><p id=tha-ap540:32.2><span class=root>dasa kammapathānihaṁ; </span><br><p id=tha-ap540:32.3><span class=root>Hitvāna dehamagamiṁ, </span><br><p id=tha-ap540:32.4><span class=root>saggaṁ sabhavanaṁ yathā. </span><br><p id=tha-ap540:33.1><span class=root>Pacchime bhave sampatte, </span><br><p id=tha-ap540:33.2><span class=root>brahmabandhu ahosahaṁ; </span><br><p id=tha-ap540:33.3><span class=root>Bārāṇasiyaṁ phītāyaṁ, </span><br><p id=tha-ap540:33.4><span class=root>jāto vippamahākule. </span><br><p id=tha-ap540:34.1><span class=root>Maccubyādhijarā bhīto, </span><br><p id=tha-ap540:34.2><span class=root>ogāhetvā mahāvanaṁ; </span><br><p id=tha-ap540:34.3><span class=root>Nibbānaṁ padamesanto, </span><br><p id=tha-ap540:34.4><span class=root>jaṭilesu paribbajiṁ. </span><br><p id=tha-ap540:35.1><span class=root>Tadā dve bhātaro mayhaṁ, </span><br><p id=tha-ap540:35.2><span class=root>pabbajiṁsu mayā saha; </span><br><p id=tha-ap540:35.3><span class=root>Uruvelāyaṁ māpetvā, </span><br><p id=tha-ap540:35.4><span class=root>assamaṁ nivasiṁ ahaṁ. </span><br><p id=tha-ap540:36.1><span class=root>Kassapo nāma gottena, </span><br><p id=tha-ap540:36.2><span class=root>uruveḷanivāsiko; </span><br><p id=tha-ap540:36.3><span class=root>Tato me āsi paññatti, </span><br><p id=tha-ap540:36.4><span class=root>uruveḷakassapo iti. </span><br><p id=tha-ap540:37.1><span class=root>Nadīsakāse bhātā me, </span><br><p id=tha-ap540:37.2><span class=root>nadīkassapasavhayo; </span><br><p id=tha-ap540:37.3><span class=root>Āsī sakāsanāmena, </span><br><p id=tha-ap540:37.4><span class=root>gayāyaṁ gayākassapo. </span><br><p id=tha-ap540:38.1><span class=root>Dve satāni kaniṭṭhassa, </span><br><p id=tha-ap540:38.2><span class=root>tīṇi majjhassa bhātuno; </span><br><p id=tha-ap540:38.3><span class=root>Mama pañca satānūnā, </span><br><p id=tha-ap540:38.4><span class=root>sissā sabbe mamānugā. </span><br><p id=tha-ap540:39.1><span class=root>Tadā upecca maṁ buddho, </span><br><p id=tha-ap540:39.2><span class=root>katvāna vividhāni me; </span><br><p id=tha-ap540:39.3><span class=root>Pāṭihīrāni lokaggo, </span><br><p id=tha-ap540:39.4><span class=root>vinesi narasārathi. </span><br><p id=tha-ap540:40.1><span class=root>Sahassaparivārena, </span><br><p id=tha-ap540:40.2><span class=root>ahosiṁ ehibhikkhuko; </span><br><p id=tha-ap540:40.3><span class=root>Teheva saha sabbehi, </span><br><p id=tha-ap540:40.4><span class=root>arahattamapāpuṇiṁ. </span><br><p id=tha-ap540:41.1><span class=root>Te cevaññe ca bahavo, </span><br><p id=tha-ap540:41.2><span class=root>sissā maṁ parivārayuṁ; </span><br><p id=tha-ap540:41.3><span class=root>Sāsituñca samatthohaṁ, </span><br><p id=tha-ap540:41.4><span class=root>tato maṁ isisattamo. </span><br><p id=tha-ap540:42.1><span class=root>Mahāparisabhāvasmiṁ, </span><br><p id=tha-ap540:42.2><span class=root>etadagge ṭhapesi maṁ; </span><br><p id=tha-ap540:42.3><span class=root>Aho buddhe kataṁ kāraṁ, </span><br><p id=tha-ap540:42.4><span class=root>saphalaṁ me ajāyatha. </span><br><p id=tha-ap540:43.1><span class=root>Kilesā jhāpitā mayhaṁ, </span><br><p id=tha-ap540:43.2><span class=root>…pe… </span><br><p id=tha-ap540:43.3><span class=root>viharāmi anāsavo. </span><br><p id=tha-ap540:44.1><span class=root>Svāgataṁ vata me āsi, </span><br><p id=tha-ap540:44.2><span class=root>…pe… </span><br><p id=tha-ap540:44.3><span class=root>kataṁ buddhassa sāsanaṁ. </span><br><p id=tha-ap540:45.1><span class=root>Paṭisambhidā catasso, </span><br><p id=tha-ap540:45.2><span class=root>…pe… </span><br><p id=tha-ap540:45.3><span class=root>kataṁ buddhassa sāsanaṁ”. </span><br><p id=tha-ap540:46.1><span class=root>Itthaṁ sudaṁ āyasmā uruveḷakassapo thero imā gāthāyo abhāsitthāti. </span><br><p id=tha-ap540:47.1><span class=root>Uruveḷakassapattherassāpadānaṁ aṭṭhamaṁ. </span><br></main><footer class="container footer"><small><a href=/about>Contact info</a></small></footer>