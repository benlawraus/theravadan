<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0474.html>Previous</a><a href=/canon/en/pli/ms/sutta/kn/tha-ap/tha-ap0476.html>Next</a></div><p id=tha-ap475:0.1><span class=root>Therāpadāna </span><br><p id=tha-ap475:0.2><span class=root>Naḷamālivagga </span><br><p id=tha-ap475:0.3><span class="root big-bold">Ukkāsatikattheraapadāna </span><br><p id=tha-ap475:1.1><span class=root>“Kosiyo nāma bhagavā, </span><br><p id=tha-ap475:1.2><span class=root>cittakūṭe vasī tadā; </span><br><p id=tha-ap475:1.3><span class=root>Jhāyī jhānarato buddho, </span><br><p id=tha-ap475:1.4><span class=root>vivekābhirato muni. </span><br><p id=tha-ap475:2.1><span class=root>Ajjhogāhetvā himavantaṁ, </span><br><p id=tha-ap475:2.2><span class=root>Nārīgaṇapurakkhato; </span><br><p id=tha-ap475:2.3><span class=root>Addasaṁ kosiyaṁ buddhaṁ, </span><br><p id=tha-ap475:2.4><span class=root>Puṇṇamāyeva candimaṁ. </span><br><p id=tha-ap475:3.1><span class=root>Ukkāsate gahetvāna, </span><br><p id=tha-ap475:3.2><span class=root>parivāresahaṁ tadā; </span><br><p id=tha-ap475:3.3><span class=root>Sattarattindivaṁ ṭhatvā, </span><br><p id=tha-ap475:3.4><span class=root>aṭṭhamena agacchahaṁ. </span><br><p id=tha-ap475:4.1><span class=root>Vuṭṭhitaṁ kosiyaṁ buddhaṁ, </span><br><p id=tha-ap475:4.2><span class=root>sayambhuṁ aparājitaṁ; </span><br><p id=tha-ap475:4.3><span class=root>Pasannacitto vanditvā, </span><br><p id=tha-ap475:4.4><span class=root>ekaṁ bhikkhaṁ adāsahaṁ. </span><br><p id=tha-ap475:5.1><span class=root>Tena kammena dvipadinda, </span><br><p id=tha-ap475:5.2><span class=root>lokajeṭṭha narāsabha; </span><br><p id=tha-ap475:5.3><span class=root>Uppajjiṁ tusite kāye, </span><br><p id=tha-ap475:5.4><span class=root>ekabhikkhāyidaṁ phalaṁ. </span><br><p id=tha-ap475:6.1><span class=root>Divasañceva rattiñca, </span><br><p id=tha-ap475:6.2><span class=root>āloko hoti me sadā; </span><br><p id=tha-ap475:6.3><span class=root>Samantā yojanasataṁ, </span><br><p id=tha-ap475:6.4><span class=root>obhāsena pharāmahaṁ. </span><br><p id=tha-ap475:7.1><span class=root>Pañcapaññāsakappamhi, </span><br><p id=tha-ap475:7.2><span class=root>cakkavattī ahosahaṁ; </span><br><p id=tha-ap475:7.3><span class=root>Cāturanto vijitāvī, </span><br><p id=tha-ap475:7.4><span class=root>jambumaṇḍassa issaro. </span><br><p id=tha-ap475:8.1><span class=root>Tadā me nagaraṁ āsi, </span><br><p id=tha-ap475:8.2><span class=root>iddhaṁ phītaṁ sunimmitaṁ; </span><br><p id=tha-ap475:8.3><span class=root>Tiṁsayojanamāyāmaṁ, </span><br><p id=tha-ap475:8.4><span class=root>vitthārena ca vīsati. </span><br><p id=tha-ap475:9.1><span class=root>Sobhanaṁ nāma nagaraṁ, </span><br><p id=tha-ap475:9.2><span class=root>vissakammena māpitaṁ; </span><br><p id=tha-ap475:9.3><span class=root>Dasasaddāvivittaṁ taṁ, </span><br><p id=tha-ap475:9.4><span class=root>sammatāḷasamāhitaṁ. </span><br><p id=tha-ap475:10.1><span class=root>Na tamhi nagare atthi, </span><br><p id=tha-ap475:10.2><span class=root>vallikaṭṭhañca mattikā; </span><br><p id=tha-ap475:10.3><span class=root>Sabbasoṇṇamayaṁyeva, </span><br><p id=tha-ap475:10.4><span class=root>jotate niccakālikaṁ. </span><br><p id=tha-ap475:11.1><span class=root>Catupākāraparikkhittaṁ, </span><br><p id=tha-ap475:11.2><span class=root>tayo āsuṁ maṇimayā; </span><br><p id=tha-ap475:11.3><span class=root>Vemajjhe tālapantī ca, </span><br><p id=tha-ap475:11.4><span class=root>vissakammena māpitā. </span><br><p id=tha-ap475:12.1><span class=root>Dasasahassapokkharañño, </span><br><p id=tha-ap475:12.2><span class=root>padumuppalachāditā; </span><br><p id=tha-ap475:12.3><span class=root>Puṇḍarīkehi sañchannā, </span><br><p id=tha-ap475:12.4><span class=root>nānāgandhasamīritā. </span><br><p id=tha-ap475:13.1><span class=root>Catunnavutito kappe, </span><br><p id=tha-ap475:13.2><span class=root>yaṁ ukkaṁ dhārayiṁ ahaṁ; </span><br><p id=tha-ap475:13.3><span class=root>Duggatiṁ nābhijānāmi, </span><br><p id=tha-ap475:13.4><span class=root>ukkādhārassidaṁ phalaṁ. </span><br><p id=tha-ap475:14.1><span class=root>Kilesā jhāpitā mayhaṁ, </span><br><p id=tha-ap475:14.2><span class=root>…pe… </span><br><p id=tha-ap475:14.3><span class=root>viharāmi anāsavo. </span><br><p id=tha-ap475:15.1><span class=root>Svāgataṁ vata me āsi, </span><br><p id=tha-ap475:15.2><span class=root>…pe… </span><br><p id=tha-ap475:15.3><span class=root>kataṁ buddhassa sāsanaṁ. </span><br><p id=tha-ap475:16.1><span class=root>Paṭisambhidā catasso, </span><br><p id=tha-ap475:16.2><span class=root>…pe… </span><br><p id=tha-ap475:16.3><span class=root>kataṁ buddhassa sāsanaṁ”. </span><br><p id=tha-ap475:17.1><span class=root>Itthaṁ sudaṁ āyasmā ukkāsatiko thero imā gāthāyo abhāsitthāti. </span><br><p id=tha-ap475:18.1><span class=root>Ukkāsatikattherassāpadānaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>