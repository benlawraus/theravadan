<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0474.html>Previous</a><a href=/canon/en/pli/ms/sutta/kn/tha-ap/tha-ap0476.html>Next</a></div><p><div class=verse-container id=tha-ap475:0.1><span>Therāpadāna </span></div><p><div class=verse-container id=tha-ap475:0.2><span>Naḷamālivagga </span></div><p><div class=verse-container id=tha-ap475:0.3><span class=big-bold>Ukkāsatikattheraapadāna </span></div><p><div class=verse-container id=tha-ap475:1.1><span>“Kosiyo nāma bhagavā, </span></div><p><div class=verse-container id=tha-ap475:1.2><span>cittakūṭe vasī tadā; </span></div><p><div class=verse-container id=tha-ap475:1.3><span>Jhāyī jhānarato buddho, </span></div><p><div class=verse-container id=tha-ap475:1.4><span>vivekābhirato muni. </span></div><p><div class=verse-container id=tha-ap475:2.1><span>Ajjhogāhetvā himavantaṁ, </span></div><p><div class=verse-container id=tha-ap475:2.2><span>Nārīgaṇapurakkhato; </span></div><p><div class=verse-container id=tha-ap475:2.3><span>Addasaṁ kosiyaṁ buddhaṁ, </span></div><p><div class=verse-container id=tha-ap475:2.4><span>Puṇṇamāyeva candimaṁ. </span></div><p><div class=verse-container id=tha-ap475:3.1><span>Ukkāsate gahetvāna, </span></div><p><div class=verse-container id=tha-ap475:3.2><span>parivāresahaṁ tadā; </span></div><p><div class=verse-container id=tha-ap475:3.3><span>Sattarattindivaṁ ṭhatvā, </span></div><p><div class=verse-container id=tha-ap475:3.4><span>aṭṭhamena agacchahaṁ. </span></div><p><div class=verse-container id=tha-ap475:4.1><span>Vuṭṭhitaṁ kosiyaṁ buddhaṁ, </span></div><p><div class=verse-container id=tha-ap475:4.2><span>sayambhuṁ aparājitaṁ; </span></div><p><div class=verse-container id=tha-ap475:4.3><span>Pasannacitto vanditvā, </span></div><p><div class=verse-container id=tha-ap475:4.4><span>ekaṁ bhikkhaṁ adāsahaṁ. </span></div><p><div class=verse-container id=tha-ap475:5.1><span>Tena kammena dvipadinda, </span></div><p><div class=verse-container id=tha-ap475:5.2><span>lokajeṭṭha narāsabha; </span></div><p><div class=verse-container id=tha-ap475:5.3><span>Uppajjiṁ tusite kāye, </span></div><p><div class=verse-container id=tha-ap475:5.4><span>ekabhikkhāyidaṁ phalaṁ. </span></div><p><div class=verse-container id=tha-ap475:6.1><span>Divasañceva rattiñca, </span></div><p><div class=verse-container id=tha-ap475:6.2><span>āloko hoti me sadā; </span></div><p><div class=verse-container id=tha-ap475:6.3><span>Samantā yojanasataṁ, </span></div><p><div class=verse-container id=tha-ap475:6.4><span>obhāsena pharāmahaṁ. </span></div><p><div class=verse-container id=tha-ap475:7.1><span>Pañcapaññāsakappamhi, </span></div><p><div class=verse-container id=tha-ap475:7.2><span>cakkavattī ahosahaṁ; </span></div><p><div class=verse-container id=tha-ap475:7.3><span>Cāturanto vijitāvī, </span></div><p><div class=verse-container id=tha-ap475:7.4><span>jambumaṇḍassa issaro. </span></div><p><div class=verse-container id=tha-ap475:8.1><span>Tadā me nagaraṁ āsi, </span></div><p><div class=verse-container id=tha-ap475:8.2><span>iddhaṁ phītaṁ sunimmitaṁ; </span></div><p><div class=verse-container id=tha-ap475:8.3><span>Tiṁsayojanamāyāmaṁ, </span></div><p><div class=verse-container id=tha-ap475:8.4><span>vitthārena ca vīsati. </span></div><p><div class=verse-container id=tha-ap475:9.1><span>Sobhanaṁ nāma nagaraṁ, </span></div><p><div class=verse-container id=tha-ap475:9.2><span>vissakammena māpitaṁ; </span></div><p><div class=verse-container id=tha-ap475:9.3><span>Dasasaddāvivittaṁ taṁ, </span></div><p><div class=verse-container id=tha-ap475:9.4><span>sammatāḷasamāhitaṁ. </span></div><p><div class=verse-container id=tha-ap475:10.1><span>Na tamhi nagare atthi, </span></div><p><div class=verse-container id=tha-ap475:10.2><span>vallikaṭṭhañca mattikā; </span></div><p><div class=verse-container id=tha-ap475:10.3><span>Sabbasoṇṇamayaṁyeva, </span></div><p><div class=verse-container id=tha-ap475:10.4><span>jotate niccakālikaṁ. </span></div><p><div class=verse-container id=tha-ap475:11.1><span>Catupākāraparikkhittaṁ, </span></div><p><div class=verse-container id=tha-ap475:11.2><span>tayo āsuṁ maṇimayā; </span></div><p><div class=verse-container id=tha-ap475:11.3><span>Vemajjhe tālapantī ca, </span></div><p><div class=verse-container id=tha-ap475:11.4><span>vissakammena māpitā. </span></div><p><div class=verse-container id=tha-ap475:12.1><span>Dasasahassapokkharañño, </span></div><p><div class=verse-container id=tha-ap475:12.2><span>padumuppalachāditā; </span></div><p><div class=verse-container id=tha-ap475:12.3><span>Puṇḍarīkehi sañchannā, </span></div><p><div class=verse-container id=tha-ap475:12.4><span>nānāgandhasamīritā. </span></div><p><div class=verse-container id=tha-ap475:13.1><span>Catunnavutito kappe, </span></div><p><div class=verse-container id=tha-ap475:13.2><span>yaṁ ukkaṁ dhārayiṁ ahaṁ; </span></div><p><div class=verse-container id=tha-ap475:13.3><span>Duggatiṁ nābhijānāmi, </span></div><p><div class=verse-container id=tha-ap475:13.4><span>ukkādhārassidaṁ phalaṁ. </span></div><p><div class=verse-container id=tha-ap475:14.1><span>Kilesā jhāpitā mayhaṁ, </span></div><p><div class=verse-container id=tha-ap475:14.2><span>…pe… </span></div><p><div class=verse-container id=tha-ap475:14.3><span>viharāmi anāsavo. </span></div><p><div class=verse-container id=tha-ap475:15.1><span>Svāgataṁ vata me āsi, </span></div><p><div class=verse-container id=tha-ap475:15.2><span>…pe… </span></div><p><div class=verse-container id=tha-ap475:15.3><span>kataṁ buddhassa sāsanaṁ. </span></div><p><div class=verse-container id=tha-ap475:16.1><span>Paṭisambhidā catasso, </span></div><p><div class=verse-container id=tha-ap475:16.2><span>…pe… </span></div><p><div class=verse-container id=tha-ap475:16.3><span>kataṁ buddhassa sāsanaṁ”. </span></div><p><div class=verse-container id=tha-ap475:17.1><span>Itthaṁ sudaṁ āyasmā ukkāsatiko thero imā gāthāyo abhāsitthāti. </span></div><p><div class=verse-container id=tha-ap475:18.1><span>Ukkāsatikattherassāpadānaṁ tatiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0474.html>Previous</a><a href=/canon/en/pli/ms/sutta/kn/tha-ap/tha-ap0476.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>