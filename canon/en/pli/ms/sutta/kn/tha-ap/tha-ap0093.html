<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0092.html>Previous</a><a href=/canon/en/pli/ms/sutta/kn/tha-ap/tha-ap0094.html>Next</a></div><p id=tha-ap93:0.1><span class=root>Therāpadāna </span><br><p id=tha-ap93:0.2><span class=root>Sudhāvagga </span><br><p id=tha-ap93:0.3><span class="root big-bold">Sudhāpiṇḍiyattheraapadāna </span><br><p id=tha-ap93:1.1><span class=root>“Pūjārahe pūjayato, </span><br><p id=tha-ap93:1.2><span class=root>buddhe yadi va sāvake; </span><br><p id=tha-ap93:1.3><span class=root>Papañcasamatikkante, </span><br><p id=tha-ap93:1.4><span class=root>tiṇṇasokapariddave. </span><br><p id=tha-ap93:2.1><span class=root>Te tādise pūjayato, </span><br><p id=tha-ap93:2.2><span class=root>nibbute akutobhaye; </span><br><p id=tha-ap93:2.3><span class=root>Na sakkā puññaṁ saṅkhātuṁ, </span><br><p id=tha-ap93:2.4><span class=root>imettamapi kenaci. </span><br><p id=tha-ap93:3.1><span class=root>Catunnamapi dīpānaṁ, </span><br><p id=tha-ap93:3.2><span class=root>issaraṁ yodha kāraye; </span><br><p id=tha-ap93:3.3><span class=root>Ekissā pūjanāyetaṁ, </span><br><p id=tha-ap93:3.4><span class=root>kalaṁ nāgghati soḷasiṁ. </span><br><p id=tha-ap93:4.1><span class=root>Siddhatthassa naraggassa, </span><br><p id=tha-ap93:4.2><span class=root>cetiye phalitantare; </span><br><p id=tha-ap93:4.3><span class=root>Sudhāpiṇḍo mayā dinno, </span><br><p id=tha-ap93:4.4><span class=root>vippasannena cetasā. </span><br><p id=tha-ap93:5.1><span class=root>Catunnavutito kappe, </span><br><p id=tha-ap93:5.2><span class=root>yaṁ kammamakariṁ tadā; </span><br><p id=tha-ap93:5.3><span class=root>Duggatiṁ nābhijānāmi, </span><br><p id=tha-ap93:5.4><span class=root>paṭisaṅkhārassidaṁ phalaṁ. </span><br><p id=tha-ap93:6.1><span class=root>Ito tiṁsatikappamhi, </span><br><p id=tha-ap93:6.2><span class=root>paṭisaṅkhārasavhayā; </span><br><p id=tha-ap93:6.3><span class=root>Sattaratanasampannā, </span><br><p id=tha-ap93:6.4><span class=root>terasa cakkavattino. </span><br><p id=tha-ap93:7.1><span class=root>Paṭisambhidā catasso, </span><br><p id=tha-ap93:7.2><span class=root>vimokkhāpi ca aṭṭhime; </span><br><p id=tha-ap93:7.3><span class=root>Chaḷabhiññā sacchikatā, </span><br><p id=tha-ap93:7.4><span class=root>kataṁ buddhassa sāsanaṁ”. </span><br><p id=tha-ap93:8.1><span class=root>Itthaṁ sudaṁ āyasmā sudhāpiṇḍiyo thero imā gāthāyo abhāsitthāti. </span><br><p id=tha-ap93:9.1><span class=root>Sudhāpiṇḍiyattherassāpadānaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>