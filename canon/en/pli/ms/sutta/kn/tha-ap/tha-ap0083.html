<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0082.html>Previous</a><a href=/canon/en/pli/ms/sutta/kn/tha-ap/tha-ap0084.html>Next</a></div><p><div class=verse-container id=tha-ap83:0.1><span>Therāpadāna </span></div><p><div class=verse-container id=tha-ap83:0.2><span>Timiravagga </span></div><p><div class=verse-container id=tha-ap83:0.3><span class=big-bold>Timirapupphiyattheraapadāna </span></div><p><div class=verse-container id=tha-ap83:1.1><span>“Candabhāgānadītīre, </span></div><p><div class=verse-container id=tha-ap83:1.2><span>anusotaṁ vajāmahaṁ; </span></div><p><div class=verse-container id=tha-ap83:1.3><span>Nisinnaṁ samaṇaṁ disvā, </span></div><p><div class=verse-container id=tha-ap83:1.4><span>vippasannamanāvilaṁ. </span></div><p><div class=verse-container id=tha-ap83:2.1><span>Tattha cittaṁ pasādetvā, </span></div><p><div class=verse-container id=tha-ap83:2.2><span>evaṁ cintesahaṁ tadā; </span></div><p><div class=verse-container id=tha-ap83:2.3><span>Tārayissati tiṇṇoyaṁ, </span></div><p><div class=verse-container id=tha-ap83:2.4><span>dantoyaṁ damayissati. </span></div><p><div class=verse-container id=tha-ap83:3.1><span>Assāsissati assattho, </span></div><p><div class=verse-container id=tha-ap83:3.2><span>santo ca samayissati; </span></div><p><div class=verse-container id=tha-ap83:3.3><span>Mocayissati mutto ca, </span></div><p><div class=verse-container id=tha-ap83:3.4><span>nibbāpessati nibbuto. </span></div><p><div class=verse-container id=tha-ap83:4.1><span>Evāhaṁ cintayitvāna, </span></div><p><div class=verse-container id=tha-ap83:4.2><span>siddhatthassa mahesino; </span></div><p><div class=verse-container id=tha-ap83:4.3><span>Gahetvā timirapupphaṁ, </span></div><p><div class=verse-container id=tha-ap83:4.4><span>matthake okiriṁ ahaṁ. </span></div><p><div class=verse-container id=tha-ap83:5.1><span>Añjaliṁ paggahetvāna, </span></div><p><div class=verse-container id=tha-ap83:5.2><span>katvā ca naṁ padakkhiṇaṁ; </span></div><p><div class=verse-container id=tha-ap83:5.3><span>Vanditvā satthuno pāde, </span></div><p><div class=verse-container id=tha-ap83:5.4><span>pakkāmiṁ aparaṁ disaṁ. </span></div><p><div class=verse-container id=tha-ap83:6.1><span>Aciraṁ gatamattaṁ maṁ, </span></div><p><div class=verse-container id=tha-ap83:6.2><span>migarājā viheṭhayi; </span></div><p><div class=verse-container id=tha-ap83:6.3><span>Papātamanugacchanto, </span></div><p><div class=verse-container id=tha-ap83:6.4><span>tattheva papatiṁ ahaṁ. </span></div><p><div class=verse-container id=tha-ap83:7.1><span>Catunnavutito kappe, </span></div><p><div class=verse-container id=tha-ap83:7.2><span>yaṁ pupphamabhiropayiṁ; </span></div><p><div class=verse-container id=tha-ap83:7.3><span>Duggatiṁ nābhijānāmi, </span></div><p><div class=verse-container id=tha-ap83:7.4><span>pupphapūjāyidaṁ phalaṁ. </span></div><p><div class=verse-container id=tha-ap83:8.1><span>Chappaññāsamhi kappamhi, </span></div><p><div class=verse-container id=tha-ap83:8.2><span>sattevāsuṁ mahāyasā; </span></div><p><div class=verse-container id=tha-ap83:8.3><span>Sattaratanasampannā, </span></div><p><div class=verse-container id=tha-ap83:8.4><span>cakkavattī mahabbalā. </span></div><p><div class=verse-container id=tha-ap83:9.1><span>Paṭisambhidā catasso, </span></div><p><div class=verse-container id=tha-ap83:9.2><span>vimokkhāpi ca aṭṭhime; </span></div><p><div class=verse-container id=tha-ap83:9.3><span>Chaḷabhiññā sacchikatā, </span></div><p><div class=verse-container id=tha-ap83:9.4><span>kataṁ buddhassa sāsanaṁ”. </span></div><p><div class=verse-container id=tha-ap83:10.1><span>Itthaṁ sudaṁ āyasmā timirapupphiyo thero imā gāthāyo abhāsitthāti. </span></div><p><div class=verse-container id=tha-ap83:11.1><span>Timirapupphiyattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0082.html>Previous</a><a href=/canon/en/pli/ms/sutta/kn/tha-ap/tha-ap0084.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>