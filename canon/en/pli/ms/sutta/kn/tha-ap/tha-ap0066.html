<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0065.html>Previous</a><a href=/canon/en/pli/ms/sutta/kn/tha-ap/tha-ap0067.html>Next</a></div><p id=tha-ap66:0.1><span class=root>Therāpadāna </span><br><p id=tha-ap66:0.2><span class=root>Sakacintaniyavagga </span><br><p id=tha-ap66:0.3><span class="root big-bold">Parappasādakattheraapadāna </span><br><p id=tha-ap66:1.1><span class=root>“Usabhaṁ pavaraṁ vīraṁ, </span><br><p id=tha-ap66:1.2><span class=root>Mahesiṁ vijitāvinaṁ; </span><br><p id=tha-ap66:1.3><span class=root>Suvaṇṇavaṇṇaṁ sambuddhaṁ, </span><br><p id=tha-ap66:1.4><span class=root>Ko disvā nappasīdati. </span><br><p id=tha-ap66:2.1><span class=root>Himavāvāparimeyyo, </span><br><p id=tha-ap66:2.2><span class=root>sāgarova duruttaro; </span><br><p id=tha-ap66:2.3><span class=root>Tatheva jhānaṁ buddhassa, </span><br><p id=tha-ap66:2.4><span class=root>ko disvā nappasīdati. </span><br><p id=tha-ap66:3.1><span class=root>Vasudhā yathāppameyyā, </span><br><p id=tha-ap66:3.2><span class=root>cittā vanavaṭaṁsakā; </span><br><p id=tha-ap66:3.3><span class=root>Tatheva sīlaṁ buddhassa, </span><br><p id=tha-ap66:3.4><span class=root>ko disvā nappasīdati. </span><br><p id=tha-ap66:4.1><span class=root>Anilañjasāsaṅkhubbho, </span><br><p id=tha-ap66:4.2><span class=root>yathākāso asaṅkhiyo; </span><br><p id=tha-ap66:4.3><span class=root>Tatheva ñāṇaṁ buddhassa, </span><br><p id=tha-ap66:4.4><span class=root>ko disvā nappasīdati. </span><br><p id=tha-ap66:5.1><span class=root>Imāhi catugāthāhi, </span><br><p id=tha-ap66:5.2><span class=root>brāhmaṇo senasavhayo; </span><br><p id=tha-ap66:5.3><span class=root>Buddhaseṭṭhaṁ thavitvāna, </span><br><p id=tha-ap66:5.4><span class=root>siddhatthaṁ aparājitaṁ. </span><br><p id=tha-ap66:6.1><span class=root>Catunnavutikappāni, </span><br><p id=tha-ap66:6.2><span class=root>duggatiṁ nupapajjatha; </span><br><p id=tha-ap66:6.3><span class=root>Sugatiṁ sukhasampattiṁ, </span><br><p id=tha-ap66:6.4><span class=root>anubhosimanappakaṁ. </span><br><p id=tha-ap66:7.1><span class=root>Catunnavutito kappe, </span><br><p id=tha-ap66:7.2><span class=root>thavitvā lokanāyakaṁ; </span><br><p id=tha-ap66:7.3><span class=root>Duggatiṁ nābhijānāmi, </span><br><p id=tha-ap66:7.4><span class=root>thomanāya idaṁ phalaṁ. </span><br><p id=tha-ap66:8.1><span class=root>Cātuddasamhi kappamhi, </span><br><p id=tha-ap66:8.2><span class=root>caturo āsumuggatā; </span><br><p id=tha-ap66:8.3><span class=root>Sattaratanasampannā, </span><br><p id=tha-ap66:8.4><span class=root>cakkavattī mahabbalā. </span><br><p id=tha-ap66:9.1><span class=root>Paṭisambhidā catasso, </span><br><p id=tha-ap66:9.2><span class=root>…pe… </span><br><p id=tha-ap66:9.3><span class=root>kataṁ buddhassa sāsanaṁ”. </span><br><p id=tha-ap66:10.1><span class=root>Itthaṁ sudaṁ āyasmā parappasādako thero imā gāthāyo abhāsitthāti. </span><br><p id=tha-ap66:11.1><span class=root>Parappasādakattherassāpadānaṁ catutthaṁ. </span><br></main><footer class="container footer"><small><a href=/about/>Contact info</a></small></footer>