<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0346.html>Previous</a><a href=/canon/en/pli/ms/sutta/kn/tha-ap/tha-ap0348.html>Next</a></div><p id=tha-ap347:0.1><span class=root>Therāpadāna </span><br><p id=tha-ap347:0.2><span class=root>Ekapadumiyavagga </span><br><p id=tha-ap347:0.3><span class="root big-bold">Naḷāgārikattheraapadāna </span><br><p id=tha-ap347:1.1><span class=root>“Himavantassāvidūre, </span><br><p id=tha-ap347:1.2><span class=root>hārito nāma pabbato; </span><br><p id=tha-ap347:1.3><span class=root>Sayambhū nārado nāma, </span><br><p id=tha-ap347:1.4><span class=root>rukkhamūle vasī tadā. </span><br><p id=tha-ap347:2.1><span class=root>Naḷāgāraṁ karitvāna, </span><br><p id=tha-ap347:2.2><span class=root>tiṇena chādayiṁ ahaṁ; </span><br><p id=tha-ap347:2.3><span class=root>Caṅkamaṁ sodhayitvāna, </span><br><p id=tha-ap347:2.4><span class=root>sayambhussa adāsahaṁ. </span><br><p id=tha-ap347:3.1><span class=root>Catuddasasu kappesu, </span><br><p id=tha-ap347:3.2><span class=root>devaloke ramiṁ ahaṁ; </span><br><p id=tha-ap347:3.3><span class=root>Catusattatikkhattuñca, </span><br><p id=tha-ap347:3.4><span class=root>devarajjaṁ akārayiṁ. </span><br><p id=tha-ap347:4.1><span class=root>Catusattatikkhattuñca, </span><br><p id=tha-ap347:4.2><span class=root>cakkavattī ahosahaṁ; </span><br><p id=tha-ap347:4.3><span class=root>Padesarajjaṁ vipulaṁ, </span><br><p id=tha-ap347:4.4><span class=root>gaṇanāto asaṅkhiyaṁ. </span><br><p id=tha-ap347:5.1><span class=root>Ubbiddhaṁ bhavanaṁ mayhaṁ, </span><br><p id=tha-ap347:5.2><span class=root>Indalaṭṭhīva uggataṁ; </span><br><p id=tha-ap347:5.3><span class=root>Sahassathambhaṁ atulaṁ, </span><br><p id=tha-ap347:5.4><span class=root>Vimānaṁ sapabhassaraṁ. </span><br><p id=tha-ap347:6.1><span class=root>Dve sampattī anubhotvā, </span><br><p id=tha-ap347:6.2><span class=root>sukkamūlena codito; </span><br><p id=tha-ap347:6.3><span class=root>Gotamassa bhagavato, </span><br><p id=tha-ap347:6.4><span class=root>sāsane pabbajiṁ ahaṁ. </span><br><p id=tha-ap347:7.1><span class=root>Padhānapahitattomhi, </span><br><p id=tha-ap347:7.2><span class=root>upasanto nirūpadhi; </span><br><p id=tha-ap347:7.3><span class=root>Nāgova bandhanaṁ chetvā, </span><br><p id=tha-ap347:7.4><span class=root>viharāmi anāsavo. </span><br><p id=tha-ap347:8.1><span class=root>Paṭisambhidā catasso, </span><br><p id=tha-ap347:8.2><span class=root>…pe… </span><br><p id=tha-ap347:8.3><span class=root>kataṁ buddhassa sāsanaṁ”. </span><br><p id=tha-ap347:9.1><span class=root>Itthaṁ sudaṁ āyasmā naḷāgāriko thero imā gāthāyo abhāsitthāti. </span><br><p id=tha-ap347:10.1><span class=root>Naḷāgārikattherassāpadānaṁ pañcamaṁ. </span><br></main><footer class="container footer"><small><a href=/about>Contact info</a></small></footer>