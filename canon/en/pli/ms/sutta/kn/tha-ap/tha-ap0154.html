<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0153.html>Previous</a><a href=/canon/en/pli/ms/sutta/kn/tha-ap/tha-ap0155.html>Next</a></div><p id=tha-ap154:0.1><span class=root>Therāpadāna </span><br><p id=tha-ap154:0.2><span class=root>Bandhujīvakavagga </span><br><p id=tha-ap154:0.3><span class="root big-bold">Tambapupphiyattheraapadāna </span><br><p id=tha-ap154:1.1><span class=root>“Parakammāyane yutto, </span><br><p id=tha-ap154:1.2><span class=root>aparādhaṁ akāsahaṁ; </span><br><p id=tha-ap154:1.3><span class=root>Vanantaṁ abhidhāvissaṁ, </span><br><p id=tha-ap154:1.4><span class=root>bhayaverasamappito. </span><br><p id=tha-ap154:2.1><span class=root>Pupphitaṁ pādapaṁ disvā, </span><br><p id=tha-ap154:2.2><span class=root>piṇḍibandhaṁ sunimmitaṁ; </span><br><p id=tha-ap154:2.3><span class=root>Tambapupphaṁ gahetvāna, </span><br><p id=tha-ap154:2.4><span class=root>bodhiyaṁ okiriṁ ahaṁ. </span><br><p id=tha-ap154:3.1><span class=root>Sammajjitvāna taṁ bodhiṁ, </span><br><p id=tha-ap154:3.2><span class=root>pāṭaliṁ pādaputtamaṁ; </span><br><p id=tha-ap154:3.3><span class=root>Pallaṅkaṁ ābhujitvāna, </span><br><p id=tha-ap154:3.4><span class=root>bodhimūle upāvisiṁ. </span><br><p id=tha-ap154:4.1><span class=root>Gatamaggaṁ gavesantā, </span><br><p id=tha-ap154:4.2><span class=root>āgacchuṁ mama santikaṁ; </span><br><p id=tha-ap154:4.3><span class=root>Te ca disvānahaṁ tattha, </span><br><p id=tha-ap154:4.4><span class=root>āvajjiṁ bodhimuttamaṁ. </span><br><p id=tha-ap154:5.1><span class=root>Vanditvāna ahaṁ bodhiṁ, </span><br><p id=tha-ap154:5.2><span class=root>vippasannena cetasā; </span><br><p id=tha-ap154:5.3><span class=root>Anekatāle papatiṁ, </span><br><p id=tha-ap154:5.4><span class=root>giridugge bhayānake. </span><br><p id=tha-ap154:6.1><span class=root>Ekanavutito kappe, </span><br><p id=tha-ap154:6.2><span class=root>yaṁ pupphamabhiropayiṁ; </span><br><p id=tha-ap154:6.3><span class=root>Duggatiṁ nābhijānāmi, </span><br><p id=tha-ap154:6.4><span class=root>bodhipūjāyidaṁ phalaṁ. </span><br><p id=tha-ap154:7.1><span class=root>Ito ca tatiye kappe, </span><br><p id=tha-ap154:7.2><span class=root>rājā susaññato ahaṁ; </span><br><p id=tha-ap154:7.3><span class=root>Sattaratanasampanno, </span><br><p id=tha-ap154:7.4><span class=root>cakkavattī mahabbalo. </span><br><p id=tha-ap154:8.1><span class=root>Paṭisambhidā catasso, </span><br><p id=tha-ap154:8.2><span class=root>…pe… </span><br><p id=tha-ap154:8.3><span class=root>kataṁ buddhassa sāsanaṁ”. </span><br><p id=tha-ap154:9.1><span class=root>Itthaṁ sudaṁ āyasmā tambapupphiyo thero imā gāthāyo abhāsitthāti. </span><br><p id=tha-ap154:10.1><span class=root>Tambapupphiyattherassāpadānaṁ dutiyaṁ. </span><br></main><footer class="container footer"><small><a href=/about>Contact info</a></small></footer>