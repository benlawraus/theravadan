<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0012.html>Previous</a><a href=/canon/en/pli/ms/sutta/kn/tha-ap/tha-ap0014.html>Next</a></div><p id=tha-ap13:0.1><span class=root>Therāpadāna </span><br><p id=tha-ap13:0.2><span class=root>Sīhāsaniyavagga </span><br><p id=tha-ap13:0.3><span class="root big-bold">Sīhāsanadāyakattheraapadāna </span><br><p id=tha-ap13:1.1><span class=root>“Nibbute lokanāthamhi, </span><br><p id=tha-ap13:1.2><span class=root>siddhatthe dvipaduttame; </span><br><p id=tha-ap13:1.3><span class=root>Vitthārike pāvacane, </span><br><p id=tha-ap13:1.4><span class=root>bāhujaññamhi sāsane. </span><br><p id=tha-ap13:2.1><span class=root>Pasannacitto sumano, </span><br><p id=tha-ap13:2.2><span class=root>sīhāsanamakāsahaṁ; </span><br><p id=tha-ap13:2.3><span class=root>Sīhāsanaṁ karitvāna, </span><br><p id=tha-ap13:2.4><span class=root>pādapīṭhamakāsahaṁ. </span><br><p id=tha-ap13:3.1><span class=root>Sīhāsane ca vassante, </span><br><p id=tha-ap13:3.2><span class=root>gharaṁ tattha akāsahaṁ; </span><br><p id=tha-ap13:3.3><span class=root>Tena cittappasādena, </span><br><p id=tha-ap13:3.4><span class=root>tusitaṁ upapajjahaṁ. </span><br><p id=tha-ap13:4.1><span class=root>Āyāmena catubbīsa- </span><br><p id=tha-ap13:4.2><span class=root>yojanaṁ āsi tāvade; </span><br><p id=tha-ap13:4.3><span class=root>Vimānaṁ sukataṁ mayhaṁ, </span><br><p id=tha-ap13:4.4><span class=root>vitthārena catuddasa. </span><br><p id=tha-ap13:5.1><span class=root>Sataṁ kaññāsahassāni, </span><br><p id=tha-ap13:5.2><span class=root>parivārenti maṁ sadā; </span><br><p id=tha-ap13:5.3><span class=root>Soṇṇamayañca pallaṅkaṁ, </span><br><p id=tha-ap13:5.4><span class=root>byamhe āsi sunimmitaṁ. </span><br><p id=tha-ap13:6.1><span class=root>Hatthiyānaṁ assayānaṁ, </span><br><p id=tha-ap13:6.2><span class=root>dibbayānaṁ upaṭṭhitaṁ; </span><br><p id=tha-ap13:6.3><span class=root>Pāsādā sivikā ceva, </span><br><p id=tha-ap13:6.4><span class=root>nibbattanti yadicchakaṁ. </span><br><p id=tha-ap13:7.1><span class=root>Maṇimayā ca pallaṅkā, </span><br><p id=tha-ap13:7.2><span class=root>aññe sāramayā bahū; </span><br><p id=tha-ap13:7.3><span class=root>Nibbattanti mamaṁ sabbe, </span><br><p id=tha-ap13:7.4><span class=root>sīhāsanassidaṁ phalaṁ. </span><br><p id=tha-ap13:8.1><span class=root>Soṇṇamayā rūpimayā, </span><br><p id=tha-ap13:8.2><span class=root>phalikāveḷuriyāmayā; </span><br><p id=tha-ap13:8.3><span class=root>Pādukā abhirūhāmi, </span><br><p id=tha-ap13:8.4><span class=root>pādapīṭhassidaṁ phalaṁ. </span><br><p id=tha-ap13:9.1><span class=root>Catunnavutito kappe, </span><br><p id=tha-ap13:9.2><span class=root>yaṁ kammamakariṁ tadā; </span><br><p id=tha-ap13:9.3><span class=root>Duggatiṁ nābhijānāmi, </span><br><p id=tha-ap13:9.4><span class=root>puññakammassidaṁ phalaṁ. </span><br><p id=tha-ap13:10.1><span class=root>Tesattatimhito kappe, </span><br><p id=tha-ap13:10.2><span class=root>indanāmā tayo janā; </span><br><p id=tha-ap13:10.3><span class=root>Dvesattatimhito kappe, </span><br><p id=tha-ap13:10.4><span class=root>tayo sumananāmakā. </span><br><p id=tha-ap13:11.1><span class=root>Samasattatito kappe, </span><br><p id=tha-ap13:11.2><span class=root>tayo varuṇanāmakā; </span><br><p id=tha-ap13:11.3><span class=root>Sattaratanasampannā, </span><br><p id=tha-ap13:11.4><span class=root>catudīpamhi issarā. </span><br><p id=tha-ap13:12.1><span class=root>Paṭisambhidā catasso, </span><br><p id=tha-ap13:12.2><span class=root>vimokkhāpi ca aṭṭhime; </span><br><p id=tha-ap13:12.3><span class=root>Chaḷabhiññā sacchikatā, </span><br><p id=tha-ap13:12.4><span class=root>kataṁ buddhassa sāsanaṁ”. </span><br><p id=tha-ap13:13.1><span class=root>Itthaṁ sudaṁ āyasmā sīhāsanadāyako thero imā gāthāyo abhāsitthāti. </span><br><p id=tha-ap13:14.1><span class=root>Sīhāsanadāyakattherassāpadānaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>