<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0012.html>Previous</a><a href=/canon/en/pli/ms/sutta/kn/tha-ap/tha-ap0014.html>Next</a></div><p><div class=verse-container id=tha-ap13:0.1><span>Therāpadāna </span></div><p><div class=verse-container id=tha-ap13:0.2><span>Sīhāsaniyavagga </span></div><p><div class=verse-container id=tha-ap13:0.3><span class=big-bold>Sīhāsanadāyakattheraapadāna </span></div><p><div class=verse-container id=tha-ap13:1.1><span>“Nibbute lokanāthamhi, </span></div><p><div class=verse-container id=tha-ap13:1.2><span>siddhatthe dvipaduttame; </span></div><p><div class=verse-container id=tha-ap13:1.3><span>Vitthārike pāvacane, </span></div><p><div class=verse-container id=tha-ap13:1.4><span>bāhujaññamhi sāsane. </span></div><p><div class=verse-container id=tha-ap13:2.1><span>Pasannacitto sumano, </span></div><p><div class=verse-container id=tha-ap13:2.2><span>sīhāsanamakāsahaṁ; </span></div><p><div class=verse-container id=tha-ap13:2.3><span>Sīhāsanaṁ karitvāna, </span></div><p><div class=verse-container id=tha-ap13:2.4><span>pādapīṭhamakāsahaṁ. </span></div><p><div class=verse-container id=tha-ap13:3.1><span>Sīhāsane ca vassante, </span></div><p><div class=verse-container id=tha-ap13:3.2><span>gharaṁ tattha akāsahaṁ; </span></div><p><div class=verse-container id=tha-ap13:3.3><span>Tena cittappasādena, </span></div><p><div class=verse-container id=tha-ap13:3.4><span>tusitaṁ upapajjahaṁ. </span></div><p><div class=verse-container id=tha-ap13:4.1><span>Āyāmena catubbīsa- </span></div><p><div class=verse-container id=tha-ap13:4.2><span>yojanaṁ āsi tāvade; </span></div><p><div class=verse-container id=tha-ap13:4.3><span>Vimānaṁ sukataṁ mayhaṁ, </span></div><p><div class=verse-container id=tha-ap13:4.4><span>vitthārena catuddasa. </span></div><p><div class=verse-container id=tha-ap13:5.1><span>Sataṁ kaññāsahassāni, </span></div><p><div class=verse-container id=tha-ap13:5.2><span>parivārenti maṁ sadā; </span></div><p><div class=verse-container id=tha-ap13:5.3><span>Soṇṇamayañca pallaṅkaṁ, </span></div><p><div class=verse-container id=tha-ap13:5.4><span>byamhe āsi sunimmitaṁ. </span></div><p><div class=verse-container id=tha-ap13:6.1><span>Hatthiyānaṁ assayānaṁ, </span></div><p><div class=verse-container id=tha-ap13:6.2><span>dibbayānaṁ upaṭṭhitaṁ; </span></div><p><div class=verse-container id=tha-ap13:6.3><span>Pāsādā sivikā ceva, </span></div><p><div class=verse-container id=tha-ap13:6.4><span>nibbattanti yadicchakaṁ. </span></div><p><div class=verse-container id=tha-ap13:7.1><span>Maṇimayā ca pallaṅkā, </span></div><p><div class=verse-container id=tha-ap13:7.2><span>aññe sāramayā bahū; </span></div><p><div class=verse-container id=tha-ap13:7.3><span>Nibbattanti mamaṁ sabbe, </span></div><p><div class=verse-container id=tha-ap13:7.4><span>sīhāsanassidaṁ phalaṁ. </span></div><p><div class=verse-container id=tha-ap13:8.1><span>Soṇṇamayā rūpimayā, </span></div><p><div class=verse-container id=tha-ap13:8.2><span>phalikāveḷuriyāmayā; </span></div><p><div class=verse-container id=tha-ap13:8.3><span>Pādukā abhirūhāmi, </span></div><p><div class=verse-container id=tha-ap13:8.4><span>pādapīṭhassidaṁ phalaṁ. </span></div><p><div class=verse-container id=tha-ap13:9.1><span>Catunnavutito kappe, </span></div><p><div class=verse-container id=tha-ap13:9.2><span>yaṁ kammamakariṁ tadā; </span></div><p><div class=verse-container id=tha-ap13:9.3><span>Duggatiṁ nābhijānāmi, </span></div><p><div class=verse-container id=tha-ap13:9.4><span>puññakammassidaṁ phalaṁ. </span></div><p><div class=verse-container id=tha-ap13:10.1><span>Tesattatimhito kappe, </span></div><p><div class=verse-container id=tha-ap13:10.2><span>indanāmā tayo janā; </span></div><p><div class=verse-container id=tha-ap13:10.3><span>Dvesattatimhito kappe, </span></div><p><div class=verse-container id=tha-ap13:10.4><span>tayo sumananāmakā. </span></div><p><div class=verse-container id=tha-ap13:11.1><span>Samasattatito kappe, </span></div><p><div class=verse-container id=tha-ap13:11.2><span>tayo varuṇanāmakā; </span></div><p><div class=verse-container id=tha-ap13:11.3><span>Sattaratanasampannā, </span></div><p><div class=verse-container id=tha-ap13:11.4><span>catudīpamhi issarā. </span></div><p><div class=verse-container id=tha-ap13:12.1><span>Paṭisambhidā catasso, </span></div><p><div class=verse-container id=tha-ap13:12.2><span>vimokkhāpi ca aṭṭhime; </span></div><p><div class=verse-container id=tha-ap13:12.3><span>Chaḷabhiññā sacchikatā, </span></div><p><div class=verse-container id=tha-ap13:12.4><span>kataṁ buddhassa sāsanaṁ”. </span></div><p><div class=verse-container id=tha-ap13:13.1><span>Itthaṁ sudaṁ āyasmā sīhāsanadāyako thero imā gāthāyo abhāsitthāti. </span></div><p><div class=verse-container id=tha-ap13:14.1><span>Sīhāsanadāyakattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0012.html>Previous</a><a href=/canon/en/pli/ms/sutta/kn/tha-ap/tha-ap0014.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>