<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0041.html>Previous</a><a href=/canon/en/pli/ms/sutta/kn/tha-ap/tha-ap0043.html>Next</a></div><p id=tha-ap42:0.1><span class=root>Therāpadāna </span><br><p id=tha-ap42:0.2><span class=root>Kuṇḍadhānavagga </span><br><p id=tha-ap42:0.3><span class="root big-bold">Kapparukkhiyattheraapadāna </span><br><p id=tha-ap42:1.1><span class=root>“Siddhatthassa bhagavato, </span><br><p id=tha-ap42:1.2><span class=root>thūpaseṭṭhassa sammukhā; </span><br><p id=tha-ap42:1.3><span class=root>Vicittadusse lagetvā, </span><br><p id=tha-ap42:1.4><span class=root>kapparukkhaṁ ṭhapesahaṁ. </span><br><p id=tha-ap42:2.1><span class=root>Yaṁ yaṁ yonupapajjāmi, </span><br><p id=tha-ap42:2.2><span class=root>devattaṁ atha mānusaṁ; </span><br><p id=tha-ap42:2.3><span class=root>Sobhayanto mama dvāraṁ, </span><br><p id=tha-ap42:2.4><span class=root>kapparukkho patiṭṭhati. </span><br><p id=tha-ap42:3.1><span class=root>Ahañca parisā ceva, </span><br><p id=tha-ap42:3.2><span class=root>ye keci mama vassitā; </span><br><p id=tha-ap42:3.3><span class=root>Tamhā dussaṁ gahetvāna, </span><br><p id=tha-ap42:3.4><span class=root>nivāsema mayaṁ sadā. </span><br><p id=tha-ap42:4.1><span class=root>Catunnavutito kappe, </span><br><p id=tha-ap42:4.2><span class=root>yaṁ rukkhaṁ ṭhapayiṁ ahaṁ; </span><br><p id=tha-ap42:4.3><span class=root>Duggatiṁ nābhijānāmi, </span><br><p id=tha-ap42:4.4><span class=root>kapparukkhassidaṁ phalaṁ. </span><br><p id=tha-ap42:5.1><span class=root>Ito ca sattame kappe, </span><br><p id=tha-ap42:5.2><span class=root>suceḷā aṭṭha khattiyā; </span><br><p id=tha-ap42:5.3><span class=root>Sattaratanasampannā, </span><br><p id=tha-ap42:5.4><span class=root>cakkavattī mahabbalā. </span><br><p id=tha-ap42:6.1><span class=root>Paṭisambhidā catasso, </span><br><p id=tha-ap42:6.2><span class=root>…pe… </span><br><p id=tha-ap42:6.3><span class=root>kataṁ buddhassa sāsanaṁ”. </span><br><p id=tha-ap42:7.1><span class=root>Itthaṁ sudaṁ āyasmā kapparukkhiyo thero imā gāthāyo abhāsitthāti. </span><br><p id=tha-ap42:8.1><span class=root>Kapparukkhiyattherassāpadānaṁ dasamaṁ. </span><br><p id=tha-ap42:9.1><span class=root>Kuṇḍadhānavaggo catuttho. </span><br><p id=tha-ap42:10.1><span class=root>Tassuddānaṁ </span><br><p id=tha-ap42:11.1><span class=root>Kuṇḍasāgatakaccānā, </span><br><p id=tha-ap42:11.2><span class=root>udāyī mogharājako; </span><br><p id=tha-ap42:11.3><span class=root>Adhimutto lasuṇado, </span><br><p id=tha-ap42:11.4><span class=root>āyāgī dhammacakkiko; </span><br><p id=tha-ap42:11.5><span class=root>Kapparukkhī ca dasamo, </span><br><p id=tha-ap42:11.6><span class=root>gāthā dvayadasasataṁ. </span><br></main><footer class="container footer"><small><a href=/about/>Contact info</a></small></footer>