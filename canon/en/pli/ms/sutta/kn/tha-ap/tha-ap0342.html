<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0341.html>Previous</a><a href=/canon/en/pli/ms/sutta/kn/tha-ap/tha-ap0343.html>Next</a></div><p id=tha-ap342:0.1><span class=root>Therāpadāna </span><br><p id=tha-ap342:0.2><span class=root>Gandhodakavagga </span><br><p id=tha-ap342:0.3><span class="root big-bold">Ukkhittapadumiyattheraapadāna </span><br><p id=tha-ap342:1.1><span class=root>“Nagare haṁsavatiyā, </span><br><p id=tha-ap342:1.2><span class=root>ahosiṁ māliko tadā; </span><br><p id=tha-ap342:1.3><span class=root>Ogāhetvā padumasaraṁ, </span><br><p id=tha-ap342:1.4><span class=root>satapattaṁ ocināmahaṁ. </span><br><p id=tha-ap342:2.1><span class=root>Padumuttaro nāma jino, </span><br><p id=tha-ap342:2.2><span class=root>sabbadhammāna pāragū; </span><br><p id=tha-ap342:2.3><span class=root>Saha satasahassehi, </span><br><p id=tha-ap342:2.4><span class=root>santacittehi tādibhi. </span><br><p id=tha-ap342:3.1><span class=root>Khīṇāsavehi suddhehi, </span><br><p id=tha-ap342:3.2><span class=root>chaḷabhiññehi jhāyibhi; </span><br><p id=tha-ap342:3.3><span class=root>Mama vuddhiṁ samanvesaṁ, </span><br><p id=tha-ap342:3.4><span class=root>āgacchi mama santikaṁ. </span><br><p id=tha-ap342:4.1><span class=root>Disvānahaṁ devadevaṁ, </span><br><p id=tha-ap342:4.2><span class=root>sayambhuṁ lokanāyakaṁ; </span><br><p id=tha-ap342:4.3><span class=root>Vaṇṭe chetvā satapattaṁ, </span><br><p id=tha-ap342:4.4><span class=root>ukkhipimambare tadā. </span><br><p id=tha-ap342:5.1><span class=root>Yadi buddho tuvaṁ vīra, </span><br><p id=tha-ap342:5.2><span class=root>lokajeṭṭho narāsabho; </span><br><p id=tha-ap342:5.3><span class=root>Sayaṁ gantvā satapattā, </span><br><p id=tha-ap342:5.4><span class=root>matthake dhārayantu te. </span><br><p id=tha-ap342:6.1><span class=root>Adhiṭṭhahi mahāvīro, </span><br><p id=tha-ap342:6.2><span class=root>lokajeṭṭho narāsabho; </span><br><p id=tha-ap342:6.3><span class=root>Buddhassa ānubhāvena, </span><br><p id=tha-ap342:6.4><span class=root>matthake dhārayiṁsu te. </span><br><p id=tha-ap342:7.1><span class=root>Tena kammena sukatena, </span><br><p id=tha-ap342:7.2><span class=root>cetanāpaṇidhīhi ca; </span><br><p id=tha-ap342:7.3><span class=root>Jahitvā mānusaṁ dehaṁ, </span><br><p id=tha-ap342:7.4><span class=root>tāvatiṁsamagacchahaṁ. </span><br><p id=tha-ap342:8.1><span class=root>Tattha me sukataṁ byamhaṁ, </span><br><p id=tha-ap342:8.2><span class=root>satapattanti vuccati; </span><br><p id=tha-ap342:8.3><span class=root>Saṭṭhiyojanamubbiddhaṁ, </span><br><p id=tha-ap342:8.4><span class=root>tiṁsayojanavitthataṁ. </span><br><p id=tha-ap342:9.1><span class=root>Sahassakkhattuṁ devindo, </span><br><p id=tha-ap342:9.2><span class=root>devarajjamakārayiṁ; </span><br><p id=tha-ap342:9.3><span class=root>Pañcasattatikkhattuñca, </span><br><p id=tha-ap342:9.4><span class=root>cakkavattī ahosahaṁ. </span><br><p id=tha-ap342:10.1><span class=root>Padesarajjaṁ vipulaṁ, </span><br><p id=tha-ap342:10.2><span class=root>gaṇanāto asaṅkhiyaṁ; </span><br><p id=tha-ap342:10.3><span class=root>Anubhomi sakaṁ kammaṁ, </span><br><p id=tha-ap342:10.4><span class=root>pubbe sukatamattano. </span><br><p id=tha-ap342:11.1><span class=root>Tenevekapadumena, </span><br><p id=tha-ap342:11.2><span class=root>anubhotvāna sampadā; </span><br><p id=tha-ap342:11.3><span class=root>Gotamassa bhagavato, </span><br><p id=tha-ap342:11.4><span class=root>dhammaṁ sacchikariṁ ahaṁ. </span><br><p id=tha-ap342:12.1><span class=root>Kilesā jhāpitā mayhaṁ, </span><br><p id=tha-ap342:12.2><span class=root>bhavā sabbe samūhatā; </span><br><p id=tha-ap342:12.3><span class=root>Nāgova bandhanaṁ chetvā, </span><br><p id=tha-ap342:12.4><span class=root>viharāmi anāsavo. </span><br><p id=tha-ap342:13.1><span class=root>Satasahassito kappe, </span><br><p id=tha-ap342:13.2><span class=root>yaṁ pupphamabhipūjayiṁ; </span><br><p id=tha-ap342:13.3><span class=root>Duggatiṁ nābhijānāmi, </span><br><p id=tha-ap342:13.4><span class=root>ekapadumassidaṁ phalaṁ. </span><br><p id=tha-ap342:14.1><span class=root>Paṭisambhidā catasso, </span><br><p id=tha-ap342:14.2><span class=root>…pe… </span><br><p id=tha-ap342:14.3><span class=root>kataṁ buddhassa sāsanaṁ”. </span><br><p id=tha-ap342:15.1><span class=root>Itthaṁ sudaṁ āyasmā ukkhittapadumiyo thero imā gāthāyo abhāsitthāti. </span><br><p id=tha-ap342:16.1><span class=root>Ukkhittapadumiyattherassāpadānaṁ dasamaṁ. </span><br><p id=tha-ap342:17.1><span class=root>Gandhodakavaggo catutiṁsatimo. </span><br><p id=tha-ap342:18.1><span class=root>Tassuddānaṁ </span><br><p id=tha-ap342:19.1><span class=root>Gandhadhūpo udakañca, </span><br><p id=tha-ap342:19.2><span class=root>punnāga ekadussakā; </span><br><p id=tha-ap342:19.3><span class=root>Phusito ca pabhaṅkaro, </span><br><p id=tha-ap342:19.4><span class=root>kuṭido uttarīyako. </span><br><p id=tha-ap342:20.1><span class=root>Savanī ekapadumī, </span><br><p id=tha-ap342:20.2><span class=root>gāthāyo sabbapiṇḍitā; </span><br><p id=tha-ap342:20.3><span class=root>Ekaṁ gāthāsatañceva, </span><br><p id=tha-ap342:20.4><span class=root>catutālīsameva ca. </span><br></main><footer class="container footer"><small><a href=/about>Contact info</a></small></footer>