<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0039.html>Previous</a><a href=/canon/en/pli/ms/sutta/kn/tha-ap/tha-ap0041.html>Next</a></div><p id=tha-ap40:0.1><span class=root>Therāpadāna </span><br><p id=tha-ap40:0.2><span class=root>Kuṇḍadhānavagga </span><br><p id=tha-ap40:0.3><span class="root big-bold">8 Āyāgadāyakattheraapadāna </span><br><p id=tha-ap40:1.1><span class=root>“Nibbute lokanāthamhi, </span><br><p id=tha-ap40:1.2><span class=root>sikhimhi vadataṁ vare; </span><br><p id=tha-ap40:1.3><span class=root>Haṭṭho haṭṭhena cittena, </span><br><p id=tha-ap40:1.4><span class=root>avandiṁ thūpamuttamaṁ. </span><br><p id=tha-ap40:2.1><span class=root>Vaḍḍhakīhi kathāpetvā, </span><br><p id=tha-ap40:2.2><span class=root>mūlaṁ datvānahaṁ tadā; </span><br><p id=tha-ap40:2.3><span class=root>Haṭṭho haṭṭhena cittena, </span><br><p id=tha-ap40:2.4><span class=root>āyāgaṁ kārapesahaṁ. </span><br><p id=tha-ap40:3.1><span class=root>Aṭṭha kappāni devesu, </span><br><p id=tha-ap40:3.2><span class=root>abbokiṇṇaṁ vasiṁ ahaṁ; </span><br><p id=tha-ap40:3.3><span class=root>Avasesesu kappesu, </span><br><p id=tha-ap40:3.4><span class=root>vokiṇṇaṁ saṁsariṁ ahaṁ. </span><br><p id=tha-ap40:4.1><span class=root>Kāye visaṁ na kamati, </span><br><p id=tha-ap40:4.2><span class=root>satthāni na ca hanti me; </span><br><p id=tha-ap40:4.3><span class=root>Udakehaṁ na miyyāmi, </span><br><p id=tha-ap40:4.4><span class=root>āyāgassa idaṁ phalaṁ. </span><br><p id=tha-ap40:5.1><span class=root>Yadicchāmi ahaṁ vassaṁ, </span><br><p id=tha-ap40:5.2><span class=root>mahāmegho pavassati; </span><br><p id=tha-ap40:5.3><span class=root>Devāpi me vasaṁ enti, </span><br><p id=tha-ap40:5.4><span class=root>puññakammassidaṁ phalaṁ. </span><br><p id=tha-ap40:6.1><span class=root>Sattaratanasampanno, </span><br><p id=tha-ap40:6.2><span class=root>tiṁsakkhattuṁ ahosahaṁ; </span><br><p id=tha-ap40:6.3><span class=root>Na maṁ kecāvajānanti, </span><br><p id=tha-ap40:6.4><span class=root>puññakammassidaṁ phalaṁ. </span><br><p id=tha-ap40:7.1><span class=root>Ekattiṁse ito kappe, </span><br><p id=tha-ap40:7.2><span class=root>āyāgaṁ yamakārayiṁ; </span><br><p id=tha-ap40:7.3><span class=root>Duggatiṁ nābhijānāmi, </span><br><p id=tha-ap40:7.4><span class=root>āyāgassa idaṁ phalaṁ. </span><br><p id=tha-ap40:8.1><span class=root>Paṭisambhidā catasso, </span><br><p id=tha-ap40:8.2><span class=root>…pe… </span><br><p id=tha-ap40:8.3><span class=root>kataṁ buddhassa sāsanaṁ”. </span><br><p id=tha-ap40:9.1><span class=root>Itthaṁ sudaṁ āyasmā āyāgadāyako thero imā gāthāyo abhāsitthāti. </span><br><p id=tha-ap40:10.1><span class=root>Āyāgadāyakattherassāpadānaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>