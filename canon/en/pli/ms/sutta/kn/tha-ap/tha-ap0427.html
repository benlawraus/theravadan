<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0426.html>Previous</a><a href=/canon/en/pli/ms/sutta/kn/tha-ap/tha-ap0428.html>Next</a></div><p id=tha-ap427:0.1><span class=root>Therāpadāna </span><br><p id=tha-ap427:0.2><span class=root>Sakiṁsammajjakavagga </span><br><p id=tha-ap427:0.3><span class="root big-bold">Koraṇḍapupphiyattheraapadāna </span><br><p id=tha-ap427:1.1><span class=root>“Vanakammiko pure āsiṁ, </span><br><p id=tha-ap427:1.2><span class=root>pitumātumatenahaṁ; </span><br><p id=tha-ap427:1.3><span class=root>Pasumārena jīvāmi, </span><br><p id=tha-ap427:1.4><span class=root>kusalaṁ me na vijjati. </span><br><p id=tha-ap427:2.1><span class=root>Mama āsayasāmantā, </span><br><p id=tha-ap427:2.2><span class=root>tisso lokagganāyako; </span><br><p id=tha-ap427:2.3><span class=root>Padāni tīṇi dassesi, </span><br><p id=tha-ap427:2.4><span class=root>anukampāya cakkhumā. </span><br><p id=tha-ap427:3.1><span class=root>Akkante ca pade disvā, </span><br><p id=tha-ap427:3.2><span class=root>tissanāmassa satthuno; </span><br><p id=tha-ap427:3.3><span class=root>Haṭṭho haṭṭhena cittena, </span><br><p id=tha-ap427:3.4><span class=root>pade cittaṁ pasādayiṁ. </span><br><p id=tha-ap427:4.1><span class=root>Koraṇḍaṁ pupphitaṁ disvā, </span><br><p id=tha-ap427:4.2><span class=root>pādapaṁ dharaṇīruhaṁ; </span><br><p id=tha-ap427:4.3><span class=root>Sakosakaṁ gahetvāna, </span><br><p id=tha-ap427:4.4><span class=root>padaseṭṭhamapūjayiṁ. </span><br><p id=tha-ap427:5.1><span class=root>Tena kammena sukatena, </span><br><p id=tha-ap427:5.2><span class=root>cetanāpaṇidhīhi ca; </span><br><p id=tha-ap427:5.3><span class=root>Jahitvā mānusaṁ dehaṁ, </span><br><p id=tha-ap427:5.4><span class=root>tāvatiṁsamagacchahaṁ. </span><br><p id=tha-ap427:6.1><span class=root>Yaṁ yaṁ yonupapajjāmi, </span><br><p id=tha-ap427:6.2><span class=root>devattaṁ atha mānusaṁ; </span><br><p id=tha-ap427:6.3><span class=root>Koraṇḍavaṇṇakoyeva, </span><br><p id=tha-ap427:6.4><span class=root>suppabhāso bhavāmahaṁ. </span><br><p id=tha-ap427:7.1><span class=root>Dvenavute ito kappe, </span><br><p id=tha-ap427:7.2><span class=root>yaṁ kammamakariṁ tadā; </span><br><p id=tha-ap427:7.3><span class=root>Duggatiṁ nābhijānāmi, </span><br><p id=tha-ap427:7.4><span class=root>padapūjāyidaṁ phalaṁ. </span><br><p id=tha-ap427:8.1><span class=root>Kilesā jhāpitā mayhaṁ, </span><br><p id=tha-ap427:8.2><span class=root>…pe… </span><br><p id=tha-ap427:8.3><span class=root>viharāmi anāsavo. </span><br><p id=tha-ap427:9.1><span class=root>Svāgataṁ vata me āsi, </span><br><p id=tha-ap427:9.2><span class=root>…pe… </span><br><p id=tha-ap427:9.3><span class=root>kataṁ buddhassa sāsanaṁ. </span><br><p id=tha-ap427:10.1><span class=root>Paṭisambhidā catasso, </span><br><p id=tha-ap427:10.2><span class=root>…pe… </span><br><p id=tha-ap427:10.3><span class=root>kataṁ buddhassa sāsanaṁ”. </span><br><p id=tha-ap427:11.1><span class=root>Itthaṁ sudaṁ āyasmā koraṇḍapupphiyo thero imā gāthāyo abhāsitthāti. </span><br><p id=tha-ap427:12.1><span class=root>Koraṇḍapupphiyattherassāpadānaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>