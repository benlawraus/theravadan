<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0035.html>Previous</a><a href=/canon/en/pli/ms/sutta/kn/tha-ap/tha-ap0037.html>Next</a></div><p><div class=verse-container id=tha-ap36:0.1><span>Therāpadāna </span></div><p><div class=verse-container id=tha-ap36:0.2><span>Kuṇḍadhānavagga </span></div><p><div class=verse-container id=tha-ap36:0.3><span class=big-bold>Kāḷudāyittheraapadāna </span></div><p><div class=verse-container id=tha-ap36:1.1><span>“Padumuttarabuddhassa, </span></div><p><div class=verse-container id=tha-ap36:1.2><span>lokajeṭṭhassa tādino; </span></div><p><div class=verse-container id=tha-ap36:1.3><span>Addhānaṁ paṭipannassa, </span></div><p><div class=verse-container id=tha-ap36:1.4><span>carato cārikaṁ tadā. </span></div><p><div class=verse-container id=tha-ap36:2.1><span>Suphullaṁ padumaṁ gayha, </span></div><p><div class=verse-container id=tha-ap36:2.2><span>uppalaṁ mallikañcahaṁ; </span></div><p><div class=verse-container id=tha-ap36:2.3><span>Paramannaṁ gahetvāna, </span></div><p><div class=verse-container id=tha-ap36:2.4><span>adāsiṁ satthuno ahaṁ. </span></div><p><div class=verse-container id=tha-ap36:3.1><span>Paribhuñji mahāvīro, </span></div><p><div class=verse-container id=tha-ap36:3.2><span>paramannaṁ subhojanaṁ; </span></div><p><div class=verse-container id=tha-ap36:3.3><span>Tañca pupphaṁ gahetvāna, </span></div><p><div class=verse-container id=tha-ap36:3.4><span>janassa sampadassayi. </span></div><p><div class=verse-container id=tha-ap36:4.1><span>Iṭṭhaṁ kantaṁ piyaṁ loke, </span></div><p><div class=verse-container id=tha-ap36:4.2><span>jalajaṁ pupphamuttamaṁ; </span></div><p><div class=verse-container id=tha-ap36:4.3><span>Sudukkaraṁ kataṁ tena, </span></div><p><div class=verse-container id=tha-ap36:4.4><span>yo me pupphaṁ adāsidaṁ. </span></div><p><div class=verse-container id=tha-ap36:5.1><span>Yo pupphamabhiropesi, </span></div><p><div class=verse-container id=tha-ap36:5.2><span>paramannañcadāsi me; </span></div><p><div class=verse-container id=tha-ap36:5.3><span>Tamahaṁ kittayissāmi, </span></div><p><div class=verse-container id=tha-ap36:5.4><span>suṇātha mama bhāsato. </span></div><p><div class=verse-container id=tha-ap36:6.1><span>‘Dasa aṭṭha cakkhattuṁ so, </span></div><p><div class=verse-container id=tha-ap36:6.2><span>devarajjaṁ karissati; </span></div><p><div class=verse-container id=tha-ap36:6.3><span>Uppalaṁ padumañcāpi, </span></div><p><div class=verse-container id=tha-ap36:6.4><span>mallikañca taduttari. </span></div><p><div class=verse-container id=tha-ap36:7.1><span>Assa puññavipākena, </span></div><p><div class=verse-container id=tha-ap36:7.2><span>dibbagandhasamāyutaṁ; </span></div><p><div class=verse-container id=tha-ap36:7.3><span>Ākāse chadanaṁ katvā, </span></div><p><div class=verse-container id=tha-ap36:7.4><span>dhārayissati tāvade. </span></div><p><div class=verse-container id=tha-ap36:8.1><span>Pañcavīsatikkhattuñca, </span></div><p><div class=verse-container id=tha-ap36:8.2><span>cakkavattī bhavissati; </span></div><p><div class=verse-container id=tha-ap36:8.3><span>Pathabyā rajjaṁ pañcasataṁ, </span></div><p><div class=verse-container id=tha-ap36:8.4><span>vasudhaṁ āvasissati. </span></div><p><div class=verse-container id=tha-ap36:9.1><span>Kappasatasahassamhi, </span></div><p><div class=verse-container id=tha-ap36:9.2><span>okkākakulasambhavo; </span></div><p><div class=verse-container id=tha-ap36:9.3><span>Gotamo nāma gottena, </span></div><p><div class=verse-container id=tha-ap36:9.4><span>satthā loke bhavissati. </span></div><p><div class=verse-container id=tha-ap36:10.1><span>Sakakammābhiraddho so, </span></div><p><div class=verse-container id=tha-ap36:10.2><span>sukkamūlena codito; </span></div><p><div class=verse-container id=tha-ap36:10.3><span>Sakyānaṁ nandijanano, </span></div><p><div class=verse-container id=tha-ap36:10.4><span>ñātibandhu bhavissati. </span></div><p><div class=verse-container id=tha-ap36:11.1><span>So pacchā pabbajitvāna, </span></div><p><div class=verse-container id=tha-ap36:11.2><span>sukkamūlena codito; </span></div><p><div class=verse-container id=tha-ap36:11.3><span>Sabbāsave pariññāya, </span></div><p><div class=verse-container id=tha-ap36:11.4><span>nibbāyissatināsavo. </span></div><p><div class=verse-container id=tha-ap36:12.1><span>Paṭisambhidamanuppattaṁ, </span></div><p><div class=verse-container id=tha-ap36:12.2><span>katakiccamanāsavaṁ; </span></div><p><div class=verse-container id=tha-ap36:12.3><span>Gotamo lokabandhu taṁ, </span></div><p><div class=verse-container id=tha-ap36:12.4><span>etadagge ṭhapessati. </span></div><p><div class=verse-container id=tha-ap36:13.1><span>Padhānapahitatto so, </span></div><p><div class=verse-container id=tha-ap36:13.2><span>upasanto nirūpadhi; </span></div><p><div class=verse-container id=tha-ap36:13.3><span>Udāyī nāma nāmena, </span></div><p><div class=verse-container id=tha-ap36:13.4><span>hessati satthu sāvako’. </span></div><p><div class=verse-container id=tha-ap36:14.1><span>Rāgo doso ca moho ca, </span></div><p><div class=verse-container id=tha-ap36:14.2><span>māno makkho ca dhaṁsito; </span></div><p><div class=verse-container id=tha-ap36:14.3><span>Sabbāsave pariññāya, </span></div><p><div class=verse-container id=tha-ap36:14.4><span>viharāmi anāsavo. </span></div><p><div class=verse-container id=tha-ap36:15.1><span>Tosayiñcāpi sambuddhaṁ, </span></div><p><div class=verse-container id=tha-ap36:15.2><span>ātāpī nipako ahaṁ; </span></div><p><div class=verse-container id=tha-ap36:15.3><span>Pasādito ca sambuddho, </span></div><p><div class=verse-container id=tha-ap36:15.4><span>etadagge ṭhapesi maṁ. </span></div><p><div class=verse-container id=tha-ap36:16.1><span>Paṭisambhidā catasso, </span></div><p><div class=verse-container id=tha-ap36:16.2><span>…pe… </span></div><p><div class=verse-container id=tha-ap36:16.3><span>kataṁ buddhassa sāsanaṁ”. </span></div><p><div class=verse-container id=tha-ap36:17.1><span>Itthaṁ sudaṁ āyasmā kāḷudāyī thero imā gāthāyo abhāsitthāti. </span></div><p><div class=verse-container id=tha-ap36:18.1><span>Kāḷudāyittherassāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0035.html>Previous</a><a href=/canon/en/pli/ms/sutta/kn/tha-ap/tha-ap0037.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>