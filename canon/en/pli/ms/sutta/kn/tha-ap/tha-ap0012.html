<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0011.html>Previous</a><a href=/canon/en/pli/ms/sutta/kn/tha-ap/tha-ap0013.html>Next</a></div><p id=tha-ap12:0.1><span class=root>Therāpadāna </span><br><p id=tha-ap12:0.2><span class=root>Buddhavagga </span><br><p id=tha-ap12:0.3><span class="root big-bold">Ānandattheraapadāna </span><br><p id=tha-ap12:1.1><span class=root>“Ārāmadvārā nikkhamma, </span><br><p id=tha-ap12:1.2><span class=root>padumuttaro mahāmuni; </span><br><p id=tha-ap12:1.3><span class=root>Vassento amataṁ vuṭṭhiṁ, </span><br><p id=tha-ap12:1.4><span class=root>nibbāpesi mahājanaṁ. </span><br><p id=tha-ap12:2.1><span class=root>Satasahassaṁ te dhīrā, </span><br><p id=tha-ap12:2.2><span class=root>chaḷabhiññā mahiddhikā; </span><br><p id=tha-ap12:2.3><span class=root>Parivārenti sambuddhaṁ, </span><br><p id=tha-ap12:2.4><span class=root>chāyāva anapāyinī. </span><br><p id=tha-ap12:3.1><span class=root>Hatthikkhandhagato āsiṁ, </span><br><p id=tha-ap12:3.2><span class=root>setacchattaṁ varuttamaṁ; </span><br><p id=tha-ap12:3.3><span class=root>Sucārurūpaṁ disvāna, </span><br><p id=tha-ap12:3.4><span class=root>vitti me udapajjatha. </span><br><p id=tha-ap12:4.1><span class=root>Oruyha hatthikhandhamhā, </span><br><p id=tha-ap12:4.2><span class=root>upagacchiṁ narāsabhaṁ; </span><br><p id=tha-ap12:4.3><span class=root>Ratanāmayachattaṁ me, </span><br><p id=tha-ap12:4.4><span class=root>buddhaseṭṭhassa dhārayiṁ. </span><br><p id=tha-ap12:5.1><span class=root>Mama saṅkappamaññāya, </span><br><p id=tha-ap12:5.2><span class=root>padumuttaro mahāisi; </span><br><p id=tha-ap12:5.3><span class=root>Taṁ kathaṁ ṭhapayitvāna, </span><br><p id=tha-ap12:5.4><span class=root>imā gāthā abhāsatha. </span><br><p id=tha-ap12:6.1><span class=root>‘Yo so chattamadhāresi, </span><br><p id=tha-ap12:6.2><span class=root>soṇṇālaṅkārabhūsitaṁ; </span><br><p id=tha-ap12:6.3><span class=root>Tamahaṁ kittayissāmi, </span><br><p id=tha-ap12:6.4><span class=root>suṇotha mama bhāsato. </span><br><p id=tha-ap12:7.1><span class=root>Ito gantvā ayaṁ poso, </span><br><p id=tha-ap12:7.2><span class=root>tusitaṁ āvasissati; </span><br><p id=tha-ap12:7.3><span class=root>Anubhossati sampattiṁ, </span><br><p id=tha-ap12:7.4><span class=root>accharāhi purakkhato. </span><br><p id=tha-ap12:8.1><span class=root>Catuttiṁsatikkhattuñca, </span><br><p id=tha-ap12:8.2><span class=root>devarajjaṁ karissati; </span><br><p id=tha-ap12:8.3><span class=root>Balādhipo aṭṭhasataṁ, </span><br><p id=tha-ap12:8.4><span class=root>vasudhaṁ āvasissati. </span><br><p id=tha-ap12:9.1><span class=root>Aṭṭhapaññāsakkhattuñca, </span><br><p id=tha-ap12:9.2><span class=root>cakkavattī bhavissati; </span><br><p id=tha-ap12:9.3><span class=root>Padesarajjaṁ vipulaṁ, </span><br><p id=tha-ap12:9.4><span class=root>mahiyā kārayissati. </span><br><p id=tha-ap12:10.1><span class=root>Kappasatasahassamhi, </span><br><p id=tha-ap12:10.2><span class=root>okkākakulasambhavo; </span><br><p id=tha-ap12:10.3><span class=root>Gotamo nāma gottena, </span><br><p id=tha-ap12:10.4><span class=root>satthā loke bhavissati. </span><br><p id=tha-ap12:11.1><span class=root>Sakyānaṁ kulaketussa, </span><br><p id=tha-ap12:11.2><span class=root>ñātibandhu bhavissati; </span><br><p id=tha-ap12:11.3><span class=root>Ānando nāma nāmena, </span><br><p id=tha-ap12:11.4><span class=root>upaṭṭhāko mahesino. </span><br><p id=tha-ap12:12.1><span class=root>Ātāpī nipako cāpi, </span><br><p id=tha-ap12:12.2><span class=root>bāhusacce sukovido; </span><br><p id=tha-ap12:12.3><span class=root>Nivātavutti atthaddho, </span><br><p id=tha-ap12:12.4><span class=root>sabbapāṭhī bhavissati. </span><br><p id=tha-ap12:13.1><span class=root>Padhānapahitatto so, </span><br><p id=tha-ap12:13.2><span class=root>upasanto nirūpadhi; </span><br><p id=tha-ap12:13.3><span class=root>Sabbāsave pariññāya, </span><br><p id=tha-ap12:13.4><span class=root>nibbāyissatināsavo. </span><br><p id=tha-ap12:14.1><span class=root>Santi āraññakā nāgā, </span><br><p id=tha-ap12:14.2><span class=root>kuñjarā saṭṭhihāyanā; </span><br><p id=tha-ap12:14.3><span class=root>Tidhāpabhinnā mātaṅgā, </span><br><p id=tha-ap12:14.4><span class=root>īsādantā urūḷhavā. </span><br><p id=tha-ap12:15.1><span class=root>Anekasatasahassā, </span><br><p id=tha-ap12:15.2><span class=root>paṇḍitāpi mahiddhikā; </span><br><p id=tha-ap12:15.3><span class=root>Sabbe te buddhanāgassa, </span><br><p id=tha-ap12:15.4><span class=root>na hontupaṇidhimhi te’. </span><br><p id=tha-ap12:16.1><span class=root>Ādiyāme namassāmi, </span><br><p id=tha-ap12:16.2><span class=root>majjhime atha pacchime; </span><br><p id=tha-ap12:16.3><span class=root>Pasannacitto sumano, </span><br><p id=tha-ap12:16.4><span class=root>buddhaseṭṭhaṁ upaṭṭhahiṁ. </span><br><p id=tha-ap12:17.1><span class=root>Ātāpī nipako cāpi, </span><br><p id=tha-ap12:17.2><span class=root>sampajāno patissato; </span><br><p id=tha-ap12:17.3><span class=root>Sotāpattiphalaṁ patto, </span><br><p id=tha-ap12:17.4><span class=root>sekhabhūmīsu kovido. </span><br><p id=tha-ap12:18.1><span class=root>Satasahassito kappe, </span><br><p id=tha-ap12:18.2><span class=root>yaṁ kammamabhinīhariṁ; </span><br><p id=tha-ap12:18.3><span class=root>Tāhaṁ bhūmimanuppatto, </span><br><p id=tha-ap12:18.4><span class=root>ṭhitā saddhammamācalā. </span><br><p id=tha-ap12:19.1><span class=root>Svāgataṁ vata me āsi, </span><br><p id=tha-ap12:19.2><span class=root>buddhaseṭṭhassa santike; </span><br><p id=tha-ap12:19.3><span class=root>Tisso vijjā anuppattā, </span><br><p id=tha-ap12:19.4><span class=root>kataṁ buddhassa sāsanaṁ. </span><br><p id=tha-ap12:20.1><span class=root>Paṭisambhidā catasso, </span><br><p id=tha-ap12:20.2><span class=root>vimokkhāpi ca aṭṭhime; </span><br><p id=tha-ap12:20.3><span class=root>Chaḷabhiññā sacchikatā, </span><br><p id=tha-ap12:20.4><span class=root>kataṁ buddhassa sāsanaṁ”. </span><br><p id=tha-ap12:21.1><span class=root>Itthaṁ sudaṁ āyasmā ānando thero imā gāthāyo abhāsitthāti. </span><br><p id=tha-ap12:22.1><span class=root>Ānandattherassāpadānaṁ dasamaṁ. </span><br><p id=tha-ap12:23.1><span class=root>Tassuddānaṁ </span><br><p id=tha-ap12:24.1><span class=root>Buddho paccekabuddho ca, </span><br><p id=tha-ap12:24.2><span class=root>sāriputto ca kolito; </span><br><p id=tha-ap12:24.3><span class=root>Kassapo anuruddho ca, </span><br><p id=tha-ap12:24.4><span class=root>puṇṇatthero upāli ca. </span><br><p id=tha-ap12:25.1><span class=root>Aññāsikoṇḍañño piṇḍolo, </span><br><p id=tha-ap12:25.2><span class=root>revatānandapaṇḍito; </span><br><p id=tha-ap12:25.3><span class=root>Chasatāni ca paññāsa, </span><br><p id=tha-ap12:25.4><span class=root>gāthāyo sabbapiṇḍitā. </span><br><p id=tha-ap12:26.1><span class=root>Apadāne buddhavaggo paṭhamo. </span><br></main><footer class="container footer"><small><a href=/about/>Contact info</a></small></footer>