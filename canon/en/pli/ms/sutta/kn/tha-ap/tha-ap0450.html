<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0449.html>Previous</a><a href=/canon/en/pli/ms/sutta/kn/tha-ap/tha-ap0451.html>Next</a></div><p id=tha-ap450:0.1><span class=root>Therāpadāna </span><br><p id=tha-ap450:0.2><span class=root>Vibhītakavagga </span><br><p id=tha-ap450:0.3><span class="root big-bold">Pādapīṭhiyattheraapadāna </span><br><p id=tha-ap450:1.1><span class=root>“Sumedho nāma sambuddho, </span><br><p id=tha-ap450:1.2><span class=root>aggo kāruṇiko muni; </span><br><p id=tha-ap450:1.3><span class=root>Tārayitvā bahū satte, </span><br><p id=tha-ap450:1.4><span class=root>nibbuto so mahāyaso. </span><br><p id=tha-ap450:2.1><span class=root>Sīhāsanassa sāmantā, </span><br><p id=tha-ap450:2.2><span class=root>sumedhassa mahesino; </span><br><p id=tha-ap450:2.3><span class=root>Pasannacitto sumano, </span><br><p id=tha-ap450:2.4><span class=root>pādapīṭhamakārayiṁ. </span><br><p id=tha-ap450:3.1><span class=root>Katvāna kusalaṁ kammaṁ, </span><br><p id=tha-ap450:3.2><span class=root>sukhapākaṁ sukhudrayaṁ; </span><br><p id=tha-ap450:3.3><span class=root>Puññakammena saṁyutto, </span><br><p id=tha-ap450:3.4><span class=root>tāvatiṁsamagacchahaṁ. </span><br><p id=tha-ap450:4.1><span class=root>Tattha me vasamānassa, </span><br><p id=tha-ap450:4.2><span class=root>puññakammasamaṅgino; </span><br><p id=tha-ap450:4.3><span class=root>Padāni uddharantassa, </span><br><p id=tha-ap450:4.4><span class=root>soṇṇapīṭhā bhavanti me. </span><br><p id=tha-ap450:5.1><span class=root>Lābhā tesaṁ suladdhaṁ vo, </span><br><p id=tha-ap450:5.2><span class=root>ye labhanti upassutiṁ; </span><br><p id=tha-ap450:5.3><span class=root>Nibbute kāraṁ katvāna, </span><br><p id=tha-ap450:5.4><span class=root>labhanti vipulaṁ sukhaṁ. </span><br><p id=tha-ap450:6.1><span class=root>Mayāpi sukataṁ kammaṁ, </span><br><p id=tha-ap450:6.2><span class=root>vāṇijjaṁ suppayojitaṁ; </span><br><p id=tha-ap450:6.3><span class=root>Pādapīṭhaṁ karitvāna, </span><br><p id=tha-ap450:6.4><span class=root>soṇṇapīṭhaṁ labhāmahaṁ. </span><br><p id=tha-ap450:7.1><span class=root>Yaṁ yaṁ disaṁ pakkamāmi, </span><br><p id=tha-ap450:7.2><span class=root>kenaci kiccayenahaṁ; </span><br><p id=tha-ap450:7.3><span class=root>Soṇṇapīṭhe akkamāmi, </span><br><p id=tha-ap450:7.4><span class=root>puññakammassidaṁ phalaṁ. </span><br><p id=tha-ap450:8.1><span class=root>Tiṁsakappasahassamhi, </span><br><p id=tha-ap450:8.2><span class=root>yaṁ kammamakariṁ tadā; </span><br><p id=tha-ap450:8.3><span class=root>Duggatiṁ nābhijānāmi, </span><br><p id=tha-ap450:8.4><span class=root>pādapīṭhassidaṁ phalaṁ. </span><br><p id=tha-ap450:9.1><span class=root>Kilesā jhāpitā mayhaṁ, </span><br><p id=tha-ap450:9.2><span class=root>…pe… </span><br><p id=tha-ap450:9.3><span class=root>viharāmi anāsavo. </span><br><p id=tha-ap450:10.1><span class=root>Svāgataṁ vata me āsi, </span><br><p id=tha-ap450:10.2><span class=root>…pe… </span><br><p id=tha-ap450:10.3><span class=root>kataṁ buddhassa sāsanaṁ. </span><br><p id=tha-ap450:11.1><span class=root>Paṭisambhidā catasso, </span><br><p id=tha-ap450:11.2><span class=root>…pe… </span><br><p id=tha-ap450:11.3><span class=root>kataṁ buddhassa sāsanaṁ”. </span><br><p id=tha-ap450:12.1><span class=root>Itthaṁ sudaṁ āyasmā pādapīṭhiyo thero imā gāthāyo abhāsitthāti. </span><br><p id=tha-ap450:13.1><span class=root>Pādapīṭhiyattherassāpadānaṁ aṭṭhamaṁ. </span><br></main><footer class="container footer"><small><a href=/about>Contact info</a></small></footer>