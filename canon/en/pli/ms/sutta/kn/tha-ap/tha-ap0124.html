<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0123.html>Previous</a><a href=/canon/en/pli/ms/sutta/kn/tha-ap/tha-ap0125.html>Next</a></div><p id=tha-ap124:0.1><span class=root>Therāpadāna </span><br><p id=tha-ap124:0.2><span class=root>Sereyyavagga </span><br><p id=tha-ap124:0.3><span class="root big-bold">Pupphathūpiyattheraapadāna </span><br><p id=tha-ap124:1.1><span class=root>“Himavantassāvidūre, </span><br><p id=tha-ap124:1.2><span class=root>kukkuro nāma pabbato; </span><br><p id=tha-ap124:1.3><span class=root>Vemajjhe tassa vasati, </span><br><p id=tha-ap124:1.4><span class=root>brāhmaṇo mantapāragū. </span><br><p id=tha-ap124:2.1><span class=root>Pañca sissasahassāni, </span><br><p id=tha-ap124:2.2><span class=root>parivārenti maṁ sadā; </span><br><p id=tha-ap124:2.3><span class=root>Pubbuṭṭhāyī ca te āsuṁ, </span><br><p id=tha-ap124:2.4><span class=root>mantesu ca visāradā. </span><br><p id=tha-ap124:3.1><span class=root>Buddho loke samuppanno, </span><br><p id=tha-ap124:3.2><span class=root>taṁ vijānātha no bhavaṁ; </span><br><p id=tha-ap124:3.3><span class=root>Asītibyañjanānassa, </span><br><p id=tha-ap124:3.4><span class=root>bāttiṁsavaralakkhaṇā. </span><br><p id=tha-ap124:4.1><span class=root>Byāmappabho jinavaro, </span><br><p id=tha-ap124:4.2><span class=root>ādiccova virocati; </span><br><p id=tha-ap124:4.3><span class=root>Sissānaṁ vacanaṁ sutvā, </span><br><p id=tha-ap124:4.4><span class=root>brāhmaṇo mantapāragū. </span><br><p id=tha-ap124:5.1><span class=root>Assamā abhinikkhamma, </span><br><p id=tha-ap124:5.2><span class=root>disaṁ pucchati sissake; </span><br><p id=tha-ap124:5.3><span class=root>Yamhi dese mahāvīro, </span><br><p id=tha-ap124:5.4><span class=root>vasati lokanāyako. </span><br><p id=tha-ap124:6.1><span class=root>Tāhaṁ disaṁ namassissaṁ, </span><br><p id=tha-ap124:6.2><span class=root>jinaṁ appaṭipuggalaṁ; </span><br><p id=tha-ap124:6.3><span class=root>Udaggacitto sumano, </span><br><p id=tha-ap124:6.4><span class=root>pūjesiṁ taṁ tathāgataṁ. </span><br><p id=tha-ap124:7.1><span class=root>Etha sissā gamissāma, </span><br><p id=tha-ap124:7.2><span class=root>dakkhissāma tathāgataṁ; </span><br><p id=tha-ap124:7.3><span class=root>Vanditvā satthuno pāde, </span><br><p id=tha-ap124:7.4><span class=root>sossāma jinasāsanaṁ. </span><br><p id=tha-ap124:8.1><span class=root>Ekāhaṁ abhinikkhamma, </span><br><p id=tha-ap124:8.2><span class=root>byādhiṁ paṭilabhiṁ ahaṁ; </span><br><p id=tha-ap124:8.3><span class=root>Byādhinā pīḷito santo, </span><br><p id=tha-ap124:8.4><span class=root>sālaṁ vāsayituṁ gamiṁ. </span><br><p id=tha-ap124:9.1><span class=root>Sabbe sisse samānetvā, </span><br><p id=tha-ap124:9.2><span class=root>apucchiṁ te tathāgataṁ; </span><br><p id=tha-ap124:9.3><span class=root>Kīdisaṁ lokanāthassa, </span><br><p id=tha-ap124:9.4><span class=root>guṇaṁ paramabuddhino. </span><br><p id=tha-ap124:10.1><span class=root>Te me puṭṭhā viyākaṁsu, </span><br><p id=tha-ap124:10.2><span class=root>Yathā dassāvino tathā; </span><br><p id=tha-ap124:10.3><span class=root>Sakkaccaṁ buddhaseṭṭhaṁ taṁ, </span><br><p id=tha-ap124:10.4><span class=root>Desesuṁ mama sammukhā. </span><br><p id=tha-ap124:11.1><span class=root>Tesāhaṁ vacanaṁ sutvā, </span><br><p id=tha-ap124:11.2><span class=root>sakaṁ cittaṁ pasādayiṁ; </span><br><p id=tha-ap124:11.3><span class=root>Pupphehi thūpaṁ katvāna, </span><br><p id=tha-ap124:11.4><span class=root>tattha kālaṅkato ahaṁ. </span><br><p id=tha-ap124:12.1><span class=root>Te me sarīraṁ jhāpetvā, </span><br><p id=tha-ap124:12.2><span class=root>agamuṁ buddhasantikaṁ; </span><br><p id=tha-ap124:12.3><span class=root>Añjaliṁ paggahetvāna, </span><br><p id=tha-ap124:12.4><span class=root>satthāramabhivādayuṁ. </span><br><p id=tha-ap124:13.1><span class=root>Pupphehi thūpaṁ katvāna, </span><br><p id=tha-ap124:13.2><span class=root>sugatassa mahesino; </span><br><p id=tha-ap124:13.3><span class=root>Kappānaṁ satasahassaṁ, </span><br><p id=tha-ap124:13.4><span class=root>duggatiṁ nupapajjahaṁ. </span><br><p id=tha-ap124:14.1><span class=root>Cattālīsasahassamhi, </span><br><p id=tha-ap124:14.2><span class=root>kappe soḷasa khattiyā; </span><br><p id=tha-ap124:14.3><span class=root>Nāmenaggisamā nāma, </span><br><p id=tha-ap124:14.4><span class=root>cakkavattī mahabbalā. </span><br><p id=tha-ap124:15.1><span class=root>Vīsakappasahassamhi, </span><br><p id=tha-ap124:15.2><span class=root>rājāno cakkavattino; </span><br><p id=tha-ap124:15.3><span class=root>Ghatāsanasanāmāva, </span><br><p id=tha-ap124:15.4><span class=root>aṭṭhattiṁsa mahīpatī. </span><br><p id=tha-ap124:16.1><span class=root>Paṭisambhidā catasso, </span><br><p id=tha-ap124:16.2><span class=root>…pe… </span><br><p id=tha-ap124:16.3><span class=root>kataṁ buddhassa sāsanaṁ”. </span><br><p id=tha-ap124:17.1><span class=root>Itthaṁ sudaṁ āyasmā pupphathūpiyo thero imā gāthāyo abhāsitthāti. </span><br><p id=tha-ap124:18.1><span class=root>Pupphathūpiyattherassāpadānaṁ dutiyaṁ. </span><br></main><footer class="container footer"><small><a href=/about>Contact info</a></small></footer>