<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0068.html>Previous</a><a href=/canon/en/pli/ms/sutta/kn/tha-ap/tha-ap0070.html>Next</a></div><p id=tha-ap69:0.1><span class=root>Therāpadāna </span><br><p id=tha-ap69:0.2><span class=root>Sakacintaniyavagga </span><br><p id=tha-ap69:0.3><span class="root big-bold">Vatthadāyakattheraapadāna </span><br><p id=tha-ap69:1.1><span class=root>“Pakkhijāto tadā āsiṁ, </span><br><p id=tha-ap69:1.2><span class=root>supaṇṇo garuḷādhipo; </span><br><p id=tha-ap69:1.3><span class=root>Addasaṁ virajaṁ buddhaṁ, </span><br><p id=tha-ap69:1.4><span class=root>gacchantaṁ gandhamādanaṁ. </span><br><p id=tha-ap69:2.1><span class=root>Jahitvā garuḷavaṇṇaṁ, </span><br><p id=tha-ap69:2.2><span class=root>māṇavakaṁ adhārayiṁ; </span><br><p id=tha-ap69:2.3><span class=root>Ekaṁ vatthaṁ mayā dinnaṁ, </span><br><p id=tha-ap69:2.4><span class=root>dvipadindassa tādino. </span><br><p id=tha-ap69:3.1><span class=root>Tañca dussaṁ paṭiggayha, </span><br><p id=tha-ap69:3.2><span class=root>buddho lokagganāyako; </span><br><p id=tha-ap69:3.3><span class=root>Antalikkhe ṭhito satthā, </span><br><p id=tha-ap69:3.4><span class=root>imā gāthā abhāsatha. </span><br><p id=tha-ap69:4.1><span class=root>‘Iminā vatthadānena, </span><br><p id=tha-ap69:4.2><span class=root>cittassa paṇidhīhi ca; </span><br><p id=tha-ap69:4.3><span class=root>Pahāya garuḷaṁ yoniṁ, </span><br><p id=tha-ap69:4.4><span class=root>devaloke ramissati’. </span><br><p id=tha-ap69:5.1><span class=root>Atthadassī tu bhagavā, </span><br><p id=tha-ap69:5.2><span class=root>lokajeṭṭho narāsabho; </span><br><p id=tha-ap69:5.3><span class=root>Vatthadānaṁ pasaṁsitvā, </span><br><p id=tha-ap69:5.4><span class=root>pakkāmi uttarāmukho. </span><br><p id=tha-ap69:6.1><span class=root>Bhave nibbattamānamhi, </span><br><p id=tha-ap69:6.2><span class=root>honti me vatthasampadā; </span><br><p id=tha-ap69:6.3><span class=root>Ākāse chadanaṁ hoti, </span><br><p id=tha-ap69:6.4><span class=root>vatthadānassidaṁ phalaṁ. </span><br><p id=tha-ap69:7.1><span class=root>Aruṇavā satta janā, </span><br><p id=tha-ap69:7.2><span class=root>cakkavattī mahabbalā; </span><br><p id=tha-ap69:7.3><span class=root>Chattiṁsatimhi āsiṁsu, </span><br><p id=tha-ap69:7.4><span class=root>kappamhi manujādhipā. </span><br><p id=tha-ap69:8.1><span class=root>Paṭisambhidā catasso, </span><br><p id=tha-ap69:8.2><span class=root>…pe… </span><br><p id=tha-ap69:8.3><span class=root>kataṁ buddhassa sāsanaṁ”. </span><br><p id=tha-ap69:9.1><span class=root>Itthaṁ sudaṁ āyasmā vatthadāyako thero imā gāthāyo abhāsitthāti. </span><br><p id=tha-ap69:10.1><span class=root>Vatthadāyakattherassāpadānaṁ sattamaṁ. </span><br></main><footer class="container footer"><small><a href=/about/>Contact info</a></small></footer>