<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0424.html>Previous</a><a href=/canon/en/pli/ms/sutta/kn/tha-ap/tha-ap0426.html>Next</a></div><p><div class=verse-container id=tha-ap425:0.1><span>Therāpadāna </span></div><p><div class=verse-container id=tha-ap425:0.2><span>Sakiṁsammajjakavagga </span></div><p><div class=verse-container id=tha-ap425:0.3><span class=big-bold>Ekāsanadāyakattheraapadāna </span></div><p><div class=verse-container id=tha-ap425:1.1><span>“Himavantassāvidūre, </span></div><p><div class=verse-container id=tha-ap425:1.2><span>gosito nāma pabbato; </span></div><p><div class=verse-container id=tha-ap425:1.3><span>Assamo sukato mayhaṁ, </span></div><p><div class=verse-container id=tha-ap425:1.4><span>paṇṇasālā sumāpitā. </span></div><p><div class=verse-container id=tha-ap425:2.1><span>Nārado nāma nāmena, </span></div><p><div class=verse-container id=tha-ap425:2.2><span>kassapo iti maṁ vidū; </span></div><p><div class=verse-container id=tha-ap425:2.3><span>Suddhimaggaṁ gavesanto, </span></div><p><div class=verse-container id=tha-ap425:2.4><span>vasāmi gosite tadā. </span></div><p><div class=verse-container id=tha-ap425:3.1><span>Padumuttaro nāma jino, </span></div><p><div class=verse-container id=tha-ap425:3.2><span>sabbadhammāna pāragū; </span></div><p><div class=verse-container id=tha-ap425:3.3><span>Vivekakāmo sambuddho, </span></div><p><div class=verse-container id=tha-ap425:3.4><span>agañchi anilañjasā. </span></div><p><div class=verse-container id=tha-ap425:4.1><span>Vanagge gacchamānassa, </span></div><p><div class=verse-container id=tha-ap425:4.2><span>disvā raṁsiṁ mahesino; </span></div><p><div class=verse-container id=tha-ap425:4.3><span>Kaṭṭhamañcaṁ paññāpetvā, </span></div><p><div class=verse-container id=tha-ap425:4.4><span>ajinañca apatthariṁ. </span></div><p><div class=verse-container id=tha-ap425:5.1><span>Āsanaṁ paññapetvāna, </span></div><p><div class=verse-container id=tha-ap425:5.2><span>sire katvāna añjaliṁ; </span></div><p><div class=verse-container id=tha-ap425:5.3><span>Somanassaṁ paveditvā, </span></div><p><div class=verse-container id=tha-ap425:5.4><span>idaṁ vacanamabraviṁ. </span></div><p><div class=verse-container id=tha-ap425:6.1><span>‘Sallakatto mahāvīra, </span></div><p><div class=verse-container id=tha-ap425:6.2><span>āturānaṁ tikicchako; </span></div><p><div class=verse-container id=tha-ap425:6.3><span>Mamaṁ rogaparetassa, </span></div><p><div class=verse-container id=tha-ap425:6.4><span>tikicchaṁ dehi nāyaka. </span></div><p><div class=verse-container id=tha-ap425:7.1><span>Kallatthikā ye passanti, </span></div><p><div class=verse-container id=tha-ap425:7.2><span>buddhaseṭṭha tuvaṁ mune; </span></div><p><div class=verse-container id=tha-ap425:7.3><span>Dhuvatthasiddhiṁ papponti, </span></div><p><div class=verse-container id=tha-ap425:7.4><span>etesaṁ ajaro bhave. </span></div><p><div class=verse-container id=tha-ap425:8.1><span>Na me deyyadhammo atthi, </span></div><p><div class=verse-container id=tha-ap425:8.2><span>pavattaphalabhojihaṁ; </span></div><p><div class=verse-container id=tha-ap425:8.3><span>Idaṁ me āsanaṁ atthi, </span></div><p><div class=verse-container id=tha-ap425:8.4><span>nisīda kaṭṭhamañcake’. </span></div><p><div class=verse-container id=tha-ap425:9.1><span>Nisīdi tattha bhagavā, </span></div><p><div class=verse-container id=tha-ap425:9.2><span>asambhītova kesarī; </span></div><p><div class=verse-container id=tha-ap425:9.3><span>Muhuttaṁ vītināmetvā, </span></div><p><div class=verse-container id=tha-ap425:9.4><span>idaṁ vacanamabravi. </span></div><p><div class=verse-container id=tha-ap425:10.1><span>‘Vissattho hohi mā bhāyi, </span></div><p><div class=verse-container id=tha-ap425:10.2><span>laddho jotiraso tayā; </span></div><p><div class=verse-container id=tha-ap425:10.3><span>Yaṁ tuyhaṁ patthitaṁ sabbaṁ, </span></div><p><div class=verse-container id=tha-ap425:10.4><span>paripūrissatināgate. </span></div><p><div class=verse-container id=tha-ap425:11.1><span>Na moghaṁ taṁ kataṁ tuyhaṁ, </span></div><p><div class=verse-container id=tha-ap425:11.2><span>puññakkhette anuttare; </span></div><p><div class=verse-container id=tha-ap425:11.3><span>Sakkā uddharituṁ attā, </span></div><p><div class=verse-container id=tha-ap425:11.4><span>yassa cittaṁ paṇīhitaṁ. </span></div><p><div class=verse-container id=tha-ap425:12.1><span>Imināsanadānena, </span></div><p><div class=verse-container id=tha-ap425:12.2><span>cetanāpaṇidhīhi ca; </span></div><p><div class=verse-container id=tha-ap425:12.3><span>Kappasatasahassāni, </span></div><p><div class=verse-container id=tha-ap425:12.4><span>vinipātaṁ na gacchasi. </span></div><p><div class=verse-container id=tha-ap425:13.1><span>Paññāsakkhattuṁ devindo, </span></div><p><div class=verse-container id=tha-ap425:13.2><span>devarajjaṁ karissasi; </span></div><p><div class=verse-container id=tha-ap425:13.3><span>Asītikkhattuṁ rājā ca, </span></div><p><div class=verse-container id=tha-ap425:13.4><span>cakkavattī bhavissasi. </span></div><p><div class=verse-container id=tha-ap425:14.1><span>Padesarajjaṁ vipulaṁ, </span></div><p><div class=verse-container id=tha-ap425:14.2><span>gaṇanāto asaṅkhiyaṁ; </span></div><p><div class=verse-container id=tha-ap425:14.3><span>Sabbattha sukhito hutvā, </span></div><p><div class=verse-container id=tha-ap425:14.4><span>saṁsāre saṁsarissasi’. </span></div><p><div class=verse-container id=tha-ap425:15.1><span>Idaṁ vatvāna sambuddho, </span></div><p><div class=verse-container id=tha-ap425:15.2><span>jalajuttamanāmako; </span></div><p><div class=verse-container id=tha-ap425:15.3><span>Nabhaṁ abbhuggamī vīro, </span></div><p><div class=verse-container id=tha-ap425:15.4><span>haṁsarājāva ambare. </span></div><p><div class=verse-container id=tha-ap425:16.1><span>Hatthiyānaṁ assayānaṁ, </span></div><p><div class=verse-container id=tha-ap425:16.2><span>sarathaṁ sandamānikaṁ; </span></div><p><div class=verse-container id=tha-ap425:16.3><span>Labhāmi sabbamevetaṁ, </span></div><p><div class=verse-container id=tha-ap425:16.4><span>ekāsanassidaṁ phalaṁ. </span></div><p><div class=verse-container id=tha-ap425:17.1><span>Kānanaṁ pavisitvāpi, </span></div><p><div class=verse-container id=tha-ap425:17.2><span>yadā icchāmi āsanaṁ; </span></div><p><div class=verse-container id=tha-ap425:17.3><span>Mama saṅkappamaññāya, </span></div><p><div class=verse-container id=tha-ap425:17.4><span>pallaṅko upatiṭṭhati. </span></div><p><div class=verse-container id=tha-ap425:18.1><span>Vārimajjhagato santo, </span></div><p><div class=verse-container id=tha-ap425:18.2><span>yadā icchāmi āsanaṁ; </span></div><p><div class=verse-container id=tha-ap425:18.3><span>Mama saṅkappamaññāya, </span></div><p><div class=verse-container id=tha-ap425:18.4><span>pallaṅko upatiṭṭhati. </span></div><p><div class=verse-container id=tha-ap425:19.1><span>Yaṁ yaṁ yonupapajjāmi, </span></div><p><div class=verse-container id=tha-ap425:19.2><span>devattaṁ atha mānusaṁ; </span></div><p><div class=verse-container id=tha-ap425:19.3><span>Pallaṅkasatasahassāni, </span></div><p><div class=verse-container id=tha-ap425:19.4><span>parivārenti maṁ sadā. </span></div><p><div class=verse-container id=tha-ap425:20.1><span>Duve bhave saṁsarāmi, </span></div><p><div class=verse-container id=tha-ap425:20.2><span>devatte atha mānuse; </span></div><p><div class=verse-container id=tha-ap425:20.3><span>Duve kule pajāyāmi, </span></div><p><div class=verse-container id=tha-ap425:20.4><span>khattiye atha brāhmaṇe. </span></div><p><div class=verse-container id=tha-ap425:21.1><span>Ekāsanaṁ daditvāna, </span></div><p><div class=verse-container id=tha-ap425:21.2><span>puññakkhette anuttare; </span></div><p><div class=verse-container id=tha-ap425:21.3><span>Dhammapallaṅkamādāya, </span></div><p><div class=verse-container id=tha-ap425:21.4><span>viharāmi anāsavo. </span></div><p><div class=verse-container id=tha-ap425:22.1><span>Satasahassito kappe, </span></div><p><div class=verse-container id=tha-ap425:22.2><span>yaṁ dānamadadiṁ tadā; </span></div><p><div class=verse-container id=tha-ap425:22.3><span>Duggatiṁ nābhijānāmi, </span></div><p><div class=verse-container id=tha-ap425:22.4><span>ekāsanassidaṁ phalaṁ. </span></div><p><div class=verse-container id=tha-ap425:23.1><span>Kilesā jhāpitā mayhaṁ, </span></div><p><div class=verse-container id=tha-ap425:23.2><span>…pe… </span></div><p><div class=verse-container id=tha-ap425:23.3><span>viharāmi anāsavo. </span></div><p><div class=verse-container id=tha-ap425:24.1><span>Svāgataṁ vata me āsi, </span></div><p><div class=verse-container id=tha-ap425:24.2><span>…pe… </span></div><p><div class=verse-container id=tha-ap425:24.3><span>kataṁ buddhassa sāsanaṁ. </span></div><p><div class=verse-container id=tha-ap425:25.1><span>Paṭisambhidā catasso, </span></div><p><div class=verse-container id=tha-ap425:25.2><span>…pe… </span></div><p><div class=verse-container id=tha-ap425:25.3><span>kataṁ buddhassa sāsanaṁ”. </span></div><p><div class=verse-container id=tha-ap425:26.1><span>Itthaṁ sudaṁ āyasmā ekāsanadāyako thero imā gāthāyo abhāsitthāti. </span></div><p><div class=verse-container id=tha-ap425:27.1><span>Ekāsanadāyakattherassāpadānaṁ tatiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0424.html>Previous</a><a href=/canon/en/pli/ms/sutta/kn/tha-ap/tha-ap0426.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>