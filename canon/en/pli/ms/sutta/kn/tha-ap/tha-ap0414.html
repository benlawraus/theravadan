<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0413.html>Previous</a><a href=/canon/en/pli/ms/sutta/kn/tha-ap/tha-ap0415.html>Next</a></div><p id=tha-ap414:0.1><span class=root>Therāpadāna </span><br><p id=tha-ap414:0.2><span class=root>Bhaddālivagga </span><br><p id=tha-ap414:0.3><span class="root big-bold">Ekachattiyattheraapadāna </span><br><p id=tha-ap414:1.1><span class=root>“Candabhāgānadītīre, </span><br><p id=tha-ap414:1.2><span class=root>assamo sukato mama; </span><br><p id=tha-ap414:1.3><span class=root>Susuddhapulinākiṇṇo, </span><br><p id=tha-ap414:1.4><span class=root>pannasālā sumāpitā. </span><br><p id=tha-ap414:2.1><span class=root>Uttānakūlā nadikā, </span><br><p id=tha-ap414:2.2><span class=root>supatitthā manoramā; </span><br><p id=tha-ap414:2.3><span class=root>Macchakacchapasampannā, </span><br><p id=tha-ap414:2.4><span class=root>susumāranisevitā. </span><br><p id=tha-ap414:3.1><span class=root>Acchā dīpī ca mayūrā, </span><br><p id=tha-ap414:3.2><span class=root>karavīkā ca sāḷikā; </span><br><p id=tha-ap414:3.3><span class=root>Kūjanti sabbadā ete, </span><br><p id=tha-ap414:3.4><span class=root>sobhayantā mamassamaṁ. </span><br><p id=tha-ap414:4.1><span class=root>Kokilā mañjubhāṇī ca, </span><br><p id=tha-ap414:4.2><span class=root>haṁsā ca madhurassarā; </span><br><p id=tha-ap414:4.3><span class=root>Abhikūjanti te tattha, </span><br><p id=tha-ap414:4.4><span class=root>sobhayantā mamassamaṁ. </span><br><p id=tha-ap414:5.1><span class=root>Sīhā byagghā varāhā ca, </span><br><p id=tha-ap414:5.2><span class=root>accha kokataracchakā; </span><br><p id=tha-ap414:5.3><span class=root>Giriduggamhi nādenti, </span><br><p id=tha-ap414:5.4><span class=root>sobhayantā mamassamaṁ. </span><br><p id=tha-ap414:6.1><span class=root>Eṇīmigā ca sarabhā, </span><br><p id=tha-ap414:6.2><span class=root>bheraṇḍā sūkarā bahū; </span><br><p id=tha-ap414:6.3><span class=root>Giriduggamhi nādenti, </span><br><p id=tha-ap414:6.4><span class=root>sobhayantā mamassamaṁ. </span><br><p id=tha-ap414:7.1><span class=root>Uddālakā campakā ca, </span><br><p id=tha-ap414:7.2><span class=root>pāṭalī sinduvārakā; </span><br><p id=tha-ap414:7.3><span class=root>Atimuttā asokā ca, </span><br><p id=tha-ap414:7.4><span class=root>sobhayanti mamassamaṁ. </span><br><p id=tha-ap414:8.1><span class=root>Aṅkolā yūthikā ceva, </span><br><p id=tha-ap414:8.2><span class=root>sattalī bimbijālikā; </span><br><p id=tha-ap414:8.3><span class=root>Kaṇikārā ca pupphanti, </span><br><p id=tha-ap414:8.4><span class=root>sobhayantā mamassamaṁ. </span><br><p id=tha-ap414:9.1><span class=root>Nāgā sālā ca saḷalā, </span><br><p id=tha-ap414:9.2><span class=root>puṇḍarīkettha pupphitā; </span><br><p id=tha-ap414:9.3><span class=root>Dibbagandhaṁ sampavantā, </span><br><p id=tha-ap414:9.4><span class=root>sobhayanti mamassamaṁ. </span><br><p id=tha-ap414:10.1><span class=root>Ajjunā asanā cettha, </span><br><p id=tha-ap414:10.2><span class=root>mahānāmā ca pupphitā; </span><br><p id=tha-ap414:10.3><span class=root>Sālā ca kaṅgupupphā ca, </span><br><p id=tha-ap414:10.4><span class=root>sobhayanti mamassamaṁ. </span><br><p id=tha-ap414:11.1><span class=root>Ambā jambū ca tilakā, </span><br><p id=tha-ap414:11.2><span class=root>nimbā ca sālakalyāṇī; </span><br><p id=tha-ap414:11.3><span class=root>Dibbagandhaṁ sampavantā, </span><br><p id=tha-ap414:11.4><span class=root>sobhayanti mamassamaṁ. </span><br><p id=tha-ap414:12.1><span class=root>Asokā ca kapiṭṭhā ca, </span><br><p id=tha-ap414:12.2><span class=root>girimālettha pupphitā; </span><br><p id=tha-ap414:12.3><span class=root>Dibbagandhaṁ sampavantā, </span><br><p id=tha-ap414:12.4><span class=root>sobhayanti mamassamaṁ. </span><br><p id=tha-ap414:13.1><span class=root>Kadambā kadalī ceva, </span><br><p id=tha-ap414:13.2><span class=root>isimuggā ca ropitā; </span><br><p id=tha-ap414:13.3><span class=root>Dhuvaṁ phalāni dhārenti, </span><br><p id=tha-ap414:13.4><span class=root>sobhayantā mamassamaṁ. </span><br><p id=tha-ap414:14.1><span class=root>Harītakā āmalakā, </span><br><p id=tha-ap414:14.2><span class=root>ambajambuvibhītakā; </span><br><p id=tha-ap414:14.3><span class=root>Kolā bhallātakā billā, </span><br><p id=tha-ap414:14.4><span class=root>phalino mama assame. </span><br><p id=tha-ap414:15.1><span class=root>Avidūre pokkharaṇī, </span><br><p id=tha-ap414:15.2><span class=root>supatitthā manoramā; </span><br><p id=tha-ap414:15.3><span class=root>Mandālakehi sañchannā, </span><br><p id=tha-ap414:15.4><span class=root>padumuppalakehi ca. </span><br><p id=tha-ap414:16.1><span class=root>Gabbhaṁ gaṇhanti padumā, </span><br><p id=tha-ap414:16.2><span class=root>aññe pupphanti kesarī; </span><br><p id=tha-ap414:16.3><span class=root>Opattakaṇṇikā ceva, </span><br><p id=tha-ap414:16.4><span class=root>pupphanti mama assame. </span><br><p id=tha-ap414:17.1><span class=root>Pāṭhīnā pāvusā macchā, </span><br><p id=tha-ap414:17.2><span class=root>balajā muñjarohitā; </span><br><p id=tha-ap414:17.3><span class=root>Acchodakamhi vicaraṁ, </span><br><p id=tha-ap414:17.4><span class=root>sobhayanti mamassamaṁ. </span><br><p id=tha-ap414:18.1><span class=root>Nayitā ambagandhī ca, </span><br><p id=tha-ap414:18.2><span class=root>anukūle ca ketakā; </span><br><p id=tha-ap414:18.3><span class=root>Dibbagandhaṁ sampavantā, </span><br><p id=tha-ap414:18.4><span class=root>sobhayanti mamassamaṁ. </span><br><p id=tha-ap414:19.1><span class=root>Madhu bhisamhā savati, </span><br><p id=tha-ap414:19.2><span class=root>khīrasappi muḷālibhi; </span><br><p id=tha-ap414:19.3><span class=root>Dibbagandhaṁ sampavantā, </span><br><p id=tha-ap414:19.4><span class=root>sobhayanti mamassamaṁ. </span><br><p id=tha-ap414:20.1><span class=root>Pulinā sobhanā tattha, </span><br><p id=tha-ap414:20.2><span class=root>ākiṇṇā jalasevitā; </span><br><p id=tha-ap414:20.3><span class=root>Opupphā pupphitā senti, </span><br><p id=tha-ap414:20.4><span class=root>sobhayantā mamassamaṁ. </span><br><p id=tha-ap414:21.1><span class=root>Jaṭābhārena bharitā, </span><br><p id=tha-ap414:21.2><span class=root>ajinuttaravāsanā; </span><br><p id=tha-ap414:21.3><span class=root>Vākacīradharā sabbe, </span><br><p id=tha-ap414:21.4><span class=root>sobhayanti mamassamaṁ. </span><br><p id=tha-ap414:22.1><span class=root>Yugamattamapekkhantā, </span><br><p id=tha-ap414:22.2><span class=root>nipakā santavuttino; </span><br><p id=tha-ap414:22.3><span class=root>Kāmabhoge anapekkhā, </span><br><p id=tha-ap414:22.4><span class=root>vasanti mama assame. </span><br><p id=tha-ap414:23.1><span class=root>Parūḷhakacchanakhalomā, </span><br><p id=tha-ap414:23.2><span class=root>paṅkadantā rajassirā; </span><br><p id=tha-ap414:23.3><span class=root>Rajojalladharā sabbe, </span><br><p id=tha-ap414:23.4><span class=root>vasanti mama assame. </span><br><p id=tha-ap414:24.1><span class=root>Abhiññāpāramippattā, </span><br><p id=tha-ap414:24.2><span class=root>antalikkhacarā ca te; </span><br><p id=tha-ap414:24.3><span class=root>Uggacchantā nabhaṁ ete, </span><br><p id=tha-ap414:24.4><span class=root>sobhayanti mamassamaṁ. </span><br><p id=tha-ap414:25.1><span class=root>Tehi sissehi parivuto, </span><br><p id=tha-ap414:25.2><span class=root>vasāmi vipine tadā; </span><br><p id=tha-ap414:25.3><span class=root>Rattindivaṁ na jānāmi, </span><br><p id=tha-ap414:25.4><span class=root>sadā jhānasamappito. </span><br><p id=tha-ap414:26.1><span class=root>Bhagavā tamhi samaye, </span><br><p id=tha-ap414:26.2><span class=root>atthadassī mahāmuni; </span><br><p id=tha-ap414:26.3><span class=root>Tamandhakāraṁ nāsento, </span><br><p id=tha-ap414:26.4><span class=root>uppajji lokanāyako. </span><br><p id=tha-ap414:27.1><span class=root>Atha aññataro sisso, </span><br><p id=tha-ap414:27.2><span class=root>āgacchi mama santikaṁ; </span><br><p id=tha-ap414:27.3><span class=root>Mante ajjhetukāmo so, </span><br><p id=tha-ap414:27.4><span class=root>chaḷaṅgaṁ nāma lakkhaṇaṁ. </span><br><p id=tha-ap414:28.1><span class=root>Buddho loke samuppanno, </span><br><p id=tha-ap414:28.2><span class=root>atthadassī mahāmuni; </span><br><p id=tha-ap414:28.3><span class=root>Catusaccaṁ pakāsento, </span><br><p id=tha-ap414:28.4><span class=root>deseti amataṁ padaṁ. </span><br><p id=tha-ap414:29.1><span class=root>Tuṭṭhahaṭṭho pamudito, </span><br><p id=tha-ap414:29.2><span class=root>dhammantaragatāsayo; </span><br><p id=tha-ap414:29.3><span class=root>Assamā abhinikkhamma, </span><br><p id=tha-ap414:29.4><span class=root>idaṁ vacanamabraviṁ. </span><br><p id=tha-ap414:30.1><span class=root>‘Buddho loke samuppanno, </span><br><p id=tha-ap414:30.2><span class=root>dvattiṁsavaralakkhaṇo; </span><br><p id=tha-ap414:30.3><span class=root>Etha sabbe gamissāma, </span><br><p id=tha-ap414:30.4><span class=root>sammāsambuddhasantikaṁ’. </span><br><p id=tha-ap414:31.1><span class=root>Ovādapaṭikarā te, </span><br><p id=tha-ap414:31.2><span class=root>sadhamme pāramiṁ gatā; </span><br><p id=tha-ap414:31.3><span class=root>Sādhūti sampaṭicchiṁsu, </span><br><p id=tha-ap414:31.4><span class=root>uttamatthagavesakā. </span><br><p id=tha-ap414:32.1><span class=root>Jaṭābhārabharitā te, </span><br><p id=tha-ap414:32.2><span class=root>ajinuttaravāsanā; </span><br><p id=tha-ap414:32.3><span class=root>Uttamatthaṁ gavesantā, </span><br><p id=tha-ap414:32.4><span class=root>nikkhamiṁsu vanā tadā. </span><br><p id=tha-ap414:33.1><span class=root>Bhagavā tamhi samaye, </span><br><p id=tha-ap414:33.2><span class=root>atthadassī mahāyaso; </span><br><p id=tha-ap414:33.3><span class=root>Catusaccaṁ pakāsento, </span><br><p id=tha-ap414:33.4><span class=root>deseti amataṁ padaṁ. </span><br><p id=tha-ap414:34.1><span class=root>Setacchattaṁ gahetvāna, </span><br><p id=tha-ap414:34.2><span class=root>buddhaseṭṭhassa dhārayiṁ; </span><br><p id=tha-ap414:34.3><span class=root>Ekāhaṁ dhārayitvāna, </span><br><p id=tha-ap414:34.4><span class=root>buddhaseṭṭhaṁ avandahaṁ. </span><br><p id=tha-ap414:35.1><span class=root>Atthadassī tu bhagavā, </span><br><p id=tha-ap414:35.2><span class=root>lokajeṭṭho narāsabho; </span><br><p id=tha-ap414:35.3><span class=root>Bhikkhusaṅghe nisīditvā, </span><br><p id=tha-ap414:35.4><span class=root>imā gāthā abhāsatha. </span><br><p id=tha-ap414:36.1><span class=root>‘Yo me chattaṁ adhāresi, </span><br><p id=tha-ap414:36.2><span class=root>pasanno sehi pāṇibhi; </span><br><p id=tha-ap414:36.3><span class=root>Tamahaṁ kittayissāmi, </span><br><p id=tha-ap414:36.4><span class=root>suṇātha mama bhāsato. </span><br><p id=tha-ap414:37.1><span class=root>Imassa jāyamānassa, </span><br><p id=tha-ap414:37.2><span class=root>devatte atha mānuse; </span><br><p id=tha-ap414:37.3><span class=root>Dhāressati sadā chattaṁ, </span><br><p id=tha-ap414:37.4><span class=root>chattadānassidaṁ phalaṁ. </span><br><p id=tha-ap414:38.1><span class=root>Sattasattatikappāni, </span><br><p id=tha-ap414:38.2><span class=root>devaloke ramissati; </span><br><p id=tha-ap414:38.3><span class=root>Sahassakkhattuṁ rājā ca, </span><br><p id=tha-ap414:38.4><span class=root>cakkavattī bhavissati. </span><br><p id=tha-ap414:39.1><span class=root>Sattasattatikkhattuñca, </span><br><p id=tha-ap414:39.2><span class=root>devarajjaṁ karissati; </span><br><p id=tha-ap414:39.3><span class=root>Padesarajjaṁ vipulaṁ, </span><br><p id=tha-ap414:39.4><span class=root>gaṇanāto asaṅkhiyaṁ. </span><br><p id=tha-ap414:40.1><span class=root>Aṭṭhārase kappasate, </span><br><p id=tha-ap414:40.2><span class=root>gotamo sakyapuṅgavo; </span><br><p id=tha-ap414:40.3><span class=root>Tamandhakāraṁ nāsento, </span><br><p id=tha-ap414:40.4><span class=root>uppajjissati cakkhumā. </span><br><p id=tha-ap414:41.1><span class=root>Tassa dhammesu dāyādo, </span><br><p id=tha-ap414:41.2><span class=root>oraso dhammanimmito; </span><br><p id=tha-ap414:41.3><span class=root>Sabbāsave pariññāya, </span><br><p id=tha-ap414:41.4><span class=root>viharissatināsavo’. </span><br><p id=tha-ap414:42.1><span class=root>Yato ahaṁ kammamakaṁ, </span><br><p id=tha-ap414:42.2><span class=root>chattaṁ buddhassa dhārayaṁ; </span><br><p id=tha-ap414:42.3><span class=root>Etthantare na jānāmi, </span><br><p id=tha-ap414:42.4><span class=root>setacchattaṁ adhāritaṁ. </span><br><p id=tha-ap414:43.1><span class=root>Idaṁ pacchimakaṁ mayhaṁ, </span><br><p id=tha-ap414:43.2><span class=root>carimo vattate bhavo; </span><br><p id=tha-ap414:43.3><span class=root>Chattadhāraṇamajjāpi, </span><br><p id=tha-ap414:43.4><span class=root>vattate niccakālikaṁ. </span><br><p id=tha-ap414:44.1><span class=root>Aho me sukataṁ kammaṁ, </span><br><p id=tha-ap414:44.2><span class=root>atthadassissa tādino; </span><br><p id=tha-ap414:44.3><span class=root>Sabbāsavā parikkhīṇā, </span><br><p id=tha-ap414:44.4><span class=root>natthi dāni punabbhavo. </span><br><p id=tha-ap414:45.1><span class=root>Kilesā jhāpitā mayhaṁ, </span><br><p id=tha-ap414:45.2><span class=root>…pe… </span><br><p id=tha-ap414:45.3><span class=root>viharāmi anāsavo. </span><br><p id=tha-ap414:46.1><span class=root>Svāgataṁ vata me āsi, </span><br><p id=tha-ap414:46.2><span class=root>…pe… </span><br><p id=tha-ap414:46.3><span class=root>kataṁ buddhassa sāsanaṁ. </span><br><p id=tha-ap414:47.1><span class=root>Paṭisambhidā catasso, </span><br><p id=tha-ap414:47.2><span class=root>…pe… </span><br><p id=tha-ap414:47.3><span class=root>kataṁ buddhassa sāsanaṁ”. </span><br><p id=tha-ap414:48.1><span class=root>Itthaṁ sudaṁ āyasmā ekachattiyo thero imā gāthāyo abhāsitthāti; </span><br><p id=tha-ap414:49.1><span class=root>Ekachattiyattherassāpadānaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>