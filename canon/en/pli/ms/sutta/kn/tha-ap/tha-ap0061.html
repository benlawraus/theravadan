<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0060.html>Previous</a><a href=/canon/en/pli/ms/sutta/kn/tha-ap/tha-ap0062.html>Next</a></div><p><div class=verse-container id=tha-ap61:0.1><span>Therāpadāna </span></div><p><div class=verse-container id=tha-ap61:0.2><span>Bījanivagga </span></div><p><div class=verse-container id=tha-ap61:0.3><span class=big-bold>Padumattheraapadāna </span></div><p><div class=verse-container id=tha-ap61:1.1><span>“Catusaccaṁ pakāsento, </span></div><p><div class=verse-container id=tha-ap61:1.2><span>varadhammappavattako; </span></div><p><div class=verse-container id=tha-ap61:1.3><span>Vassate amataṁ vuṭṭhiṁ, </span></div><p><div class=verse-container id=tha-ap61:1.4><span>nibbāpento mahājanaṁ. </span></div><p><div class=verse-container id=tha-ap61:2.1><span>Sadhajaṁ padumaṁ gayha, </span></div><p><div class=verse-container id=tha-ap61:2.2><span>aḍḍhakose ṭhito ahaṁ; </span></div><p><div class=verse-container id=tha-ap61:2.3><span>Padumuttaramunissa, </span></div><p><div class=verse-container id=tha-ap61:2.4><span>pahaṭṭho ukkhipimambare. </span></div><p><div class=verse-container id=tha-ap61:3.1><span>Āgacchante ca padume, </span></div><p><div class=verse-container id=tha-ap61:3.2><span>abbhuto āsi tāvade; </span></div><p><div class=verse-container id=tha-ap61:3.3><span>Mama saṅkappamaññāya, </span></div><p><div class=verse-container id=tha-ap61:3.4><span>paggaṇhi vadataṁ varo. </span></div><p><div class=verse-container id=tha-ap61:4.1><span>Karaseṭṭhena paggayha, </span></div><p><div class=verse-container id=tha-ap61:4.2><span>jalajaṁ pupphamuttamaṁ; </span></div><p><div class=verse-container id=tha-ap61:4.3><span>Bhikkhusaṅghe ṭhito satthā, </span></div><p><div class=verse-container id=tha-ap61:4.4><span>imā gāthā abhāsatha. </span></div><p><div class=verse-container id=tha-ap61:5.1><span>‘Yenidaṁ padumaṁ khittaṁ, </span></div><p><div class=verse-container id=tha-ap61:5.2><span>sabbaññumhi vināyake; </span></div><p><div class=verse-container id=tha-ap61:5.3><span>Tamahaṁ kittayissāmi, </span></div><p><div class=verse-container id=tha-ap61:5.4><span>suṇātha mama bhāsato. </span></div><p><div class=verse-container id=tha-ap61:6.1><span>Tiṁsakappāni devindo, </span></div><p><div class=verse-container id=tha-ap61:6.2><span>devarajjaṁ karissati; </span></div><p><div class=verse-container id=tha-ap61:6.3><span>Pathabyā rajjaṁ sattasataṁ, </span></div><p><div class=verse-container id=tha-ap61:6.4><span>vasudhaṁ āvasissati. </span></div><p><div class=verse-container id=tha-ap61:7.1><span>Tattha pattaṁ gaṇetvāna, </span></div><p><div class=verse-container id=tha-ap61:7.2><span>cakkavattī bhavissati; </span></div><p><div class=verse-container id=tha-ap61:7.3><span>Ākāsato pupphavuṭṭhi, </span></div><p><div class=verse-container id=tha-ap61:7.4><span>abhivassissatī tadā. </span></div><p><div class=verse-container id=tha-ap61:8.1><span>Kappasatasahassamhi, </span></div><p><div class=verse-container id=tha-ap61:8.2><span>okkākakulasambhavo; </span></div><p><div class=verse-container id=tha-ap61:8.3><span>Gotamo nāma gottena, </span></div><p><div class=verse-container id=tha-ap61:8.4><span>satthā loke bhavissati. </span></div><p><div class=verse-container id=tha-ap61:9.1><span>Tassa dhammesu dāyādo, </span></div><p><div class=verse-container id=tha-ap61:9.2><span>oraso dhammanimmito; </span></div><p><div class=verse-container id=tha-ap61:9.3><span>Sabbāsave pariññāya, </span></div><p><div class=verse-container id=tha-ap61:9.4><span>nibbāyissatināsavo’. </span></div><p><div class=verse-container id=tha-ap61:10.1><span>Nikkhamitvāna kucchimhā, </span></div><p><div class=verse-container id=tha-ap61:10.2><span>sampajāno patissato; </span></div><p><div class=verse-container id=tha-ap61:10.3><span>Jātiyā pañcavassohaṁ, </span></div><p><div class=verse-container id=tha-ap61:10.4><span>arahattaṁ apāpuṇiṁ. </span></div><p><div class=verse-container id=tha-ap61:11.1><span>Paṭisambhidā catasso, </span></div><p><div class=verse-container id=tha-ap61:11.2><span>…pe… </span></div><p><div class=verse-container id=tha-ap61:11.3><span>kataṁ buddhassa sāsanaṁ”. </span></div><p><div class=verse-container id=tha-ap61:12.1><span>Itthaṁ sudaṁ āyasmā padumo thero imā gāthāyo abhāsitthāti. </span></div><p><div class=verse-container id=tha-ap61:13.1><span>Padumattherassāpadānaṁ navamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0060.html>Previous</a><a href=/canon/en/pli/ms/sutta/kn/tha-ap/tha-ap0062.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>