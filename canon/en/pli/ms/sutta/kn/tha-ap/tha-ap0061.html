<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0060.html>Previous</a><a href=/canon/en/pli/ms/sutta/kn/tha-ap/tha-ap0062.html>Next</a></div><p id=tha-ap61:0.1><span class=root>Therāpadāna </span><br><p id=tha-ap61:0.2><span class=root>Bījanivagga </span><br><p id=tha-ap61:0.3><span class="root big-bold">Padumattheraapadāna </span><br><p id=tha-ap61:1.1><span class=root>“Catusaccaṁ pakāsento, </span><br><p id=tha-ap61:1.2><span class=root>varadhammappavattako; </span><br><p id=tha-ap61:1.3><span class=root>Vassate amataṁ vuṭṭhiṁ, </span><br><p id=tha-ap61:1.4><span class=root>nibbāpento mahājanaṁ. </span><br><p id=tha-ap61:2.1><span class=root>Sadhajaṁ padumaṁ gayha, </span><br><p id=tha-ap61:2.2><span class=root>aḍḍhakose ṭhito ahaṁ; </span><br><p id=tha-ap61:2.3><span class=root>Padumuttaramunissa, </span><br><p id=tha-ap61:2.4><span class=root>pahaṭṭho ukkhipimambare. </span><br><p id=tha-ap61:3.1><span class=root>Āgacchante ca padume, </span><br><p id=tha-ap61:3.2><span class=root>abbhuto āsi tāvade; </span><br><p id=tha-ap61:3.3><span class=root>Mama saṅkappamaññāya, </span><br><p id=tha-ap61:3.4><span class=root>paggaṇhi vadataṁ varo. </span><br><p id=tha-ap61:4.1><span class=root>Karaseṭṭhena paggayha, </span><br><p id=tha-ap61:4.2><span class=root>jalajaṁ pupphamuttamaṁ; </span><br><p id=tha-ap61:4.3><span class=root>Bhikkhusaṅghe ṭhito satthā, </span><br><p id=tha-ap61:4.4><span class=root>imā gāthā abhāsatha. </span><br><p id=tha-ap61:5.1><span class=root>‘Yenidaṁ padumaṁ khittaṁ, </span><br><p id=tha-ap61:5.2><span class=root>sabbaññumhi vināyake; </span><br><p id=tha-ap61:5.3><span class=root>Tamahaṁ kittayissāmi, </span><br><p id=tha-ap61:5.4><span class=root>suṇātha mama bhāsato. </span><br><p id=tha-ap61:6.1><span class=root>Tiṁsakappāni devindo, </span><br><p id=tha-ap61:6.2><span class=root>devarajjaṁ karissati; </span><br><p id=tha-ap61:6.3><span class=root>Pathabyā rajjaṁ sattasataṁ, </span><br><p id=tha-ap61:6.4><span class=root>vasudhaṁ āvasissati. </span><br><p id=tha-ap61:7.1><span class=root>Tattha pattaṁ gaṇetvāna, </span><br><p id=tha-ap61:7.2><span class=root>cakkavattī bhavissati; </span><br><p id=tha-ap61:7.3><span class=root>Ākāsato pupphavuṭṭhi, </span><br><p id=tha-ap61:7.4><span class=root>abhivassissatī tadā. </span><br><p id=tha-ap61:8.1><span class=root>Kappasatasahassamhi, </span><br><p id=tha-ap61:8.2><span class=root>okkākakulasambhavo; </span><br><p id=tha-ap61:8.3><span class=root>Gotamo nāma gottena, </span><br><p id=tha-ap61:8.4><span class=root>satthā loke bhavissati. </span><br><p id=tha-ap61:9.1><span class=root>Tassa dhammesu dāyādo, </span><br><p id=tha-ap61:9.2><span class=root>oraso dhammanimmito; </span><br><p id=tha-ap61:9.3><span class=root>Sabbāsave pariññāya, </span><br><p id=tha-ap61:9.4><span class=root>nibbāyissatināsavo’. </span><br><p id=tha-ap61:10.1><span class=root>Nikkhamitvāna kucchimhā, </span><br><p id=tha-ap61:10.2><span class=root>sampajāno patissato; </span><br><p id=tha-ap61:10.3><span class=root>Jātiyā pañcavassohaṁ, </span><br><p id=tha-ap61:10.4><span class=root>arahattaṁ apāpuṇiṁ. </span><br><p id=tha-ap61:11.1><span class=root>Paṭisambhidā catasso, </span><br><p id=tha-ap61:11.2><span class=root>…pe… </span><br><p id=tha-ap61:11.3><span class=root>kataṁ buddhassa sāsanaṁ”. </span><br><p id=tha-ap61:12.1><span class=root>Itthaṁ sudaṁ āyasmā padumo thero imā gāthāyo abhāsitthāti. </span><br><p id=tha-ap61:13.1><span class=root>Padumattherassāpadānaṁ navamaṁ. </span><br></main><footer class="container footer"><small><a href=/about>Contact info</a></small></footer>