<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0336.html>Previous</a><a href=/canon/en/pli/ms/sutta/kn/tha-ap/tha-ap0338.html>Next</a></div><p id=tha-ap337:0.1><span class=root>Therāpadāna </span><br><p id=tha-ap337:0.2><span class=root>Gandhodakavagga </span><br><p id=tha-ap337:0.3><span class="root big-bold">5 Phusitakampiyattheraapadāna </span><br><p id=tha-ap337:1.1><span class=root>“Vipassī nāma sambuddho, </span><br><p id=tha-ap337:1.2><span class=root>lokajeṭṭho narāsabho; </span><br><p id=tha-ap337:1.3><span class=root>Khīṇāsavehi sahito, </span><br><p id=tha-ap337:1.4><span class=root>saṅghārāme vasī tadā. </span><br><p id=tha-ap337:2.1><span class=root>Ārāmadvārā nikkhamma, </span><br><p id=tha-ap337:2.2><span class=root>vipassī lokanāyako; </span><br><p id=tha-ap337:2.3><span class=root>Saha satasahassehi, </span><br><p id=tha-ap337:2.4><span class=root>aṭṭha khīṇāsavehi so. </span><br><p id=tha-ap337:3.1><span class=root>Ajinena nivatthohaṁ, </span><br><p id=tha-ap337:3.2><span class=root>vākacīradharopi ca; </span><br><p id=tha-ap337:3.3><span class=root>Kusumodakamādāya, </span><br><p id=tha-ap337:3.4><span class=root>sambuddhaṁ upasaṅkamiṁ. </span><br><p id=tha-ap337:4.1><span class=root>Sakaṁ cittaṁ pasādetvā, </span><br><p id=tha-ap337:4.2><span class=root>vedajāto katañjalī; </span><br><p id=tha-ap337:4.3><span class=root>Kusumodakamādāya, </span><br><p id=tha-ap337:4.4><span class=root>buddhamabbhukkiriṁ ahaṁ. </span><br><p id=tha-ap337:5.1><span class=root>Tena kammena sambuddho, </span><br><p id=tha-ap337:5.2><span class=root>jalajuttamanāmako; </span><br><p id=tha-ap337:5.3><span class=root>Mama kammaṁ pakittetvā, </span><br><p id=tha-ap337:5.4><span class=root>agamā yena patthitaṁ. </span><br><p id=tha-ap337:6.1><span class=root>Phusitā pañcasahassā, </span><br><p id=tha-ap337:6.2><span class=root>yehi pūjesahaṁ jinaṁ; </span><br><p id=tha-ap337:6.3><span class=root>Aḍḍhateyyasahassehi, </span><br><p id=tha-ap337:6.4><span class=root>devarajjaṁ akārayiṁ. </span><br><p id=tha-ap337:7.1><span class=root>Aḍḍhateyyasahassehi, </span><br><p id=tha-ap337:7.2><span class=root>cakkavattī ahosahaṁ; </span><br><p id=tha-ap337:7.3><span class=root>Avasesena kammena, </span><br><p id=tha-ap337:7.4><span class=root>arahattamapāpuṇiṁ. </span><br><p id=tha-ap337:8.1><span class=root>Devarājā yadā homi, </span><br><p id=tha-ap337:8.2><span class=root>manujādhipatī yadā; </span><br><p id=tha-ap337:8.3><span class=root>Tameva nāmadheyyaṁ me, </span><br><p id=tha-ap337:8.4><span class=root>phusito nāma homahaṁ. </span><br><p id=tha-ap337:9.1><span class=root>Devabhūtassa santassa, </span><br><p id=tha-ap337:9.2><span class=root>athāpi mānusassa vā; </span><br><p id=tha-ap337:9.3><span class=root>Samantā byāmato mayhaṁ, </span><br><p id=tha-ap337:9.4><span class=root>phusitaṁva pavassati. </span><br><p id=tha-ap337:10.1><span class=root>Bhavā ugghāṭitā mayhaṁ, </span><br><p id=tha-ap337:10.2><span class=root>kilesā jhāpitā mama; </span><br><p id=tha-ap337:10.3><span class=root>Sabbāsavaparikkhīṇo, </span><br><p id=tha-ap337:10.4><span class=root>phusitassa idaṁ phalaṁ. </span><br><p id=tha-ap337:11.1><span class=root>Candanasseva me kāyā, </span><br><p id=tha-ap337:11.2><span class=root>tathā gandho pavāyati; </span><br><p id=tha-ap337:11.3><span class=root>Sarīrato mama gandho, </span><br><p id=tha-ap337:11.4><span class=root>aḍḍhakose pavāyati. </span><br><p id=tha-ap337:12.1><span class=root>Dibbagandhaṁ sampavantaṁ, </span><br><p id=tha-ap337:12.2><span class=root>puññakammasamaṅginaṁ; </span><br><p id=tha-ap337:12.3><span class=root>Gandhaṁ ghatvāna jānanti, </span><br><p id=tha-ap337:12.4><span class=root>phusito āgato idha. </span><br><p id=tha-ap337:13.1><span class=root>Sākhāpalāsakaṭṭhāni, </span><br><p id=tha-ap337:13.2><span class=root>tiṇānipi ca sabbaso; </span><br><p id=tha-ap337:13.3><span class=root>Mama saṅkappamaññāya, </span><br><p id=tha-ap337:13.4><span class=root>gandho sampajjate khaṇe. </span><br><p id=tha-ap337:14.1><span class=root>Satasahassito kappe, </span><br><p id=tha-ap337:14.2><span class=root>candanaṁ abhipūjayiṁ; </span><br><p id=tha-ap337:14.3><span class=root>Duggatiṁ nābhijānāmi, </span><br><p id=tha-ap337:14.4><span class=root>phusitassa idaṁ phalaṁ. </span><br><p id=tha-ap337:15.1><span class=root>Paṭisambhidā catasso, </span><br><p id=tha-ap337:15.2><span class=root>…pe… </span><br><p id=tha-ap337:15.3><span class=root>kataṁ buddhassa sāsanaṁ”. </span><br><p id=tha-ap337:16.1><span class=root>Itthaṁ sudaṁ āyasmā phusitakampiyo thero imā gāthāyo abhāsitthāti. </span><br><p id=tha-ap337:17.1><span class=root>Phusitakampiyattherassāpadānaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>