<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0412.html>Previous</a><a href=/canon/en/pli/ms/sutta/kn/tha-ap/tha-ap0414.html>Next</a></div><p><div class=verse-container id=tha-ap413:0.1><span>Therāpadāna </span></div><p><div class=verse-container id=tha-ap413:0.2><span>Bhaddālivagga </span></div><p><div class=verse-container id=tha-ap413:0.3><span class=big-bold>Bhaddālittheraapadāna </span></div><p><div class=verse-container id=tha-ap413:1.1><span>“Sumedho nāma sambuddho, </span></div><p><div class=verse-container id=tha-ap413:1.2><span>aggo kāruṇiko muni; </span></div><p><div class=verse-container id=tha-ap413:1.3><span>Vivekakāmo lokaggo, </span></div><p><div class=verse-container id=tha-ap413:1.4><span>himavantamupāgami. </span></div><p><div class=verse-container id=tha-ap413:2.1><span>Ajjhogāhetvā himavaṁ, </span></div><p><div class=verse-container id=tha-ap413:2.2><span>sumedho lokanāyako; </span></div><p><div class=verse-container id=tha-ap413:2.3><span>Pallaṅkaṁ ābhujitvāna, </span></div><p><div class=verse-container id=tha-ap413:2.4><span>nisīdi purisuttamo. </span></div><p><div class=verse-container id=tha-ap413:3.1><span>Samādhiṁ so samāpanno, </span></div><p><div class=verse-container id=tha-ap413:3.2><span>sumedho lokanāyako; </span></div><p><div class=verse-container id=tha-ap413:3.3><span>Sattarattindivaṁ buddho, </span></div><p><div class=verse-container id=tha-ap413:3.4><span>nisīdi purisuttamo. </span></div><p><div class=verse-container id=tha-ap413:4.1><span>Khāribhāraṁ gahetvāna, </span></div><p><div class=verse-container id=tha-ap413:4.2><span>vanamajjhogahiṁ ahaṁ; </span></div><p><div class=verse-container id=tha-ap413:4.3><span>Tatthaddasāsiṁ sambuddhaṁ, </span></div><p><div class=verse-container id=tha-ap413:4.4><span>oghatiṇṇamanāsavaṁ. </span></div><p><div class=verse-container id=tha-ap413:5.1><span>Sammajjaniṁ gahetvāna, </span></div><p><div class=verse-container id=tha-ap413:5.2><span>sammajjitvāna assamaṁ; </span></div><p><div class=verse-container id=tha-ap413:5.3><span>Catudaṇḍe ṭhapetvāna, </span></div><p><div class=verse-container id=tha-ap413:5.4><span>akāsiṁ maṇḍapaṁ tadā. </span></div><p><div class=verse-container id=tha-ap413:6.1><span>Sālapupphaṁ āharitvā, </span></div><p><div class=verse-container id=tha-ap413:6.2><span>maṇḍapaṁ chādayiṁ ahaṁ; </span></div><p><div class=verse-container id=tha-ap413:6.3><span>Pasannacitto sumano, </span></div><p><div class=verse-container id=tha-ap413:6.4><span>abhivandiṁ tathāgataṁ. </span></div><p><div class=verse-container id=tha-ap413:7.1><span>Yaṁ vadanti sumedhoti, </span></div><p><div class=verse-container id=tha-ap413:7.2><span>bhūripaññaṁ sumedhasaṁ; </span></div><p><div class=verse-container id=tha-ap413:7.3><span>Bhikkhusaṅghe nisīditvā, </span></div><p><div class=verse-container id=tha-ap413:7.4><span>imā gāthā abhāsatha. </span></div><p><div class=verse-container id=tha-ap413:8.1><span>Buddhassa giramaññāya, </span></div><p><div class=verse-container id=tha-ap413:8.2><span>sabbe devā samāgamuṁ; </span></div><p><div class=verse-container id=tha-ap413:8.3><span>Asaṁsayaṁ buddhaseṭṭho, </span></div><p><div class=verse-container id=tha-ap413:8.4><span>dhammaṁ deseti cakkhumā. </span></div><p><div class=verse-container id=tha-ap413:9.1><span>Sumedho nāma sambuddho, </span></div><p><div class=verse-container id=tha-ap413:9.2><span>āhutīnaṁ paṭiggaho; </span></div><p><div class=verse-container id=tha-ap413:9.3><span>Devasaṅghe nisīditvā, </span></div><p><div class=verse-container id=tha-ap413:9.4><span>imā gāthā abhāsatha. </span></div><p><div class=verse-container id=tha-ap413:10.1><span>‘Yo me sattāhaṁ maṇḍapaṁ, </span></div><p><div class=verse-container id=tha-ap413:10.2><span>dhārayī sālachāditaṁ; </span></div><p><div class=verse-container id=tha-ap413:10.3><span>Tamahaṁ kittayissāmi, </span></div><p><div class=verse-container id=tha-ap413:10.4><span>suṇātha mama bhāsato. </span></div><p><div class=verse-container id=tha-ap413:11.1><span>Devabhūto manusso vā, </span></div><p><div class=verse-container id=tha-ap413:11.2><span>hemavaṇṇo bhavissati; </span></div><p><div class=verse-container id=tha-ap413:11.3><span>Pahūtabhogo hutvāna, </span></div><p><div class=verse-container id=tha-ap413:11.4><span>kāmabhogī bhavissati. </span></div><p><div class=verse-container id=tha-ap413:12.1><span>Saṭṭhi nāgasahassāni, </span></div><p><div class=verse-container id=tha-ap413:12.2><span>sabbālaṅkārabhūsitā; </span></div><p><div class=verse-container id=tha-ap413:12.3><span>Suvaṇṇakacchā mātaṅgā, </span></div><p><div class=verse-container id=tha-ap413:12.4><span>hemakappanavāsasā. </span></div><p><div class=verse-container id=tha-ap413:13.1><span>Ārūḷhā gāmaṇīyehi, </span></div><p><div class=verse-container id=tha-ap413:13.2><span>tomaraṅkusapāṇibhi; </span></div><p><div class=verse-container id=tha-ap413:13.3><span>Sāyaṁ pāto upaṭṭhānaṁ, </span></div><p><div class=verse-container id=tha-ap413:13.4><span>āgamissantimaṁ naraṁ; </span></div><p><div class=verse-container id=tha-ap413:13.5><span>Tehi nāgehi parivuto, </span></div><p><div class=verse-container id=tha-ap413:13.6><span>ramissati ayaṁ naro. </span></div><p><div class=verse-container id=tha-ap413:14.1><span>Saṭṭhi assasahassāni, </span></div><p><div class=verse-container id=tha-ap413:14.2><span>sabbālaṅkārabhūsitā; </span></div><p><div class=verse-container id=tha-ap413:14.3><span>Ājānīyāva jātiyā, </span></div><p><div class=verse-container id=tha-ap413:14.4><span>sindhavā sīghavāhino. </span></div><p><div class=verse-container id=tha-ap413:15.1><span>Ārūḷhā gāmaṇīyehi, </span></div><p><div class=verse-container id=tha-ap413:15.2><span>illiyācāpadhāribhi; </span></div><p><div class=verse-container id=tha-ap413:15.3><span>Parivāressantimaṁ niccaṁ, </span></div><p><div class=verse-container id=tha-ap413:15.4><span>buddhapūjāyidaṁ phalaṁ. </span></div><p><div class=verse-container id=tha-ap413:16.1><span>Saṭṭhi rathasahassāni, </span></div><p><div class=verse-container id=tha-ap413:16.2><span>sabbālaṅkārabhūsitā; </span></div><p><div class=verse-container id=tha-ap413:16.3><span>Dīpā athopi veyagghā, </span></div><p><div class=verse-container id=tha-ap413:16.4><span>sannaddhā ussitaddhajā. </span></div><p><div class=verse-container id=tha-ap413:17.1><span>Ārūḷhā gāmaṇīyehi, </span></div><p><div class=verse-container id=tha-ap413:17.2><span>cāpahatthehi vammibhi; </span></div><p><div class=verse-container id=tha-ap413:17.3><span>Parivāressantimaṁ niccaṁ, </span></div><p><div class=verse-container id=tha-ap413:17.4><span>buddhapūjāyidaṁ phalaṁ. </span></div><p><div class=verse-container id=tha-ap413:18.1><span>Saṭṭhi gāmasahassāni, </span></div><p><div class=verse-container id=tha-ap413:18.2><span>paripuṇṇāni sabbaso; </span></div><p><div class=verse-container id=tha-ap413:18.3><span>Pahūtadhanadhaññāni, </span></div><p><div class=verse-container id=tha-ap413:18.4><span>susamiddhāni sabbaso; </span></div><p><div class=verse-container id=tha-ap413:18.5><span>Sadā pātubhavissanti, </span></div><p><div class=verse-container id=tha-ap413:18.6><span>buddhapūjāyidaṁ phalaṁ. </span></div><p><div class=verse-container id=tha-ap413:19.1><span>Hatthī assā rathā pattī, </span></div><p><div class=verse-container id=tha-ap413:19.2><span>senā ca caturaṅginī; </span></div><p><div class=verse-container id=tha-ap413:19.3><span>Parivāressantimaṁ niccaṁ, </span></div><p><div class=verse-container id=tha-ap413:19.4><span>buddhapūjāyidaṁ phalaṁ. </span></div><p><div class=verse-container id=tha-ap413:20.1><span>Aṭṭhārase kappasate, </span></div><p><div class=verse-container id=tha-ap413:20.2><span>devaloke ramissati; </span></div><p><div class=verse-container id=tha-ap413:20.3><span>Sahassakkhattuṁ rājā ca, </span></div><p><div class=verse-container id=tha-ap413:20.4><span>cakkavattī bhavissati. </span></div><p><div class=verse-container id=tha-ap413:21.1><span>Satānaṁ tīṇikkhattuñca, </span></div><p><div class=verse-container id=tha-ap413:21.2><span>devarajjaṁ karissati; </span></div><p><div class=verse-container id=tha-ap413:21.3><span>Padesarajjaṁ vipulaṁ, </span></div><p><div class=verse-container id=tha-ap413:21.4><span>gaṇanāto asaṅkhiyaṁ. </span></div><p><div class=verse-container id=tha-ap413:22.1><span>Tiṁsakappasahassamhi, </span></div><p><div class=verse-container id=tha-ap413:22.2><span>okkākakulasambhavo; </span></div><p><div class=verse-container id=tha-ap413:22.3><span>Gotamo nāma gottena, </span></div><p><div class=verse-container id=tha-ap413:22.4><span>satthā loke bhavissati. </span></div><p><div class=verse-container id=tha-ap413:23.1><span>Tassa dhammesu dāyādo, </span></div><p><div class=verse-container id=tha-ap413:23.2><span>oraso dhammanimmito; </span></div><p><div class=verse-container id=tha-ap413:23.3><span>Sabbāsave pariññāya, </span></div><p><div class=verse-container id=tha-ap413:23.4><span>viharissatināsavo’. </span></div><p><div class=verse-container id=tha-ap413:24.1><span>Tiṁsakappasahassamhi, </span></div><p><div class=verse-container id=tha-ap413:24.2><span>addasaṁ lokanāyakaṁ; </span></div><p><div class=verse-container id=tha-ap413:24.3><span>Etthantaramupādāya, </span></div><p><div class=verse-container id=tha-ap413:24.4><span>gavesiṁ amataṁ padaṁ. </span></div><p><div class=verse-container id=tha-ap413:25.1><span>Lābhā mayhaṁ suladdhaṁ me, </span></div><p><div class=verse-container id=tha-ap413:25.2><span>yamahaññāsi sāsanaṁ; </span></div><p><div class=verse-container id=tha-ap413:25.3><span>Tisso vijjā anuppattā, </span></div><p><div class=verse-container id=tha-ap413:25.4><span>kataṁ buddhassa sāsanaṁ. </span></div><p><div class=verse-container id=tha-ap413:26.1><span>Namo te purisājañña, </span></div><p><div class=verse-container id=tha-ap413:26.2><span>namo te purisuttama; </span></div><p><div class=verse-container id=tha-ap413:26.3><span>Tava ñāṇaṁ pakittetvā, </span></div><p><div class=verse-container id=tha-ap413:26.4><span>pattomhi acalaṁ padaṁ. </span></div><p><div class=verse-container id=tha-ap413:27.1><span>Yaṁ yaṁ yonupapajjāmi, </span></div><p><div class=verse-container id=tha-ap413:27.2><span>devattaṁ atha mānusaṁ; </span></div><p><div class=verse-container id=tha-ap413:27.3><span>Sabbattha sukhito homi, </span></div><p><div class=verse-container id=tha-ap413:27.4><span>phalaṁ me ñāṇakittane. </span></div><p><div class=verse-container id=tha-ap413:28.1><span>Idaṁ pacchimakaṁ mayhaṁ, </span></div><p><div class=verse-container id=tha-ap413:28.2><span>carimo vattate bhavo; </span></div><p><div class=verse-container id=tha-ap413:28.3><span>Nāgova bandhanaṁ chetvā, </span></div><p><div class=verse-container id=tha-ap413:28.4><span>viharāmi anāsavo. </span></div><p><div class=verse-container id=tha-ap413:29.1><span>Kilesā jhāpitā mayhaṁ, </span></div><p><div class=verse-container id=tha-ap413:29.2><span>bhavā sabbe samūhatā; </span></div><p><div class=verse-container id=tha-ap413:29.3><span>Nāgova bandhanaṁ chetvā, </span></div><p><div class=verse-container id=tha-ap413:29.4><span>viharāmi anāsavo. </span></div><p><div class=verse-container id=tha-ap413:30.1><span>Svāgataṁ vata me āsi, </span></div><p><div class=verse-container id=tha-ap413:30.2><span>mama buddhassa santike; </span></div><p><div class=verse-container id=tha-ap413:30.3><span>Tisso vijjā anuppattā, </span></div><p><div class=verse-container id=tha-ap413:30.4><span>kataṁ buddhassa sāsanaṁ. </span></div><p><div class=verse-container id=tha-ap413:31.1><span>Paṭisambhidā catasso, </span></div><p><div class=verse-container id=tha-ap413:31.2><span>vimokkhāpi ca aṭṭhime; </span></div><p><div class=verse-container id=tha-ap413:31.3><span>Chaḷabhiññā sacchikatā, </span></div><p><div class=verse-container id=tha-ap413:31.4><span>kataṁ buddhassa sāsanaṁ”. </span></div><p><div class=verse-container id=tha-ap413:32.1><span>Itthaṁ sudaṁ āyasmā bhaddālitthero imā gāthāyo abhāsitthāti. </span></div><p><div class=verse-container id=tha-ap413:33.1><span>Bhaddālittherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0412.html>Previous</a><a href=/canon/en/pli/ms/sutta/kn/tha-ap/tha-ap0414.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>