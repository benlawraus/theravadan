<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0397.html>Previous</a><a href=/canon/en/pli/ms/sutta/kn/tha-ap/tha-ap0399.html>Next</a></div><p id=tha-ap398:0.1><span class=root>Therāpadāna </span><br><p id=tha-ap398:0.2><span class=root>Pilindavacchavagga </span><br><p id=tha-ap398:0.3><span class="root big-bold">6 Bākulattheraapadāna </span><br><p id=tha-ap398:1.1><span class=root>“Himavantassāvidūre, </span><br><p id=tha-ap398:1.2><span class=root>sobhito nāma pabbato; </span><br><p id=tha-ap398:1.3><span class=root>Assamo sukato mayhaṁ, </span><br><p id=tha-ap398:1.4><span class=root>sakasissehi māpito. </span><br><p id=tha-ap398:2.1><span class=root>Maṇḍapā ca bahū tattha, </span><br><p id=tha-ap398:2.2><span class=root>pupphitā sinduvārakā; </span><br><p id=tha-ap398:2.3><span class=root>Kapitthā ca bahū tattha, </span><br><p id=tha-ap398:2.4><span class=root>pupphitā jīvajīvakā. </span><br><p id=tha-ap398:3.1><span class=root>Nigguṇḍiyo bahū tattha, </span><br><p id=tha-ap398:3.2><span class=root>badarāmalakāni ca; </span><br><p id=tha-ap398:3.3><span class=root>Phārusakā alābū ca, </span><br><p id=tha-ap398:3.4><span class=root>puṇḍarīkā ca pupphitā. </span><br><p id=tha-ap398:4.1><span class=root>Āḷakā beluvā tattha, </span><br><p id=tha-ap398:4.2><span class=root>kadalī mātuluṅgakā; </span><br><p id=tha-ap398:4.3><span class=root>Mahānāmā bahū tattha, </span><br><p id=tha-ap398:4.4><span class=root>ajjunā ca piyaṅgukā. </span><br><p id=tha-ap398:5.1><span class=root>Kosambā saḷalā nimbā, </span><br><p id=tha-ap398:5.2><span class=root>nigrodhā ca kapitthanā; </span><br><p id=tha-ap398:5.3><span class=root>Ediso assamo mayhaṁ, </span><br><p id=tha-ap398:5.4><span class=root>sasissohaṁ tahiṁ vasiṁ. </span><br><p id=tha-ap398:6.1><span class=root>Anomadassī bhagavā, </span><br><p id=tha-ap398:6.2><span class=root>sayambhū lokanāyako; </span><br><p id=tha-ap398:6.3><span class=root>Gavesaṁ paṭisallānaṁ, </span><br><p id=tha-ap398:6.4><span class=root>mamassamamupāgami. </span><br><p id=tha-ap398:7.1><span class=root>Upetamhi mahāvīre, </span><br><p id=tha-ap398:7.2><span class=root>anomadassimahāyase; </span><br><p id=tha-ap398:7.3><span class=root>Khaṇena lokanāthassa, </span><br><p id=tha-ap398:7.4><span class=root>vātābādho samuṭṭhahi. </span><br><p id=tha-ap398:8.1><span class=root>Vicaranto araññamhi, </span><br><p id=tha-ap398:8.2><span class=root>addasaṁ lokanāyakaṁ; </span><br><p id=tha-ap398:8.3><span class=root>Upagantvāna sambuddhaṁ, </span><br><p id=tha-ap398:8.4><span class=root>cakkhumantaṁ mahāyasaṁ. </span><br><p id=tha-ap398:9.1><span class=root>Iriyañcāpi disvāna, </span><br><p id=tha-ap398:9.2><span class=root>upalakkhesahaṁ tadā; </span><br><p id=tha-ap398:9.3><span class=root>Asaṁsayañhi buddhassa, </span><br><p id=tha-ap398:9.4><span class=root>byādhi no udapajjatha. </span><br><p id=tha-ap398:10.1><span class=root>Khippaṁ assamamāgañchiṁ, </span><br><p id=tha-ap398:10.2><span class=root>mama sissāna santike; </span><br><p id=tha-ap398:10.3><span class=root>Bhesajjaṁ kattukāmohaṁ, </span><br><p id=tha-ap398:10.4><span class=root>sisse āmantayiṁ tadā. </span><br><p id=tha-ap398:11.1><span class=root>Paṭissuṇitvāna me vākyaṁ, </span><br><p id=tha-ap398:11.2><span class=root>sissā sabbe sagāravā; </span><br><p id=tha-ap398:11.3><span class=root>Ekajjhaṁ sannipatiṁsu, </span><br><p id=tha-ap398:11.4><span class=root>satthugāravatā mama. </span><br><p id=tha-ap398:12.1><span class=root>Khippaṁ pabbatamāruyha, </span><br><p id=tha-ap398:12.2><span class=root>sabbosadhamahāsahaṁ; </span><br><p id=tha-ap398:12.3><span class=root>Pānīyayogaṁ katvāna, </span><br><p id=tha-ap398:12.4><span class=root>buddhaseṭṭhassadāsahaṁ. </span><br><p id=tha-ap398:13.1><span class=root>Paribhutte mahāvīre, </span><br><p id=tha-ap398:13.2><span class=root>sabbaññulokanāyake; </span><br><p id=tha-ap398:13.3><span class=root>Khippaṁ vāto vūpasami, </span><br><p id=tha-ap398:13.4><span class=root>sugatassa mahesino. </span><br><p id=tha-ap398:14.1><span class=root>Passaddhaṁ darathaṁ disvā, </span><br><p id=tha-ap398:14.2><span class=root>anomadassī mahāyaso; </span><br><p id=tha-ap398:14.3><span class=root>Sakāsane nisīditvā, </span><br><p id=tha-ap398:14.4><span class=root>imā gāthā abhāsatha. </span><br><p id=tha-ap398:15.1><span class=root>‘Yo me pādāsi bhesajjaṁ, </span><br><p id=tha-ap398:15.2><span class=root>byādhiñca samayī mama; </span><br><p id=tha-ap398:15.3><span class=root>Tamahaṁ kittayissāmi, </span><br><p id=tha-ap398:15.4><span class=root>suṇātha mama bhāsato. </span><br><p id=tha-ap398:16.1><span class=root>Kappasatasahassāni, </span><br><p id=tha-ap398:16.2><span class=root>devaloke ramissati; </span><br><p id=tha-ap398:16.3><span class=root>Vādite tūriye tattha, </span><br><p id=tha-ap398:16.4><span class=root>modissati sadā ayaṁ. </span><br><p id=tha-ap398:17.1><span class=root>Manussalokamāgantvā, </span><br><p id=tha-ap398:17.2><span class=root>sukkamūlena codito; </span><br><p id=tha-ap398:17.3><span class=root>Sahassakkhattuṁ rājā ca, </span><br><p id=tha-ap398:17.4><span class=root>cakkavattī bhavissati. </span><br><p id=tha-ap398:18.1><span class=root>Pañcapaññāsakappamhi, </span><br><p id=tha-ap398:18.2><span class=root>anomo nāma khattiyo; </span><br><p id=tha-ap398:18.3><span class=root>Cāturanto vijitāvī, </span><br><p id=tha-ap398:18.4><span class=root>jambumaṇḍassa issaro. </span><br><p id=tha-ap398:19.1><span class=root>Sattaratanasampanno, </span><br><p id=tha-ap398:19.2><span class=root>cakkavattī mahabbalo; </span><br><p id=tha-ap398:19.3><span class=root>Tāvatiṁsepi khobhetvā, </span><br><p id=tha-ap398:19.4><span class=root>issaraṁ kārayissati. </span><br><p id=tha-ap398:20.1><span class=root>Devabhūto manusso vā, </span><br><p id=tha-ap398:20.2><span class=root>appābādho bhavissati; </span><br><p id=tha-ap398:20.3><span class=root>Pariggahaṁ vivajjetvā, </span><br><p id=tha-ap398:20.4><span class=root>byādhiṁ loke tarissati. </span><br><p id=tha-ap398:21.1><span class=root>Apparimeyye ito kappe, </span><br><p id=tha-ap398:21.2><span class=root>okkākakulasambhavo; </span><br><p id=tha-ap398:21.3><span class=root>Gotamo nāma gottena, </span><br><p id=tha-ap398:21.4><span class=root>satthā loke bhavissati. </span><br><p id=tha-ap398:22.1><span class=root>Tassa dhammesu dāyādo, </span><br><p id=tha-ap398:22.2><span class=root>oraso dhammanimmito; </span><br><p id=tha-ap398:22.3><span class=root>Sabbāsave pariññāya, </span><br><p id=tha-ap398:22.4><span class=root>nibbāyissatināsavo. </span><br><p id=tha-ap398:23.1><span class=root>Kilese jhāpayitvāna, </span><br><p id=tha-ap398:23.2><span class=root>taṇhāsotaṁ tarissati; </span><br><p id=tha-ap398:23.3><span class=root>Bākulo nāma nāmena, </span><br><p id=tha-ap398:23.4><span class=root>hessati satthu sāvako. </span><br><p id=tha-ap398:24.1><span class=root>Idaṁ sabbaṁ abhiññāya, </span><br><p id=tha-ap398:24.2><span class=root>gotamo sakyapuṅgavo; </span><br><p id=tha-ap398:24.3><span class=root>Bhikkhusaṅghe nisīditvā, </span><br><p id=tha-ap398:24.4><span class=root>etadagge ṭhapessati’. </span><br><p id=tha-ap398:25.1><span class=root>Anomadassī bhagavā, </span><br><p id=tha-ap398:25.2><span class=root>sayambhū lokanāyako; </span><br><p id=tha-ap398:25.3><span class=root>Vivekānuvilokento, </span><br><p id=tha-ap398:25.4><span class=root>mamassamamupāgami. </span><br><p id=tha-ap398:26.1><span class=root>Upāgataṁ mahāvīraṁ, </span><br><p id=tha-ap398:26.2><span class=root>sabbaññuṁ lokanāyakaṁ; </span><br><p id=tha-ap398:26.3><span class=root>Sabbosadhena tappesiṁ, </span><br><p id=tha-ap398:26.4><span class=root>pasanno sehi pāṇibhi. </span><br><p id=tha-ap398:27.1><span class=root>Tassa me sukataṁ kammaṁ, </span><br><p id=tha-ap398:27.2><span class=root>sukhette bījasampadā; </span><br><p id=tha-ap398:27.3><span class=root>Khepetuṁ neva sakkomi, </span><br><p id=tha-ap398:27.4><span class=root>tadā hi sukataṁ mama. </span><br><p id=tha-ap398:28.1><span class=root>Lābhā mama suladdhaṁ me, </span><br><p id=tha-ap398:28.2><span class=root>yohaṁ addakkhi nāyakaṁ; </span><br><p id=tha-ap398:28.3><span class=root>Tena kammāvasesena, </span><br><p id=tha-ap398:28.4><span class=root>pattomhi acalaṁ padaṁ. </span><br><p id=tha-ap398:29.1><span class=root>Sabbametaṁ abhiññāya, </span><br><p id=tha-ap398:29.2><span class=root>gotamo sakyapuṅgavo; </span><br><p id=tha-ap398:29.3><span class=root>Bhikkhusaṅghe nisīditvā, </span><br><p id=tha-ap398:29.4><span class=root>etadagge ṭhapesi maṁ. </span><br><p id=tha-ap398:30.1><span class=root>Aparimeyye ito kappe, </span><br><p id=tha-ap398:30.2><span class=root>yaṁ kammamakariṁ tadā; </span><br><p id=tha-ap398:30.3><span class=root>Duggatiṁ nābhijānāmi, </span><br><p id=tha-ap398:30.4><span class=root>bhesajjassa idaṁ phalaṁ. </span><br><p id=tha-ap398:31.1><span class=root>Kilesā jhāpitā mayhaṁ, </span><br><p id=tha-ap398:31.2><span class=root>bhavā sabbe samūhatā; </span><br><p id=tha-ap398:31.3><span class=root>Sabbāsavā parikkhīṇā, </span><br><p id=tha-ap398:31.4><span class=root>natthi dāni punabbhavo. </span><br><p id=tha-ap398:32.1><span class=root>Svāgataṁ vata me āsi, </span><br><p id=tha-ap398:32.2><span class=root>…pe… </span><br><p id=tha-ap398:32.3><span class=root>kataṁ buddhassa sāsanaṁ. </span><br><p id=tha-ap398:33.1><span class=root>Paṭisambhidā catasso, </span><br><p id=tha-ap398:33.2><span class=root>…pe… </span><br><p id=tha-ap398:33.3><span class=root>kataṁ buddhassa sāsanaṁ”. </span><br><p id=tha-ap398:34.1><span class=root>Itthaṁ sudaṁ āyasmā bākulo thero imā gāthāyo abhāsitthāti. </span><br><p id=tha-ap398:35.1><span class=root>Bākulattherassāpadānaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>