<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0433.html>Previous</a><a href=/canon/en/pli/ms/sutta/kn/tha-ap/tha-ap0435.html>Next</a></div><p id=tha-ap434:0.1><span class=root>Therāpadāna </span><br><p id=tha-ap434:0.2><span class=root>Ekavihārivagga </span><br><p id=tha-ap434:0.3><span class="root big-bold">Ekasaṅkhiyattheraapadāna </span><br><p id=tha-ap434:1.1><span class=root>“Vipassino bhagavato, </span><br><p id=tha-ap434:1.2><span class=root>mahābodhimaho ahu; </span><br><p id=tha-ap434:1.3><span class=root>Mahājanā samāgamma, </span><br><p id=tha-ap434:1.4><span class=root>pūjenti bodhimuttamaṁ. </span><br><p id=tha-ap434:2.1><span class=root>Na hi taṁ orakaṁ maññe, </span><br><p id=tha-ap434:2.2><span class=root>buddhaseṭṭho bhavissati; </span><br><p id=tha-ap434:2.3><span class=root>Yassāyaṁ īdisā bodhi, </span><br><p id=tha-ap434:2.4><span class=root>pūjanīyā ca satthuno. </span><br><p id=tha-ap434:3.1><span class=root>Tato saṅkhaṁ gahetvāna, </span><br><p id=tha-ap434:3.2><span class=root>bodhirukkhamupaṭṭhahiṁ; </span><br><p id=tha-ap434:3.3><span class=root>Dhamanto sabbadivasaṁ, </span><br><p id=tha-ap434:3.4><span class=root>avandiṁ bodhimuttamaṁ. </span><br><p id=tha-ap434:4.1><span class=root>Āsannake kataṁ kammaṁ, </span><br><p id=tha-ap434:4.2><span class=root>devalokaṁ apāpayī; </span><br><p id=tha-ap434:4.3><span class=root>Kaḷevaraṁ me patitaṁ, </span><br><p id=tha-ap434:4.4><span class=root>devaloke ramāmahaṁ. </span><br><p id=tha-ap434:5.1><span class=root>Saṭṭhituriyasahassāni, </span><br><p id=tha-ap434:5.2><span class=root>tuṭṭhahaṭṭhā pamoditā; </span><br><p id=tha-ap434:5.3><span class=root>Sadā mayhaṁ upaṭṭhanti, </span><br><p id=tha-ap434:5.4><span class=root>buddhapūjāyidaṁ phalaṁ. </span><br><p id=tha-ap434:6.1><span class=root>Ekasattatime kappe, </span><br><p id=tha-ap434:6.2><span class=root>rājā āsiṁ sudassano; </span><br><p id=tha-ap434:6.3><span class=root>Cāturanto vijitāvī, </span><br><p id=tha-ap434:6.4><span class=root>jambumaṇḍassa issaro. </span><br><p id=tha-ap434:7.1><span class=root>Tato aṅgasatā turiyā, </span><br><p id=tha-ap434:7.2><span class=root>parivārenti maṁ sadā; </span><br><p id=tha-ap434:7.3><span class=root>Anubhomi sakaṁ kammaṁ, </span><br><p id=tha-ap434:7.4><span class=root>upaṭṭhānassidaṁ phalaṁ. </span><br><p id=tha-ap434:8.1><span class=root>Yaṁ yaṁ yonupapajjāmi, </span><br><p id=tha-ap434:8.2><span class=root>devattaṁ atha mānusaṁ; </span><br><p id=tha-ap434:8.3><span class=root>Mātukucchigatassāpi, </span><br><p id=tha-ap434:8.4><span class=root>vajjare bheriyo sadā. </span><br><p id=tha-ap434:9.1><span class=root>Upaṭṭhitvāna sambuddhaṁ, </span><br><p id=tha-ap434:9.2><span class=root>anubhutvāna sampadā; </span><br><p id=tha-ap434:9.3><span class=root>Sivaṁ sukhemaṁ amataṁ, </span><br><p id=tha-ap434:9.4><span class=root>pattomhi acalaṁ padaṁ. </span><br><p id=tha-ap434:10.1><span class=root>Ekanavutito kappe, </span><br><p id=tha-ap434:10.2><span class=root>yaṁ kammamakariṁ tadā; </span><br><p id=tha-ap434:10.3><span class=root>Duggatiṁ nābhijānāmi, </span><br><p id=tha-ap434:10.4><span class=root>buddhapūjāyidaṁ phalaṁ. </span><br><p id=tha-ap434:11.1><span class=root>Kilesā jhāpitā mayhaṁ, </span><br><p id=tha-ap434:11.2><span class=root>…pe… </span><br><p id=tha-ap434:11.3><span class=root>viharāmi anāsavo. </span><br><p id=tha-ap434:12.1><span class=root>Svāgataṁ vata me āsi, </span><br><p id=tha-ap434:12.2><span class=root>…pe… </span><br><p id=tha-ap434:12.3><span class=root>kataṁ buddhassa sāsanaṁ. </span><br><p id=tha-ap434:13.1><span class=root>Paṭisambhidā catasso, </span><br><p id=tha-ap434:13.2><span class=root>…pe… </span><br><p id=tha-ap434:13.3><span class=root>kataṁ buddhassa sāsanaṁ”. </span><br><p id=tha-ap434:14.1><span class=root>Itthaṁ sudaṁ āyasmā ekasaṅkhiyo thero imā gāthāyo abhāsitthāti. </span><br><p id=tha-ap434:15.1><span class=root>Ekasaṅkhiyattherassāpadānaṁ dutiyaṁ. </span><br></main><footer class="container footer"><small><a href=/about>Contact info</a></small></footer>