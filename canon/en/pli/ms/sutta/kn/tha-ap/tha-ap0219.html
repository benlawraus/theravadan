<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0218.html>Previous</a><a href=/canon/en/pli/ms/sutta/kn/tha-ap/tha-ap0220.html>Next</a></div><p id=tha-ap219:0.1><span class=root>Therāpadāna </span><br><p id=tha-ap219:0.2><span class=root>Hatthivagga </span><br><p id=tha-ap219:0.3><span class="root big-bold">Tālavaṇṭadāyakattheraapadāna </span><br><p id=tha-ap219:1.1><span class=root>“Tālavaṇṭaṁ mayā dinnaṁ, </span><br><p id=tha-ap219:1.2><span class=root>tissassādiccabandhuno; </span><br><p id=tha-ap219:1.3><span class=root>Gimhanibbāpanatthāya, </span><br><p id=tha-ap219:1.4><span class=root>pariḷāhopasantiyā. </span><br><p id=tha-ap219:2.1><span class=root>Sannibbāpemi rāgaggiṁ, </span><br><p id=tha-ap219:2.2><span class=root>dosaggiñca taduttariṁ; </span><br><p id=tha-ap219:2.3><span class=root>Nibbāpemi ca mohaggiṁ, </span><br><p id=tha-ap219:2.4><span class=root>tālavaṇṭassidaṁ phalaṁ. </span><br><p id=tha-ap219:3.1><span class=root>Kilesā jhāpitā mayhaṁ, </span><br><p id=tha-ap219:3.2><span class=root>bhavā sabbe samūhatā; </span><br><p id=tha-ap219:3.3><span class=root>Dhāremi antimaṁ dehaṁ, </span><br><p id=tha-ap219:3.4><span class=root>sammāsambuddhasāsane. </span><br><p id=tha-ap219:4.1><span class=root>Dvenavute ito kappe, </span><br><p id=tha-ap219:4.2><span class=root>yaṁ kammamakariṁ tadā; </span><br><p id=tha-ap219:4.3><span class=root>Duggatiṁ nābhijānāmi, </span><br><p id=tha-ap219:4.4><span class=root>tālavaṇṭassidaṁ phalaṁ. </span><br><p id=tha-ap219:5.1><span class=root>Tesaṭṭhimhi ito kappe, </span><br><p id=tha-ap219:5.2><span class=root>mahānāmasanāmako; </span><br><p id=tha-ap219:5.3><span class=root>Sattaratanasampanno, </span><br><p id=tha-ap219:5.4><span class=root>cakkavattī mahabbalo. </span><br><p id=tha-ap219:6.1><span class=root>Paṭisambhidā catasso, </span><br><p id=tha-ap219:6.2><span class=root>…pe… </span><br><p id=tha-ap219:6.3><span class=root>kataṁ buddhassa sāsanaṁ”. </span><br><p id=tha-ap219:7.1><span class=root>Itthaṁ sudaṁ āyasmā tālavaṇṭadāyako thero imā gāthāyo abhāsitthāti. </span><br><p id=tha-ap219:8.1><span class=root>Tālavaṇṭadāyakattherassāpadānaṁ sattamaṁ. </span><br></main><footer class="container footer"><small><a href=/about/>Contact info</a></small></footer>