<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0052.html>Previous</a><a href=/canon/en/pli/ms/sutta/kn/tha-ap/tha-ap0054.html>Next</a></div><p id=tha-ap53:0.1><span class=root>Therāpadāna </span><br><p id=tha-ap53:0.2><span class=root>Bījanivagga </span><br><p id=tha-ap53:0.3><span class="root big-bold">Vidhūpanadāyakattheraapadāna </span><br><p id=tha-ap53:1.1><span class=root>“Padumuttarabuddhassa, </span><br><p id=tha-ap53:1.2><span class=root>lokajeṭṭhassa tādino; </span><br><p id=tha-ap53:1.3><span class=root>Bījanikā mayā dinnā, </span><br><p id=tha-ap53:1.4><span class=root>dvipadindassa tādino. </span><br><p id=tha-ap53:2.1><span class=root>Sakaṁ cittaṁ pasādetvā, </span><br><p id=tha-ap53:2.2><span class=root>paggahetvāna añjaliṁ; </span><br><p id=tha-ap53:2.3><span class=root>Sambuddhamabhivādetvā, </span><br><p id=tha-ap53:2.4><span class=root>pakkamiṁ uttarāmukho. </span><br><p id=tha-ap53:3.1><span class=root>Bījaniṁ paggahetvāna, </span><br><p id=tha-ap53:3.2><span class=root>satthā lokagganāyako; </span><br><p id=tha-ap53:3.3><span class=root>Bhikkhusaṅghe ṭhito santo, </span><br><p id=tha-ap53:3.4><span class=root>imā gāthā abhāsatha. </span><br><p id=tha-ap53:4.1><span class=root>‘Iminā bījanidānena, </span><br><p id=tha-ap53:4.2><span class=root>cittassa paṇidhīhi ca; </span><br><p id=tha-ap53:4.3><span class=root>Kappānaṁ satasahassaṁ, </span><br><p id=tha-ap53:4.4><span class=root>vinipātaṁ na gacchati’. </span><br><p id=tha-ap53:5.1><span class=root>Āraddhavīriyo pahitatto, </span><br><p id=tha-ap53:5.2><span class=root>Cetoguṇasamāhito; </span><br><p id=tha-ap53:5.3><span class=root>Jātiyā sattavassohaṁ, </span><br><p id=tha-ap53:5.4><span class=root>Arahattaṁ apāpuṇiṁ. </span><br><p id=tha-ap53:6.1><span class=root>Saṭṭhikappasahassamhi, </span><br><p id=tha-ap53:6.2><span class=root>bījamānasanāmakā; </span><br><p id=tha-ap53:6.3><span class=root>Soḷasāsiṁsu rājāno, </span><br><p id=tha-ap53:6.4><span class=root>cakkavattī mahabbalā. </span><br><p id=tha-ap53:7.1><span class=root>Paṭisambhidā catasso, </span><br><p id=tha-ap53:7.2><span class=root>vimokkhāpi ca aṭṭhime; </span><br><p id=tha-ap53:7.3><span class=root>Chaḷabhiññā sacchikatā, </span><br><p id=tha-ap53:7.4><span class=root>kataṁ buddhassa sāsanaṁ”. </span><br><p id=tha-ap53:8.1><span class=root>Itthaṁ sudaṁ āyasmā vidhūpanadāyako thero imā gāthāyo abhāsitthāti. </span><br><p id=tha-ap53:9.1><span class=root>Vidhūpanadāyakattherassāpadānaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>