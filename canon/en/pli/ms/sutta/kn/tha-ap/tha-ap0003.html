<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0002.html>Previous</a><a href=/canon/en/pli/ms/sutta/kn/tha-ap/tha-ap0004.html>Next</a></div><p><div class=verse-container id=tha-ap3:0.1><span>Therāpadāna </span></div><p><div class=verse-container id=tha-ap3:0.2><span>Buddhavagga </span></div><p><div class=verse-container id=tha-ap3:0.3><span class=big-bold>Sāriputtattheraapadāna </span></div><p><div class=verse-container id=tha-ap3:1.1><span>Atha therāpadānaṁ suṇātha—</span></div><p><div class=verse-container id=tha-ap3:2.1><span>“Himavantassa avidūre, </span></div><p><div class=verse-container id=tha-ap3:2.2><span>lambako nāma pabbato; </span></div><p><div class=verse-container id=tha-ap3:2.3><span>Assamo sukato mayhaṁ, </span></div><p><div class=verse-container id=tha-ap3:2.4><span>paṇṇasālā sumāpitā. </span></div><p><div class=verse-container id=tha-ap3:3.1><span>Uttānakūlā nadikā, </span></div><p><div class=verse-container id=tha-ap3:3.2><span>supatitthā manoramā; </span></div><p><div class=verse-container id=tha-ap3:3.3><span>Susuddhapulinākiṇṇā, </span></div><p><div class=verse-container id=tha-ap3:3.4><span>avidūre mamassamaṁ. </span></div><p><div class=verse-container id=tha-ap3:4.1><span>Asakkharā apabbhārā, </span></div><p><div class=verse-container id=tha-ap3:4.2><span>sādu appaṭigandhikā; </span></div><p><div class=verse-container id=tha-ap3:4.3><span>Sandatī nadikā tattha, </span></div><p><div class=verse-container id=tha-ap3:4.4><span>sobhayantā mamassamaṁ. </span></div><p><div class=verse-container id=tha-ap3:5.1><span>Kumbhīlā makarā cettha, </span></div><p><div class=verse-container id=tha-ap3:5.2><span>susumārā ca kacchapā; </span></div><p><div class=verse-container id=tha-ap3:5.3><span>Caranti nadiyā tattha, </span></div><p><div class=verse-container id=tha-ap3:5.4><span>sobhayantā mamassamaṁ. </span></div><p><div class=verse-container id=tha-ap3:6.1><span>Pāṭhīnā pāvusā macchā, </span></div><p><div class=verse-container id=tha-ap3:6.2><span>balajā muñjarohitā; </span></div><p><div class=verse-container id=tha-ap3:6.3><span>Vaggaḷā papatāyantā, </span></div><p><div class=verse-container id=tha-ap3:6.4><span>sobhayanti mamassamaṁ. </span></div><p><div class=verse-container id=tha-ap3:7.1><span>Ubho kūlesu nadiyā, </span></div><p><div class=verse-container id=tha-ap3:7.2><span>pupphino phalino dumā; </span></div><p><div class=verse-container id=tha-ap3:7.3><span>Ubhato abhilambantā, </span></div><p><div class=verse-container id=tha-ap3:7.4><span>sobhayanti mamassamaṁ. </span></div><p><div class=verse-container id=tha-ap3:8.1><span>Ambā sālā ca tilakā, </span></div><p><div class=verse-container id=tha-ap3:8.2><span>pāṭalī sinduvārakā; </span></div><p><div class=verse-container id=tha-ap3:8.3><span>Dibbagandhā sampavanti, </span></div><p><div class=verse-container id=tha-ap3:8.4><span>pupphitā mama assame. </span></div><p><div class=verse-container id=tha-ap3:9.1><span>Campakā saḷalā nīpā, </span></div><p><div class=verse-container id=tha-ap3:9.2><span>nāgapunnāgaketakā; </span></div><p><div class=verse-container id=tha-ap3:9.3><span>Dibbagandhā sampavanti, </span></div><p><div class=verse-container id=tha-ap3:9.4><span>pupphitā mama assame. </span></div><p><div class=verse-container id=tha-ap3:10.1><span>Atimuttā asokā ca, </span></div><p><div class=verse-container id=tha-ap3:10.2><span>bhaginīmālā ca pupphitā; </span></div><p><div class=verse-container id=tha-ap3:10.3><span>Aṅkolā bimbijālā ca, </span></div><p><div class=verse-container id=tha-ap3:10.4><span>pupphitā mama assame. </span></div><p><div class=verse-container id=tha-ap3:11.1><span>Ketakā kandali ceva, </span></div><p><div class=verse-container id=tha-ap3:11.2><span>godhukā tiṇasūlikā; </span></div><p><div class=verse-container id=tha-ap3:11.3><span>Dibbagandhaṁ sampavantā, </span></div><p><div class=verse-container id=tha-ap3:11.4><span>sobhayanti mamassamaṁ. </span></div><p><div class=verse-container id=tha-ap3:12.1><span>Kaṇikārā kaṇṇikā ca, </span></div><p><div class=verse-container id=tha-ap3:12.2><span>asanā ajjunā bahū; </span></div><p><div class=verse-container id=tha-ap3:12.3><span>Dibbagandhaṁ sampavantā, </span></div><p><div class=verse-container id=tha-ap3:12.4><span>sobhayanti mamassamaṁ. </span></div><p><div class=verse-container id=tha-ap3:13.1><span>Punnāgā giripunnāgā, </span></div><p><div class=verse-container id=tha-ap3:13.2><span>koviḷārā ca pupphitā; </span></div><p><div class=verse-container id=tha-ap3:13.3><span>Dibbagandhaṁ sampavantā, </span></div><p><div class=verse-container id=tha-ap3:13.4><span>sobhayanti mamassamaṁ. </span></div><p><div class=verse-container id=tha-ap3:14.1><span>Uddhālakā ca kuṭajā, </span></div><p><div class=verse-container id=tha-ap3:14.2><span>kadambā vakulā bahū; </span></div><p><div class=verse-container id=tha-ap3:14.3><span>Dibbagandhaṁ sampavantā, </span></div><p><div class=verse-container id=tha-ap3:14.4><span>sobhayanti mamassamaṁ. </span></div><p><div class=verse-container id=tha-ap3:15.1><span>Āḷakā isimuggā ca, </span></div><p><div class=verse-container id=tha-ap3:15.2><span>kadalimātuluṅgiyo; </span></div><p><div class=verse-container id=tha-ap3:15.3><span>Gandhodakena saṁvaḍḍhā, </span></div><p><div class=verse-container id=tha-ap3:15.4><span>phalāni dhārayanti te. </span></div><p><div class=verse-container id=tha-ap3:16.1><span>Aññe pupphanti padumā, </span></div><p><div class=verse-container id=tha-ap3:16.2><span>aññe jāyanti kesarī; </span></div><p><div class=verse-container id=tha-ap3:16.3><span>Aññe opupphā padumā, </span></div><p><div class=verse-container id=tha-ap3:16.4><span>pupphitā taḷāke tadā. </span></div><p><div class=verse-container id=tha-ap3:17.1><span>Gabbhaṁ gaṇhanti padumā, </span></div><p><div class=verse-container id=tha-ap3:17.2><span>niddhāvanti mulāḷiyo; </span></div><p><div class=verse-container id=tha-ap3:17.3><span>Siṅghāṭipattamākiṇṇā, </span></div><p><div class=verse-container id=tha-ap3:17.4><span>sobhanti taḷāke tadā. </span></div><p><div class=verse-container id=tha-ap3:18.1><span>Nayitā ambagandhī ca, </span></div><p><div class=verse-container id=tha-ap3:18.2><span>uttalī bandhujīvakā; </span></div><p><div class=verse-container id=tha-ap3:18.3><span>Dibbagandhā sampavanti, </span></div><p><div class=verse-container id=tha-ap3:18.4><span>pupphitā taḷāke tadā. </span></div><p><div class=verse-container id=tha-ap3:19.1><span>Pāṭhīnā pāvusā macchā, </span></div><p><div class=verse-container id=tha-ap3:19.2><span>balajā muñjarohitā; </span></div><p><div class=verse-container id=tha-ap3:19.3><span>Saṅgulā maggurā ceva, </span></div><p><div class=verse-container id=tha-ap3:19.4><span>vasanti taḷāke tadā. </span></div><p><div class=verse-container id=tha-ap3:20.1><span>Kumbhīlā susumārā ca, </span></div><p><div class=verse-container id=tha-ap3:20.2><span>tantigāhā ca rakkhasā; </span></div><p><div class=verse-container id=tha-ap3:20.3><span>Oguhā ajagarā ca, </span></div><p><div class=verse-container id=tha-ap3:20.4><span>vasanti taḷāke tadā. </span></div><p><div class=verse-container id=tha-ap3:21.1><span>Pārevatā ravihaṁsā, </span></div><p><div class=verse-container id=tha-ap3:21.2><span>cakkavākā nadīcarā; </span></div><p><div class=verse-container id=tha-ap3:21.3><span>Kokilā sukasāḷikā, </span></div><p><div class=verse-container id=tha-ap3:21.4><span>upajīvanti taṁ saraṁ. </span></div><p><div class=verse-container id=tha-ap3:22.1><span>Kukkutthakā kuḷīrakā, </span></div><p><div class=verse-container id=tha-ap3:22.2><span>vane pokkharasātakā; </span></div><p><div class=verse-container id=tha-ap3:22.3><span>Dindibhā suvapotā ca, </span></div><p><div class=verse-container id=tha-ap3:22.4><span>upajīvanti taṁ saraṁ. </span></div><p><div class=verse-container id=tha-ap3:23.1><span>Haṁsā koñcā mayūrā ca, </span></div><p><div class=verse-container id=tha-ap3:23.2><span>kokilā tambacūḷakā; </span></div><p><div class=verse-container id=tha-ap3:23.3><span>Pammakā jīvaṁjīvā ca, </span></div><p><div class=verse-container id=tha-ap3:23.4><span>upajīvanti taṁ saraṁ. </span></div><p><div class=verse-container id=tha-ap3:24.1><span>Kosikā poṭṭhasīsā ca, </span></div><p><div class=verse-container id=tha-ap3:24.2><span>kurarā senakā bahū; </span></div><p><div class=verse-container id=tha-ap3:24.3><span>Mahākāḷā ca sakuṇā, </span></div><p><div class=verse-container id=tha-ap3:24.4><span>upajīvanti taṁ saraṁ. </span></div><p><div class=verse-container id=tha-ap3:25.1><span>Pasadā ca varāhā ca, </span></div><p><div class=verse-container id=tha-ap3:25.2><span>camarā gaṇḍakā bahū; </span></div><p><div class=verse-container id=tha-ap3:25.3><span>Rohiccā sukapotā ca, </span></div><p><div class=verse-container id=tha-ap3:25.4><span>upajīvanti taṁ saraṁ. </span></div><p><div class=verse-container id=tha-ap3:26.1><span>Sīhabyagghā ca dīpī ca, </span></div><p><div class=verse-container id=tha-ap3:26.2><span>acchakokataracchakā; </span></div><p><div class=verse-container id=tha-ap3:26.3><span>Tidhā pabhinnamātaṅgā, </span></div><p><div class=verse-container id=tha-ap3:26.4><span>upajīvanti taṁ saraṁ. </span></div><p><div class=verse-container id=tha-ap3:27.1><span>Kinnarā vānarā ceva, </span></div><p><div class=verse-container id=tha-ap3:27.2><span>athopi vanakammikā; </span></div><p><div class=verse-container id=tha-ap3:27.3><span>Cetā ca luddakā ceva, </span></div><p><div class=verse-container id=tha-ap3:27.4><span>upajīvanti taṁ saraṁ. </span></div><p><div class=verse-container id=tha-ap3:28.1><span>Tindukāni piyālāni, </span></div><p><div class=verse-container id=tha-ap3:28.2><span>madhuke kāsumāriyo; </span></div><p><div class=verse-container id=tha-ap3:28.3><span>Dhuvaṁ phalāni dhārenti, </span></div><p><div class=verse-container id=tha-ap3:28.4><span>avidūre mamassamaṁ. </span></div><p><div class=verse-container id=tha-ap3:29.1><span>Kosambā saḷalā nimbā, </span></div><p><div class=verse-container id=tha-ap3:29.2><span>sāduphalasamāyutā; </span></div><p><div class=verse-container id=tha-ap3:29.3><span>Dhuvaṁ phalāni dhārenti, </span></div><p><div class=verse-container id=tha-ap3:29.4><span>avidūre mamassamaṁ. </span></div><p><div class=verse-container id=tha-ap3:30.1><span>Harītakā āmalakā, </span></div><p><div class=verse-container id=tha-ap3:30.2><span>ambajambuvibhītakā; </span></div><p><div class=verse-container id=tha-ap3:30.3><span>Kolā bhallātakā billā, </span></div><p><div class=verse-container id=tha-ap3:30.4><span>phalāni dhārayanti te. </span></div><p><div class=verse-container id=tha-ap3:31.1><span>Āluvā ca kaḷambā ca, </span></div><p><div class=verse-container id=tha-ap3:31.2><span>biḷālītakkaḷāni ca; </span></div><p><div class=verse-container id=tha-ap3:31.3><span>Jīvakā sutakā ceva, </span></div><p><div class=verse-container id=tha-ap3:31.4><span>bahukā mama assame. </span></div><p><div class=verse-container id=tha-ap3:32.1><span>Assamassāvidūramhi, </span></div><p><div class=verse-container id=tha-ap3:32.2><span>taḷākāsuṁ sunimmitā; </span></div><p><div class=verse-container id=tha-ap3:32.3><span>Acchodakā sītajalā, </span></div><p><div class=verse-container id=tha-ap3:32.4><span>supatitthā manoramā. </span></div><p><div class=verse-container id=tha-ap3:33.1><span>Padumuppalasañchannā, </span></div><p><div class=verse-container id=tha-ap3:33.2><span>puṇḍarīkasamāyutā; </span></div><p><div class=verse-container id=tha-ap3:33.3><span>Mandālakehi sañchannā, </span></div><p><div class=verse-container id=tha-ap3:33.4><span>dibbagandho pavāyati. </span></div><p><div class=verse-container id=tha-ap3:34.1><span>Evaṁ sabbaṅgasampanne, </span></div><p><div class=verse-container id=tha-ap3:34.2><span>pupphite phalite vane; </span></div><p><div class=verse-container id=tha-ap3:34.3><span>Sukate assame ramme, </span></div><p><div class=verse-container id=tha-ap3:34.4><span>viharāmi ahaṁ tadā. </span></div><p><div class=verse-container id=tha-ap3:35.1><span>Sīlavā vatasampanno, </span></div><p><div class=verse-container id=tha-ap3:35.2><span>jhāyī jhānarato sadā; </span></div><p><div class=verse-container id=tha-ap3:35.3><span>Pañcābhiññābalappatto, </span></div><p><div class=verse-container id=tha-ap3:35.4><span>suruci nāma tāpaso. </span></div><p><div class=verse-container id=tha-ap3:36.1><span>Catuvīsasahassāni, </span></div><p><div class=verse-container id=tha-ap3:36.2><span>sissā mayhaṁ upaṭṭhahuṁ; </span></div><p><div class=verse-container id=tha-ap3:36.3><span>Sabbeva brāhmaṇā ete, </span></div><p><div class=verse-container id=tha-ap3:36.4><span>jātimanto yasassino. </span></div><p><div class=verse-container id=tha-ap3:37.1><span>Lakkhaṇe itihāse ca, </span></div><p><div class=verse-container id=tha-ap3:37.2><span>sanighaṇṭusakeṭubhe; </span></div><p><div class=verse-container id=tha-ap3:37.3><span>Padakā veyyākaraṇā, </span></div><p><div class=verse-container id=tha-ap3:37.4><span>sadhamme pāramiṁ gatā. </span></div><p><div class=verse-container id=tha-ap3:38.1><span>Uppātesu nimittesu, </span></div><p><div class=verse-container id=tha-ap3:38.2><span>lakkhaṇesu ca kovidā; </span></div><p><div class=verse-container id=tha-ap3:38.3><span>Pathabyā bhūmantalikkhe, </span></div><p><div class=verse-container id=tha-ap3:38.4><span>mama sissā susikkhitā. </span></div><p><div class=verse-container id=tha-ap3:39.1><span>Appicchā nipakā ete, </span></div><p><div class=verse-container id=tha-ap3:39.2><span>appāhārā alolupā; </span></div><p><div class=verse-container id=tha-ap3:39.3><span>Lābhālābhena santuṭṭhā, </span></div><p><div class=verse-container id=tha-ap3:39.4><span>parivārenti maṁ sadā. </span></div><p><div class=verse-container id=tha-ap3:40.1><span>Jhāyī jhānaratā dhīrā, </span></div><p><div class=verse-container id=tha-ap3:40.2><span>santacittā samāhitā; </span></div><p><div class=verse-container id=tha-ap3:40.3><span>Ākiñcaññaṁ patthayantā, </span></div><p><div class=verse-container id=tha-ap3:40.4><span>parivārenti maṁ sadā. </span></div><p><div class=verse-container id=tha-ap3:41.1><span>Abhiññāpāramippattā, </span></div><p><div class=verse-container id=tha-ap3:41.2><span>pettike gocare ratā; </span></div><p><div class=verse-container id=tha-ap3:41.3><span>Antalikkhacarā dhīrā, </span></div><p><div class=verse-container id=tha-ap3:41.4><span>parivārenti maṁ sadā. </span></div><p><div class=verse-container id=tha-ap3:42.1><span>Saṁvutā chasu dvāresu, </span></div><p><div class=verse-container id=tha-ap3:42.2><span>anejā rakkhitindriyā; </span></div><p><div class=verse-container id=tha-ap3:42.3><span>Asaṁsaṭṭhā ca te dhīrā, </span></div><p><div class=verse-container id=tha-ap3:42.4><span>mama sissā durāsadā. </span></div><p><div class=verse-container id=tha-ap3:43.1><span>Pallaṅkena nisajjāya, </span></div><p><div class=verse-container id=tha-ap3:43.2><span>ṭhānacaṅkamanena ca; </span></div><p><div class=verse-container id=tha-ap3:43.3><span>Vītināmenti te rattiṁ, </span></div><p><div class=verse-container id=tha-ap3:43.4><span>mama sissā durāsadā. </span></div><p><div class=verse-container id=tha-ap3:44.1><span>Rajanīye na rajjanti, </span></div><p><div class=verse-container id=tha-ap3:44.2><span>dussanīye na dussare; </span></div><p><div class=verse-container id=tha-ap3:44.3><span>Mohanīye na muyhanti, </span></div><p><div class=verse-container id=tha-ap3:44.4><span>mama sissā durāsadā. </span></div><p><div class=verse-container id=tha-ap3:45.1><span>Iddhiṁ vīmaṁsamānā te, </span></div><p><div class=verse-container id=tha-ap3:45.2><span>vattanti niccakālikaṁ; </span></div><p><div class=verse-container id=tha-ap3:45.3><span>Pathaviṁ te pakampenti, </span></div><p><div class=verse-container id=tha-ap3:45.4><span>sārambhena durāsadā. </span></div><p><div class=verse-container id=tha-ap3:46.1><span>Kīḷamānā ca te sissā, </span></div><p><div class=verse-container id=tha-ap3:46.2><span>kīḷanti jhānakīḷitaṁ; </span></div><p><div class=verse-container id=tha-ap3:46.3><span>Jambuto phalamānenti, </span></div><p><div class=verse-container id=tha-ap3:46.4><span>mama sissā durāsadā. </span></div><p><div class=verse-container id=tha-ap3:47.1><span>Aññe gacchanti goyānaṁ, </span></div><p><div class=verse-container id=tha-ap3:47.2><span>aññe pubbavidehakaṁ; </span></div><p><div class=verse-container id=tha-ap3:47.3><span>Aññe ca uttarakuruṁ, </span></div><p><div class=verse-container id=tha-ap3:47.4><span>esanāya durāsadā. </span></div><p><div class=verse-container id=tha-ap3:48.1><span>Purato pesenti khāriṁ, </span></div><p><div class=verse-container id=tha-ap3:48.2><span>pacchato ca vajanti te; </span></div><p><div class=verse-container id=tha-ap3:48.3><span>Catuvīsasahassehi, </span></div><p><div class=verse-container id=tha-ap3:48.4><span>chāditaṁ hoti ambaraṁ. </span></div><p><div class=verse-container id=tha-ap3:49.1><span>Aggipākī anaggī ca, </span></div><p><div class=verse-container id=tha-ap3:49.2><span>dantodukkhalikāpi ca; </span></div><p><div class=verse-container id=tha-ap3:49.3><span>Asmena koṭṭitā keci, </span></div><p><div class=verse-container id=tha-ap3:49.4><span>pavattaphalabhojanā. </span></div><p><div class=verse-container id=tha-ap3:50.1><span>Udakorohaṇā keci, </span></div><p><div class=verse-container id=tha-ap3:50.2><span>sāyaṁ pāto sucīratā; </span></div><p><div class=verse-container id=tha-ap3:50.3><span>Toyābhisecanakarā, </span></div><p><div class=verse-container id=tha-ap3:50.4><span>mama sissā durāsadā. </span></div><p><div class=verse-container id=tha-ap3:51.1><span>Parūḷhakacchanakhalomā, </span></div><p><div class=verse-container id=tha-ap3:51.2><span>paṅkadantā rajassirā; </span></div><p><div class=verse-container id=tha-ap3:51.3><span>Gandhitā sīlagandhena, </span></div><p><div class=verse-container id=tha-ap3:51.4><span>mama sissā durāsadā. </span></div><p><div class=verse-container id=tha-ap3:52.1><span>Pātova sannipatitvā, </span></div><p><div class=verse-container id=tha-ap3:52.2><span>jaṭilā uggatāpanā; </span></div><p><div class=verse-container id=tha-ap3:52.3><span>Lābhālābhaṁ pakittetvā, </span></div><p><div class=verse-container id=tha-ap3:52.4><span>gacchanti ambare tadā. </span></div><p><div class=verse-container id=tha-ap3:53.1><span>Etesaṁ pakkamantānaṁ, </span></div><p><div class=verse-container id=tha-ap3:53.2><span>mahāsaddo pavattati; </span></div><p><div class=verse-container id=tha-ap3:53.3><span>Ajinacammasaddena, </span></div><p><div class=verse-container id=tha-ap3:53.4><span>muditā honti devatā. </span></div><p><div class=verse-container id=tha-ap3:54.1><span>Disodisaṁ pakkamanti, </span></div><p><div class=verse-container id=tha-ap3:54.2><span>antalikkhacarā isī; </span></div><p><div class=verse-container id=tha-ap3:54.3><span>Sake balenupatthaddhā, </span></div><p><div class=verse-container id=tha-ap3:54.4><span>te gacchanti yadicchakaṁ. </span></div><p><div class=verse-container id=tha-ap3:55.1><span>Pathavīkampakā ete, </span></div><p><div class=verse-container id=tha-ap3:55.2><span>sabbeva nabhacārino; </span></div><p><div class=verse-container id=tha-ap3:55.3><span>Uggatejā duppasahā, </span></div><p><div class=verse-container id=tha-ap3:55.4><span>sāgarova akhobhiyā. </span></div><p><div class=verse-container id=tha-ap3:56.1><span>Ṭhānacaṅkamino keci, </span></div><p><div class=verse-container id=tha-ap3:56.2><span>keci nesajjikā isī; </span></div><p><div class=verse-container id=tha-ap3:56.3><span>Pavattabhojanā keci, </span></div><p><div class=verse-container id=tha-ap3:56.4><span>mama sissā durāsadā. </span></div><p><div class=verse-container id=tha-ap3:57.1><span>Mettāvihārino ete, </span></div><p><div class=verse-container id=tha-ap3:57.2><span>hitesī sabbapāṇinaṁ; </span></div><p><div class=verse-container id=tha-ap3:57.3><span>Anattukkaṁsakā sabbe, </span></div><p><div class=verse-container id=tha-ap3:57.4><span>na te vambhenti kassaci. </span></div><p><div class=verse-container id=tha-ap3:58.1><span>Sīharājāvasambhītā, </span></div><p><div class=verse-container id=tha-ap3:58.2><span>gajarājāva thāmavā; </span></div><p><div class=verse-container id=tha-ap3:58.3><span>Durāsadā byagghāriva, </span></div><p><div class=verse-container id=tha-ap3:58.4><span>āgacchanti mamantike. </span></div><p><div class=verse-container id=tha-ap3:59.1><span>Vijjādharā devatā ca, </span></div><p><div class=verse-container id=tha-ap3:59.2><span>nāgagandhabbarakkhasā; </span></div><p><div class=verse-container id=tha-ap3:59.3><span>Kumbhaṇḍā dānavā garuḷā, </span></div><p><div class=verse-container id=tha-ap3:59.4><span>upajīvanti taṁ saraṁ. </span></div><p><div class=verse-container id=tha-ap3:60.1><span>Te jaṭākhāribharitā, </span></div><p><div class=verse-container id=tha-ap3:60.2><span>ajinuttaravāsanā; </span></div><p><div class=verse-container id=tha-ap3:60.3><span>Antalikkhacarā sabbe, </span></div><p><div class=verse-container id=tha-ap3:60.4><span>upajīvanti taṁ saraṁ. </span></div><p><div class=verse-container id=tha-ap3:61.1><span>Sadānucchavikā ete, </span></div><p><div class=verse-container id=tha-ap3:61.2><span>aññamaññaṁ sagāravā; </span></div><p><div class=verse-container id=tha-ap3:61.3><span>Catubbīsasahassānaṁ, </span></div><p><div class=verse-container id=tha-ap3:61.4><span>khipitasaddo na vijjati. </span></div><p><div class=verse-container id=tha-ap3:62.1><span>Pāde pādaṁ nikkhipantā, </span></div><p><div class=verse-container id=tha-ap3:62.2><span>appasaddā susaṁvutā; </span></div><p><div class=verse-container id=tha-ap3:62.3><span>Upasaṅkamma sabbeva, </span></div><p><div class=verse-container id=tha-ap3:62.4><span>sirasā vandare mamaṁ. </span></div><p><div class=verse-container id=tha-ap3:63.1><span>Tehi sissehi parivuto, </span></div><p><div class=verse-container id=tha-ap3:63.2><span>santehi ca tapassibhi; </span></div><p><div class=verse-container id=tha-ap3:63.3><span>Vasāmi assame tattha, </span></div><p><div class=verse-container id=tha-ap3:63.4><span>jhāyī jhānarato ahaṁ. </span></div><p><div class=verse-container id=tha-ap3:64.1><span>Isīnaṁ sīlagandhena, </span></div><p><div class=verse-container id=tha-ap3:64.2><span>pupphagandhena cūbhayaṁ; </span></div><p><div class=verse-container id=tha-ap3:64.3><span>Phalīnaṁ phalagandhena, </span></div><p><div class=verse-container id=tha-ap3:64.4><span>gandhito hoti assamo. </span></div><p><div class=verse-container id=tha-ap3:65.1><span>Rattindivaṁ na jānāmi, </span></div><p><div class=verse-container id=tha-ap3:65.2><span>arati me na vijjati; </span></div><p><div class=verse-container id=tha-ap3:65.3><span>Sake sisse ovadanto, </span></div><p><div class=verse-container id=tha-ap3:65.4><span>bhiyyo hāsaṁ labhāmahaṁ. </span></div><p><div class=verse-container id=tha-ap3:66.1><span>Pupphānaṁ pupphamānānaṁ, </span></div><p><div class=verse-container id=tha-ap3:66.2><span>phalānañca vipaccataṁ; </span></div><p><div class=verse-container id=tha-ap3:66.3><span>Dibbagandhā pavāyanti, </span></div><p><div class=verse-container id=tha-ap3:66.4><span>sobhayantā mamassamaṁ. </span></div><p><div class=verse-container id=tha-ap3:67.1><span>Samādhimhā vuṭṭhahitvā, </span></div><p><div class=verse-container id=tha-ap3:67.2><span>ātāpī nipako ahaṁ; </span></div><p><div class=verse-container id=tha-ap3:67.3><span>Khāribhāraṁ gahetvāna, </span></div><p><div class=verse-container id=tha-ap3:67.4><span>vanaṁ ajjhogahiṁ ahaṁ. </span></div><p><div class=verse-container id=tha-ap3:68.1><span>Uppāte supine cāpi, </span></div><p><div class=verse-container id=tha-ap3:68.2><span>Lakkhaṇesu susikkhito; </span></div><p><div class=verse-container id=tha-ap3:68.3><span>Pavattamānaṁ mantapadaṁ, </span></div><p><div class=verse-container id=tha-ap3:68.4><span>Dhārayāmi ahaṁ tadā. </span></div><p><div class=verse-container id=tha-ap3:69.1><span>Anomadassī bhagavā, </span></div><p><div class=verse-container id=tha-ap3:69.2><span>lokajeṭṭho narāsabho; </span></div><p><div class=verse-container id=tha-ap3:69.3><span>Vivekakāmo sambuddho, </span></div><p><div class=verse-container id=tha-ap3:69.4><span>himavantamupāgami. </span></div><p><div class=verse-container id=tha-ap3:70.1><span>Ajjhogāhetvā himavantaṁ, </span></div><p><div class=verse-container id=tha-ap3:70.2><span>aggo kāruṇiko muni; </span></div><p><div class=verse-container id=tha-ap3:70.3><span>Pallaṅkaṁ ābhujitvāna, </span></div><p><div class=verse-container id=tha-ap3:70.4><span>nisīdi purisuttamo. </span></div><p><div class=verse-container id=tha-ap3:71.1><span>Tamaddasāhaṁ sambuddhaṁ, </span></div><p><div class=verse-container id=tha-ap3:71.2><span>sappabhāsaṁ manoramaṁ; </span></div><p><div class=verse-container id=tha-ap3:71.3><span>Indīvaraṁva jalitaṁ, </span></div><p><div class=verse-container id=tha-ap3:71.4><span>ādittaṁva hutāsanaṁ. </span></div><p><div class=verse-container id=tha-ap3:72.1><span>Jalantaṁ dīparukkhaṁva, </span></div><p><div class=verse-container id=tha-ap3:72.2><span>vijjutaṁ gagane yathā; </span></div><p><div class=verse-container id=tha-ap3:72.3><span>Suphullaṁ sālarājaṁva, </span></div><p><div class=verse-container id=tha-ap3:72.4><span>addasaṁ lokanāyakaṁ. </span></div><p><div class=verse-container id=tha-ap3:73.1><span>Ayaṁ nāgo mahāvīro, </span></div><p><div class=verse-container id=tha-ap3:73.2><span>dukkhassantakaro muni; </span></div><p><div class=verse-container id=tha-ap3:73.3><span>Imaṁ dassanamāgamma, </span></div><p><div class=verse-container id=tha-ap3:73.4><span>sabbadukkhā pamuccare. </span></div><p><div class=verse-container id=tha-ap3:74.1><span>Disvānāhaṁ devadevaṁ, </span></div><p><div class=verse-container id=tha-ap3:74.2><span>lakkhaṇaṁ upadhārayiṁ; </span></div><p><div class=verse-container id=tha-ap3:74.3><span>Buddho nu kho na vā buddho, </span></div><p><div class=verse-container id=tha-ap3:74.4><span>handa passāmi cakkhumaṁ. </span></div><p><div class=verse-container id=tha-ap3:75.1><span>Sahassārāni cakkāni, </span></div><p><div class=verse-container id=tha-ap3:75.2><span>dissanti caraṇuttame; </span></div><p><div class=verse-container id=tha-ap3:75.3><span>Lakkhaṇānissa disvāna, </span></div><p><div class=verse-container id=tha-ap3:75.4><span>niṭṭhaṁ gacchiṁ tathāgate. </span></div><p><div class=verse-container id=tha-ap3:76.1><span>Sammajjaniṁ gahetvāna, </span></div><p><div class=verse-container id=tha-ap3:76.2><span>sammajjitvānahaṁ tadā; </span></div><p><div class=verse-container id=tha-ap3:76.3><span>Atha pupphe samānetvā, </span></div><p><div class=verse-container id=tha-ap3:76.4><span>buddhaseṭṭhaṁ apūjayiṁ. </span></div><p><div class=verse-container id=tha-ap3:77.1><span>Pūjayitvāna taṁ buddhaṁ, </span></div><p><div class=verse-container id=tha-ap3:77.2><span>oghatiṇṇamanāsavaṁ; </span></div><p><div class=verse-container id=tha-ap3:77.3><span>Ekaṁsaṁ ajinaṁ katvā, </span></div><p><div class=verse-container id=tha-ap3:77.4><span>namassiṁ lokanāyakaṁ. </span></div><p><div class=verse-container id=tha-ap3:78.1><span>Yena ñāṇena sambuddho, </span></div><p><div class=verse-container id=tha-ap3:78.2><span>viharati anāsavo; </span></div><p><div class=verse-container id=tha-ap3:78.3><span>Taṁ ñāṇaṁ kittayissāmi, </span></div><p><div class=verse-container id=tha-ap3:78.4><span>suṇātha mama bhāsato. </span></div><p><div class=verse-container id=tha-ap3:79.1><span>‘Samuddharasimaṁ lokaṁ, </span></div><p><div class=verse-container id=tha-ap3:79.2><span>sayambhū amitodaya; </span></div><p><div class=verse-container id=tha-ap3:79.3><span>Tava dassanamāgamma, </span></div><p><div class=verse-container id=tha-ap3:79.4><span>kaṅkhāsotaṁ taranti te. </span></div><p><div class=verse-container id=tha-ap3:80.1><span>Tuvaṁ satthā ca ketu ca, </span></div><p><div class=verse-container id=tha-ap3:80.2><span>dhajo yūpo ca pāṇinaṁ; </span></div><p><div class=verse-container id=tha-ap3:80.3><span>Parāyaṇo patiṭṭhā ca, </span></div><p><div class=verse-container id=tha-ap3:80.4><span>dīpo ca dvipaduttamo. </span></div><p><div class=verse-container id=tha-ap3:81.1><span>Sakkā samudde udakaṁ, </span></div><p><div class=verse-container id=tha-ap3:81.2><span>pametuṁ āḷhakena vā; </span></div><p><div class=verse-container id=tha-ap3:81.3><span>Na tveva tava sabbaññu, </span></div><p><div class=verse-container id=tha-ap3:81.4><span>ñāṇaṁ sakkā pametave. </span></div><p><div class=verse-container id=tha-ap3:82.1><span>Dhāretuṁ pathaviṁ sakkā, </span></div><p><div class=verse-container id=tha-ap3:82.2><span>ṭhapetvā tulamaṇḍale; </span></div><p><div class=verse-container id=tha-ap3:82.3><span>Na tveva tava sabbaññu, </span></div><p><div class=verse-container id=tha-ap3:82.4><span>ñāṇaṁ sakkā dharetave. </span></div><p><div class=verse-container id=tha-ap3:83.1><span>Ākāso minituṁ sakkā, </span></div><p><div class=verse-container id=tha-ap3:83.2><span>rajjuyā aṅgulena vā; </span></div><p><div class=verse-container id=tha-ap3:83.3><span>Na tveva tava sabbaññu, </span></div><p><div class=verse-container id=tha-ap3:83.4><span>ñāṇaṁ sakkā pametave. </span></div><p><div class=verse-container id=tha-ap3:84.1><span>Mahāsamudde udakaṁ, </span></div><p><div class=verse-container id=tha-ap3:84.2><span>pathavī cākhilājaṭaṁ; </span></div><p><div class=verse-container id=tha-ap3:84.3><span>Buddhañāṇaṁ upādāya, </span></div><p><div class=verse-container id=tha-ap3:84.4><span>upamāto na yujjare. </span></div><p><div class=verse-container id=tha-ap3:85.1><span>Sadevakassa lokassa, </span></div><p><div class=verse-container id=tha-ap3:85.2><span>cittaṁ yesaṁ pavattati; </span></div><p><div class=verse-container id=tha-ap3:85.3><span>Antojālagatā ete, </span></div><p><div class=verse-container id=tha-ap3:85.4><span>tava ñāṇamhi cakkhuma. </span></div><p><div class=verse-container id=tha-ap3:86.1><span>Yena ñāṇena pattosi, </span></div><p><div class=verse-container id=tha-ap3:86.2><span>kevalaṁ bodhimuttamaṁ; </span></div><p><div class=verse-container id=tha-ap3:86.3><span>Tena ñāṇena sabbaññu, </span></div><p><div class=verse-container id=tha-ap3:86.4><span>maddasī paratitthiye’. </span></div><p><div class=verse-container id=tha-ap3:87.1><span>Imā gāthā thavitvāna, </span></div><p><div class=verse-container id=tha-ap3:87.2><span>suruci nāma tāpaso; </span></div><p><div class=verse-container id=tha-ap3:87.3><span>Ajinaṁ pattharitvāna, </span></div><p><div class=verse-container id=tha-ap3:87.4><span>pathaviyaṁ nisīdi so. </span></div><p><div class=verse-container id=tha-ap3:88.1><span>‘Cullāsītisahassāni, </span></div><p><div class=verse-container id=tha-ap3:88.2><span>ajjhogāḷho mahaṇṇave; </span></div><p><div class=verse-container id=tha-ap3:88.3><span>Accuggato tāvadeva, </span></div><p><div class=verse-container id=tha-ap3:88.4><span>girirājā pavuccati. </span></div><p><div class=verse-container id=tha-ap3:89.1><span>Tāva accuggato neru, </span></div><p><div class=verse-container id=tha-ap3:89.2><span>āyato vitthato ca so; </span></div><p><div class=verse-container id=tha-ap3:89.3><span>Cuṇṇito aṇubhedena, </span></div><p><div class=verse-container id=tha-ap3:89.4><span>koṭisatasahassaso. </span></div><p><div class=verse-container id=tha-ap3:90.1><span>Lakkhe ṭhapiyamānamhi, </span></div><p><div class=verse-container id=tha-ap3:90.2><span>parikkhayamagacchatha; </span></div><p><div class=verse-container id=tha-ap3:90.3><span>Na tveva tava sabbaññu, </span></div><p><div class=verse-container id=tha-ap3:90.4><span>ñāṇaṁ sakkā pametave. </span></div><p><div class=verse-container id=tha-ap3:91.1><span>Sukhumacchikena jālena, </span></div><p><div class=verse-container id=tha-ap3:91.2><span>udakaṁ yo parikkhipe; </span></div><p><div class=verse-container id=tha-ap3:91.3><span>Ye keci udake pāṇā, </span></div><p><div class=verse-container id=tha-ap3:91.4><span>antojālagatā siyuṁ. </span></div><p><div class=verse-container id=tha-ap3:92.1><span>Tatheva hi mahāvīra, </span></div><p><div class=verse-container id=tha-ap3:92.2><span>ye keci puthutitthiyā; </span></div><p><div class=verse-container id=tha-ap3:92.3><span>Diṭṭhigahanapakkhandā, </span></div><p><div class=verse-container id=tha-ap3:92.4><span>parāmāsena mohitā. </span></div><p><div class=verse-container id=tha-ap3:93.1><span>Tava suddhena ñāṇena, </span></div><p><div class=verse-container id=tha-ap3:93.2><span>anāvaraṇadassinā; </span></div><p><div class=verse-container id=tha-ap3:93.3><span>Antojālagatā ete, </span></div><p><div class=verse-container id=tha-ap3:93.4><span>ñāṇaṁ te nātivattare’. </span></div><p><div class=verse-container id=tha-ap3:94.1><span>Bhagavā tamhi samaye, </span></div><p><div class=verse-container id=tha-ap3:94.2><span>anomadassī mahāyaso; </span></div><p><div class=verse-container id=tha-ap3:94.3><span>Vuṭṭhahitvā samādhimhā, </span></div><p><div class=verse-container id=tha-ap3:94.4><span>disaṁ olokayī jino. </span></div><p><div class=verse-container id=tha-ap3:95.1><span>Anomadassimunino, </span></div><p><div class=verse-container id=tha-ap3:95.2><span>Nisabho nāma sāvako; </span></div><p><div class=verse-container id=tha-ap3:95.3><span>Parivuto satasahassehi, </span></div><p><div class=verse-container id=tha-ap3:95.4><span>Santacittehi tādibhi. </span></div><p><div class=verse-container id=tha-ap3:96.1><span>Khīṇāsavehi suddhehi, </span></div><p><div class=verse-container id=tha-ap3:96.2><span>chaḷabhiññehi jhāyibhi; </span></div><p><div class=verse-container id=tha-ap3:96.3><span>Cittamaññāya buddhassa, </span></div><p><div class=verse-container id=tha-ap3:96.4><span>upesi lokanāyakaṁ. </span></div><p><div class=verse-container id=tha-ap3:97.1><span>Antalikkhe ṭhitā tattha, </span></div><p><div class=verse-container id=tha-ap3:97.2><span>padakkhiṇamakaṁsu te; </span></div><p><div class=verse-container id=tha-ap3:97.3><span>Namassantā pañjalikā, </span></div><p><div class=verse-container id=tha-ap3:97.4><span>otaruṁ buddhasantike. </span></div><p><div class=verse-container id=tha-ap3:98.1><span>Anomadassī bhagavā, </span></div><p><div class=verse-container id=tha-ap3:98.2><span>lokajeṭṭho narāsabho; </span></div><p><div class=verse-container id=tha-ap3:98.3><span>Bhikkhusaṅghe nisīditvā, </span></div><p><div class=verse-container id=tha-ap3:98.4><span>sītaṁ pātukarī jino. </span></div><p><div class=verse-container id=tha-ap3:99.1><span>Varuṇo nāmupaṭṭhāko, </span></div><p><div class=verse-container id=tha-ap3:99.2><span>anomadassissa satthuno; </span></div><p><div class=verse-container id=tha-ap3:99.3><span>Ekaṁsaṁ cīvaraṁ katvā, </span></div><p><div class=verse-container id=tha-ap3:99.4><span>apucchi lokanāyakaṁ. </span></div><p><div class=verse-container id=tha-ap3:100.1><span>‘Ko nu kho bhagavā hetu, </span></div><p><div class=verse-container id=tha-ap3:100.2><span>sitakammassa satthuno; </span></div><p><div class=verse-container id=tha-ap3:100.3><span>Na hi buddhā ahetūhi, </span></div><p><div class=verse-container id=tha-ap3:100.4><span>sitaṁ pātukaronti te’. </span></div><p><div class=verse-container id=tha-ap3:101.1><span>Anomadassī bhagavā, </span></div><p><div class=verse-container id=tha-ap3:101.2><span>lokajeṭṭho narāsabho; </span></div><p><div class=verse-container id=tha-ap3:101.3><span>Bhikkhumajjhe nisīditvā, </span></div><p><div class=verse-container id=tha-ap3:101.4><span>imaṁ gāthaṁ abhāsatha. </span></div><p><div class=verse-container id=tha-ap3:102.1><span>‘Yo maṁ pupphena pūjesi, </span></div><p><div class=verse-container id=tha-ap3:102.2><span>ñāṇañcāpi anutthavi; </span></div><p><div class=verse-container id=tha-ap3:102.3><span>Tamahaṁ kittayissāmi, </span></div><p><div class=verse-container id=tha-ap3:102.4><span>suṇotha mama bhāsato’. </span></div><p><div class=verse-container id=tha-ap3:103.1><span>Buddhassa giramaññāya, </span></div><p><div class=verse-container id=tha-ap3:103.2><span>sabbe devā samāgatā; </span></div><p><div class=verse-container id=tha-ap3:103.3><span>Saddhammaṁ sotukāmā te, </span></div><p><div class=verse-container id=tha-ap3:103.4><span>sambuddhamupasaṅkamuṁ. </span></div><p><div class=verse-container id=tha-ap3:104.1><span>Dasasu lokadhātūsu, </span></div><p><div class=verse-container id=tha-ap3:104.2><span>devakāyā mahiddhikā; </span></div><p><div class=verse-container id=tha-ap3:104.3><span>Saddhammaṁ sotukāmā te, </span></div><p><div class=verse-container id=tha-ap3:104.4><span>sambuddhamupasaṅkamuṁ. </span></div><p><div class=verse-container id=tha-ap3:105.1><span>‘Hatthī assā rathā pattī, </span></div><p><div class=verse-container id=tha-ap3:105.2><span>senā ca caturaṅginī; </span></div><p><div class=verse-container id=tha-ap3:105.3><span>Parivāressantimaṁ niccaṁ, </span></div><p><div class=verse-container id=tha-ap3:105.4><span>buddhapūjāyidaṁ phalaṁ. </span></div><p><div class=verse-container id=tha-ap3:106.1><span>Saṭṭhitūriyasahassāni, </span></div><p><div class=verse-container id=tha-ap3:106.2><span>bheriyo samalaṅkatā; </span></div><p><div class=verse-container id=tha-ap3:106.3><span>Upaṭṭhissantimaṁ niccaṁ, </span></div><p><div class=verse-container id=tha-ap3:106.4><span>buddhapūjāyidaṁ phalaṁ. </span></div><p><div class=verse-container id=tha-ap3:107.1><span>Soḷasitthisahassāni, </span></div><p><div class=verse-container id=tha-ap3:107.2><span>nāriyo samalaṅkatā; </span></div><p><div class=verse-container id=tha-ap3:107.3><span>Vicittavatthābharaṇā, </span></div><p><div class=verse-container id=tha-ap3:107.4><span>āmuttamaṇikuṇḍalā. </span></div><p><div class=verse-container id=tha-ap3:108.1><span>Aḷārapamhā hasulā, </span></div><p><div class=verse-container id=tha-ap3:108.2><span>susaññā tanumajjhimā; </span></div><p><div class=verse-container id=tha-ap3:108.3><span>Parivāressantimaṁ niccaṁ, </span></div><p><div class=verse-container id=tha-ap3:108.4><span>buddhapūjāyidaṁ phalaṁ. </span></div><p><div class=verse-container id=tha-ap3:109.1><span>Kappasatasahassāni, </span></div><p><div class=verse-container id=tha-ap3:109.2><span>devaloke ramissati; </span></div><p><div class=verse-container id=tha-ap3:109.3><span>Sahassakkhattuṁ cakkavattī, </span></div><p><div class=verse-container id=tha-ap3:109.4><span>rājā raṭṭhe bhavissati. </span></div><p><div class=verse-container id=tha-ap3:110.1><span>Sahassakkhattuṁ devindo, </span></div><p><div class=verse-container id=tha-ap3:110.2><span>devarajjaṁ karissati; </span></div><p><div class=verse-container id=tha-ap3:110.3><span>Padesarajjaṁ vipulaṁ, </span></div><p><div class=verse-container id=tha-ap3:110.4><span>gaṇanāto asaṅkhiyaṁ. </span></div><p><div class=verse-container id=tha-ap3:111.1><span>Pacchime bhavasampatte, </span></div><p><div class=verse-container id=tha-ap3:111.2><span>manussattaṁ gamissati; </span></div><p><div class=verse-container id=tha-ap3:111.3><span>Brāhmaṇī sāriyā nāma, </span></div><p><div class=verse-container id=tha-ap3:111.4><span>dhārayissati kucchinā. </span></div><p><div class=verse-container id=tha-ap3:112.1><span>Mātuyā nāmagottena, </span></div><p><div class=verse-container id=tha-ap3:112.2><span>paññāyissatiyaṁ naro; </span></div><p><div class=verse-container id=tha-ap3:112.3><span>Sāriputtoti nāmena, </span></div><p><div class=verse-container id=tha-ap3:112.4><span>tikkhapañño bhavissati. </span></div><p><div class=verse-container id=tha-ap3:113.1><span>Asītikoṭī chaḍḍetvā, </span></div><p><div class=verse-container id=tha-ap3:113.2><span>pabbajissatikiñcano; </span></div><p><div class=verse-container id=tha-ap3:113.3><span>Gavesanto santipadaṁ, </span></div><p><div class=verse-container id=tha-ap3:113.4><span>carissati mahiṁ imaṁ. </span></div><p><div class=verse-container id=tha-ap3:114.1><span>Apparimeyye ito kappe, </span></div><p><div class=verse-container id=tha-ap3:114.2><span>okkākakulasambhavo; </span></div><p><div class=verse-container id=tha-ap3:114.3><span>Gotamo nāma gottena, </span></div><p><div class=verse-container id=tha-ap3:114.4><span>satthā loke bhavissati. </span></div><p><div class=verse-container id=tha-ap3:115.1><span>Tassa dhammesu dāyādo, </span></div><p><div class=verse-container id=tha-ap3:115.2><span>oraso dhammanimmito; </span></div><p><div class=verse-container id=tha-ap3:115.3><span>Sāriputtoti nāmena, </span></div><p><div class=verse-container id=tha-ap3:115.4><span>hessati aggasāvako. </span></div><p><div class=verse-container id=tha-ap3:116.1><span>Ayaṁ bhāgīrathī gaṅgā, </span></div><p><div class=verse-container id=tha-ap3:116.2><span>himavantā pabhāvitā; </span></div><p><div class=verse-container id=tha-ap3:116.3><span>Mahāsamuddamappeti, </span></div><p><div class=verse-container id=tha-ap3:116.4><span>tappayantī mahodadhiṁ. </span></div><p><div class=verse-container id=tha-ap3:117.1><span>Tathevāyaṁ sāriputto, </span></div><p><div class=verse-container id=tha-ap3:117.2><span>sake tīsu visārado; </span></div><p><div class=verse-container id=tha-ap3:117.3><span>Paññāya pāramiṁ gantvā, </span></div><p><div class=verse-container id=tha-ap3:117.4><span>tappayissati pāṇine. </span></div><p><div class=verse-container id=tha-ap3:118.1><span>Himavantamupādāya, </span></div><p><div class=verse-container id=tha-ap3:118.2><span>sāgarañca mahodadhiṁ; </span></div><p><div class=verse-container id=tha-ap3:118.3><span>Etthantare yaṁ pulinaṁ, </span></div><p><div class=verse-container id=tha-ap3:118.4><span>gaṇanāto asaṅkhiyaṁ. </span></div><p><div class=verse-container id=tha-ap3:119.1><span>Tampi sakkā asesena, </span></div><p><div class=verse-container id=tha-ap3:119.2><span>saṅkhātuṁ gaṇanā yathā; </span></div><p><div class=verse-container id=tha-ap3:119.3><span>Na tveva sāriputtassa, </span></div><p><div class=verse-container id=tha-ap3:119.4><span>paññāyanto bhavissati. </span></div><p><div class=verse-container id=tha-ap3:120.1><span>Lakkhe ṭhapiyamānamhi, </span></div><p><div class=verse-container id=tha-ap3:120.2><span>khīye gaṅgāya vālukā; </span></div><p><div class=verse-container id=tha-ap3:120.3><span>Na tveva sāriputtassa, </span></div><p><div class=verse-container id=tha-ap3:120.4><span>paññāyanto bhavissati. </span></div><p><div class=verse-container id=tha-ap3:121.1><span>Mahāsamudde ūmiyo, </span></div><p><div class=verse-container id=tha-ap3:121.2><span>gaṇanāto asaṅkhiyā; </span></div><p><div class=verse-container id=tha-ap3:121.3><span>Tatheva sāriputtassa, </span></div><p><div class=verse-container id=tha-ap3:121.4><span>paññāyanto na hessati. </span></div><p><div class=verse-container id=tha-ap3:122.1><span>Ārādhayitvā sambuddhaṁ, </span></div><p><div class=verse-container id=tha-ap3:122.2><span>gotamaṁ sakyapuṅgavaṁ; </span></div><p><div class=verse-container id=tha-ap3:122.3><span>Paññāya pāramiṁ gantvā, </span></div><p><div class=verse-container id=tha-ap3:122.4><span>hessati aggasāvako. </span></div><p><div class=verse-container id=tha-ap3:123.1><span>Pavattitaṁ dhammacakkaṁ, </span></div><p><div class=verse-container id=tha-ap3:123.2><span>sakyaputtena tādinā; </span></div><p><div class=verse-container id=tha-ap3:123.3><span>Anuvattessati sammā, </span></div><p><div class=verse-container id=tha-ap3:123.4><span>vassento dhammavuṭṭhiyo. </span></div><p><div class=verse-container id=tha-ap3:124.1><span>Sabbametaṁ abhiññāya, </span></div><p><div class=verse-container id=tha-ap3:124.2><span>gotamo sakyapuṅgavo; </span></div><p><div class=verse-container id=tha-ap3:124.3><span>Bhikkhusaṅghe nisīditvā, </span></div><p><div class=verse-container id=tha-ap3:124.4><span>aggaṭṭhāne ṭhapessati’. </span></div><p><div class=verse-container id=tha-ap3:125.1><span>Aho me sukataṁ kammaṁ, </span></div><p><div class=verse-container id=tha-ap3:125.2><span>anomadassissa satthuno; </span></div><p><div class=verse-container id=tha-ap3:125.3><span>Yassāhaṁ kāraṁ katvāna, </span></div><p><div class=verse-container id=tha-ap3:125.4><span>sabbattha pāramiṁ gato. </span></div><p><div class=verse-container id=tha-ap3:126.1><span>Aparimeyye kataṁ kammaṁ, </span></div><p><div class=verse-container id=tha-ap3:126.2><span>phalaṁ dassesi me idha; </span></div><p><div class=verse-container id=tha-ap3:126.3><span>Sumutto saravegova, </span></div><p><div class=verse-container id=tha-ap3:126.4><span>kilese jhāpayiṁ ahaṁ. </span></div><p><div class=verse-container id=tha-ap3:127.1><span>Asaṅkhataṁ gavesanto, </span></div><p><div class=verse-container id=tha-ap3:127.2><span>nibbānaṁ acalaṁ padaṁ; </span></div><p><div class=verse-container id=tha-ap3:127.3><span>Vicinaṁ titthiye sabbe, </span></div><p><div class=verse-container id=tha-ap3:127.4><span>esāhaṁ saṁsariṁ bhave. </span></div><p><div class=verse-container id=tha-ap3:128.1><span>Yathāpi byādhito poso, </span></div><p><div class=verse-container id=tha-ap3:128.2><span>pariyeseyya osadhaṁ; </span></div><p><div class=verse-container id=tha-ap3:128.3><span>Vicineyya vanaṁ sabbaṁ, </span></div><p><div class=verse-container id=tha-ap3:128.4><span>byādhito parimuttiyā. </span></div><p><div class=verse-container id=tha-ap3:129.1><span>Asaṅkhataṁ gavesanto, </span></div><p><div class=verse-container id=tha-ap3:129.2><span>nibbānaṁ amataṁ padaṁ; </span></div><p><div class=verse-container id=tha-ap3:129.3><span>Abbokiṇṇaṁ pañcasataṁ, </span></div><p><div class=verse-container id=tha-ap3:129.4><span>pabbajiṁ isipabbajaṁ. </span></div><p><div class=verse-container id=tha-ap3:130.1><span>Jaṭābhārena bharito, </span></div><p><div class=verse-container id=tha-ap3:130.2><span>ajinuttaranivāsano; </span></div><p><div class=verse-container id=tha-ap3:130.3><span>Abhiññāpāramiṁ gantvā, </span></div><p><div class=verse-container id=tha-ap3:130.4><span>brahmalokaṁ agacchihaṁ. </span></div><p><div class=verse-container id=tha-ap3:131.1><span>Natthi bāhirake suddhi, </span></div><p><div class=verse-container id=tha-ap3:131.2><span>ṭhapetvā jinasāsanaṁ; </span></div><p><div class=verse-container id=tha-ap3:131.3><span>Ye keci buddhimā sattā, </span></div><p><div class=verse-container id=tha-ap3:131.4><span>sujjhanti jinasāsane. </span></div><p><div class=verse-container id=tha-ap3:132.1><span>Attakāramayaṁ etaṁ, </span></div><p><div class=verse-container id=tha-ap3:132.2><span>nayidaṁ itihītihaṁ; </span></div><p><div class=verse-container id=tha-ap3:132.3><span>Asaṅkhataṁ gavesanto, </span></div><p><div class=verse-container id=tha-ap3:132.4><span>kutitthe sañcariṁ ahaṁ. </span></div><p><div class=verse-container id=tha-ap3:133.1><span>Yathā sāratthiko poso, </span></div><p><div class=verse-container id=tha-ap3:133.2><span>kadaliṁ chetvāna phālaye; </span></div><p><div class=verse-container id=tha-ap3:133.3><span>Na tattha sāraṁ vindeyya, </span></div><p><div class=verse-container id=tha-ap3:133.4><span>sārena rittako hi so. </span></div><p><div class=verse-container id=tha-ap3:134.1><span>Tatheva titthiyā loke, </span></div><p><div class=verse-container id=tha-ap3:134.2><span>nānādiṭṭhī bahujjanā; </span></div><p><div class=verse-container id=tha-ap3:134.3><span>Asaṅkhatena rittāse, </span></div><p><div class=verse-container id=tha-ap3:134.4><span>sārena kadalī yathā. </span></div><p><div class=verse-container id=tha-ap3:135.1><span>Pacchime bhavasampatte, </span></div><p><div class=verse-container id=tha-ap3:135.2><span>brahmabandhu ahosahaṁ; </span></div><p><div class=verse-container id=tha-ap3:135.3><span>Mahābhogaṁ chaḍḍetvāna, </span></div><p><div class=verse-container id=tha-ap3:135.4><span>pabbajiṁ anagāriyaṁ”. </span></div><p><div class=verse-container id=tha-ap3:136.1><span>Paṭhamabhāṇavāraṁ. </span></div><p><div class=verse-container id=tha-ap3:137.1><span>“Ajjhāyako mantadharo, </span></div><p><div class=verse-container id=tha-ap3:137.2><span>tiṇṇaṁ vedāna pāragū; </span></div><p><div class=verse-container id=tha-ap3:137.3><span>Brāhmaṇo sañcayo nāma, </span></div><p><div class=verse-container id=tha-ap3:137.4><span>tassa mūle vasāmahaṁ. </span></div><p><div class=verse-container id=tha-ap3:138.1><span>Sāvako te mahāvīra, </span></div><p><div class=verse-container id=tha-ap3:138.2><span>assaji nāma brāhmaṇo; </span></div><p><div class=verse-container id=tha-ap3:138.3><span>Durāsado uggatejo, </span></div><p><div class=verse-container id=tha-ap3:138.4><span>piṇḍāya caratī tadā. </span></div><p><div class=verse-container id=tha-ap3:139.1><span>Tamaddasāsiṁ sappaññaṁ, </span></div><p><div class=verse-container id=tha-ap3:139.2><span>muniṁ mone samāhitaṁ; </span></div><p><div class=verse-container id=tha-ap3:139.3><span>Santacittaṁ mahānāgaṁ, </span></div><p><div class=verse-container id=tha-ap3:139.4><span>suphullaṁ padumaṁ yathā. </span></div><p><div class=verse-container id=tha-ap3:140.1><span>Disvā me cittamuppajji, </span></div><p><div class=verse-container id=tha-ap3:140.2><span>sudantaṁ suddhamānasaṁ; </span></div><p><div class=verse-container id=tha-ap3:140.3><span>Usabhaṁ pavaraṁ vīraṁ, </span></div><p><div class=verse-container id=tha-ap3:140.4><span>arahāyaṁ bhavissati. </span></div><p><div class=verse-container id=tha-ap3:141.1><span>Pāsādiko iriyati, </span></div><p><div class=verse-container id=tha-ap3:141.2><span>abhirūpo susaṁvuto; </span></div><p><div class=verse-container id=tha-ap3:141.3><span>Uttame damathe danto, </span></div><p><div class=verse-container id=tha-ap3:141.4><span>amatadassī bhavissati. </span></div><p><div class=verse-container id=tha-ap3:142.1><span>Yannūnāhaṁ uttamatthaṁ, </span></div><p><div class=verse-container id=tha-ap3:142.2><span>puccheyyaṁ tuṭṭhamānasaṁ; </span></div><p><div class=verse-container id=tha-ap3:142.3><span>So me puṭṭho kathessati, </span></div><p><div class=verse-container id=tha-ap3:142.4><span>paṭipucchāmahaṁ tadā. </span></div><p><div class=verse-container id=tha-ap3:143.1><span>Piṇḍapātaṁ carantassa, </span></div><p><div class=verse-container id=tha-ap3:143.2><span>pacchato agamāsahaṁ; </span></div><p><div class=verse-container id=tha-ap3:143.3><span>Okāsaṁ paṭimānento, </span></div><p><div class=verse-container id=tha-ap3:143.4><span>pucchituṁ amataṁ padaṁ. </span></div><p><div class=verse-container id=tha-ap3:144.1><span>Vīthintare anuppattaṁ, </span></div><p><div class=verse-container id=tha-ap3:144.2><span>upagantvāna pucchahaṁ; </span></div><p><div class=verse-container id=tha-ap3:144.3><span>‘Kathaṁ gottosi tvaṁ vīra, </span></div><p><div class=verse-container id=tha-ap3:144.4><span>kassa sissosi mārisa’. </span></div><p><div class=verse-container id=tha-ap3:145.1><span>So me puṭṭho viyākāsi, </span></div><p><div class=verse-container id=tha-ap3:145.2><span>asambhītova kesarī; </span></div><p><div class=verse-container id=tha-ap3:145.3><span>‘Buddho loke samuppanno, </span></div><p><div class=verse-container id=tha-ap3:145.4><span>tassa sissomhi āvuso’. </span></div><p><div class=verse-container id=tha-ap3:146.1><span>‘Kīdisaṁ te mahāvīra, </span></div><p><div class=verse-container id=tha-ap3:146.2><span>anujāta mahāyasa; </span></div><p><div class=verse-container id=tha-ap3:146.3><span>Buddhassa sāsanaṁ dhammaṁ, </span></div><p><div class=verse-container id=tha-ap3:146.4><span>sādhu me kathayassu bho’. </span></div><p><div class=verse-container id=tha-ap3:147.1><span>So me puṭṭho kathī sabbaṁ, </span></div><p><div class=verse-container id=tha-ap3:147.2><span>gambhīraṁ nipuṇaṁ padaṁ; </span></div><p><div class=verse-container id=tha-ap3:147.3><span>Taṇhāsallassa hantāraṁ, </span></div><p><div class=verse-container id=tha-ap3:147.4><span>sabbadukkhāpanūdanaṁ. </span></div><p><div class=verse-container id=tha-ap3:148.1><span>‘Ye dhammā hetuppabhavā, </span></div><p><div class=verse-container id=tha-ap3:148.2><span>Tesaṁ hetuṁ tathāgato āha; </span></div><p><div class=verse-container id=tha-ap3:148.3><span>Tesañca yo nirodho, </span></div><p><div class=verse-container id=tha-ap3:148.4><span>Evaṁvādī mahāsamaṇo’. </span></div><p><div class=verse-container id=tha-ap3:149.1><span>Sohaṁ vissajjite pañhe, </span></div><p><div class=verse-container id=tha-ap3:149.2><span>paṭhamaṁ phalamajjhagaṁ; </span></div><p><div class=verse-container id=tha-ap3:149.3><span>Virajo vimalo āsiṁ, </span></div><p><div class=verse-container id=tha-ap3:149.4><span>sutvāna jinasāsanaṁ. </span></div><p><div class=verse-container id=tha-ap3:150.1><span>Sutvāna munino vākyaṁ, </span></div><p><div class=verse-container id=tha-ap3:150.2><span>passitvā dhammamuttamaṁ; </span></div><p><div class=verse-container id=tha-ap3:150.3><span>Pariyogāḷhasaddhammo, </span></div><p><div class=verse-container id=tha-ap3:150.4><span>imaṁ gāthamabhāsahaṁ. </span></div><p><div class=verse-container id=tha-ap3:151.1><span>‘Eseva dhammo yadi tāvadeva, </span></div><p><div class=verse-container id=tha-ap3:151.2><span>Paccabyatha padamasokaṁ; </span></div><p><div class=verse-container id=tha-ap3:151.3><span>Adiṭṭhaṁ abbhatītaṁ, </span></div><p><div class=verse-container id=tha-ap3:151.4><span>Bahukehi kappanahutehi’. </span></div><p><div class=verse-container id=tha-ap3:152.1><span>Svāhaṁ dhammaṁ gavesanto, </span></div><p><div class=verse-container id=tha-ap3:152.2><span>kutitthe sañcariṁ ahaṁ; </span></div><p><div class=verse-container id=tha-ap3:152.3><span>So me attho anuppatto, </span></div><p><div class=verse-container id=tha-ap3:152.4><span>kālo me nappamajjituṁ. </span></div><p><div class=verse-container id=tha-ap3:153.1><span>Tositohaṁ assajinā, </span></div><p><div class=verse-container id=tha-ap3:153.2><span>patvāna acalaṁ padaṁ; </span></div><p><div class=verse-container id=tha-ap3:153.3><span>Sahāyakaṁ gavesanto, </span></div><p><div class=verse-container id=tha-ap3:153.4><span>assamaṁ agamāsahaṁ. </span></div><p><div class=verse-container id=tha-ap3:154.1><span>Dūratova mamaṁ disvā, </span></div><p><div class=verse-container id=tha-ap3:154.2><span>sahāyo me susikkhito; </span></div><p><div class=verse-container id=tha-ap3:154.3><span>Iriyāpathasampanno, </span></div><p><div class=verse-container id=tha-ap3:154.4><span>idaṁ vacanamabravi. </span></div><p><div class=verse-container id=tha-ap3:155.1><span>‘Pasannamukhanettosi, </span></div><p><div class=verse-container id=tha-ap3:155.2><span>munibhāvova dissati; </span></div><p><div class=verse-container id=tha-ap3:155.3><span>Amatādhigato kacci, </span></div><p><div class=verse-container id=tha-ap3:155.4><span>nibbānamaccutaṁ padaṁ. </span></div><p><div class=verse-container id=tha-ap3:156.1><span>Subhānurūpo āyāsi, </span></div><p><div class=verse-container id=tha-ap3:156.2><span>āneñjakārito viya; </span></div><p><div class=verse-container id=tha-ap3:156.3><span>Dantova dantadamatho, </span></div><p><div class=verse-container id=tha-ap3:156.4><span>upasantosi brāhmaṇa’. </span></div><p><div class=verse-container id=tha-ap3:157.1><span>‘Amataṁ mayādhigataṁ, </span></div><p><div class=verse-container id=tha-ap3:157.2><span>sokasallāpanūdanaṁ; </span></div><p><div class=verse-container id=tha-ap3:157.3><span>Tvampi taṁ adhigacchesi, </span></div><p><div class=verse-container id=tha-ap3:157.4><span>gacchāma buddhasantikaṁ’. </span></div><p><div class=verse-container id=tha-ap3:158.1><span>Sādhūti so paṭissutvā, </span></div><p><div class=verse-container id=tha-ap3:158.2><span>sahāyo me susikkhito; </span></div><p><div class=verse-container id=tha-ap3:158.3><span>Hatthena hatthaṁ gaṇhitvā, </span></div><p><div class=verse-container id=tha-ap3:158.4><span>upagamma tavantikaṁ. </span></div><p><div class=verse-container id=tha-ap3:159.1><span>Ubhopi pabbajissāma, </span></div><p><div class=verse-container id=tha-ap3:159.2><span>sakyaputta tavantike; </span></div><p><div class=verse-container id=tha-ap3:159.3><span>Tava sāsanamāgamma, </span></div><p><div class=verse-container id=tha-ap3:159.4><span>viharāma anāsavā. </span></div><p><div class=verse-container id=tha-ap3:160.1><span>Kolito iddhiyā seṭṭho, </span></div><p><div class=verse-container id=tha-ap3:160.2><span>ahaṁ paññāya pārago; </span></div><p><div class=verse-container id=tha-ap3:160.3><span>Ubhova ekato hutvā, </span></div><p><div class=verse-container id=tha-ap3:160.4><span>sāsanaṁ sobhayāmase. </span></div><p><div class=verse-container id=tha-ap3:161.1><span>Apariyositasaṅkappo, </span></div><p><div class=verse-container id=tha-ap3:161.2><span>kutitthe sañcariṁ ahaṁ; </span></div><p><div class=verse-container id=tha-ap3:161.3><span>Tava dassanamāgamma, </span></div><p><div class=verse-container id=tha-ap3:161.4><span>saṅkappo pūrito mama. </span></div><p><div class=verse-container id=tha-ap3:162.1><span>Pathaviyaṁ patiṭṭhāya, </span></div><p><div class=verse-container id=tha-ap3:162.2><span>pupphanti samaye dumā; </span></div><p><div class=verse-container id=tha-ap3:162.3><span>Dibbagandhā sampavanti, </span></div><p><div class=verse-container id=tha-ap3:162.4><span>tosenti sabbapāṇinaṁ. </span></div><p><div class=verse-container id=tha-ap3:163.1><span>Tathevāhaṁ mahāvīra, </span></div><p><div class=verse-container id=tha-ap3:163.2><span>sakyaputta mahāyasa; </span></div><p><div class=verse-container id=tha-ap3:163.3><span>Sāsane te patiṭṭhāya, </span></div><p><div class=verse-container id=tha-ap3:163.4><span>samayesāmi pupphituṁ. </span></div><p><div class=verse-container id=tha-ap3:164.1><span>Vimuttipupphaṁ esanto, </span></div><p><div class=verse-container id=tha-ap3:164.2><span>bhavasaṁsāramocanaṁ; </span></div><p><div class=verse-container id=tha-ap3:164.3><span>Vimuttipupphalābhena, </span></div><p><div class=verse-container id=tha-ap3:164.4><span>tosemi sabbapāṇinaṁ. </span></div><p><div class=verse-container id=tha-ap3:165.1><span>Yāvatā buddhakhettamhi, </span></div><p><div class=verse-container id=tha-ap3:165.2><span>ṭhapetvāna mahāmuniṁ; </span></div><p><div class=verse-container id=tha-ap3:165.3><span>Paññāya sadiso natthi, </span></div><p><div class=verse-container id=tha-ap3:165.4><span>tava puttassa cakkhuma. </span></div><p><div class=verse-container id=tha-ap3:166.1><span>Suvinītā ca te sissā, </span></div><p><div class=verse-container id=tha-ap3:166.2><span>parisā ca susikkhitā; </span></div><p><div class=verse-container id=tha-ap3:166.3><span>Uttame damathe dantā, </span></div><p><div class=verse-container id=tha-ap3:166.4><span>parivārenti taṁ sadā. </span></div><p><div class=verse-container id=tha-ap3:167.1><span>Jhāyī jhānaratā dhīrā, </span></div><p><div class=verse-container id=tha-ap3:167.2><span>santacittā samāhitā; </span></div><p><div class=verse-container id=tha-ap3:167.3><span>Munī moneyyasampannā, </span></div><p><div class=verse-container id=tha-ap3:167.4><span>parivārenti taṁ sadā. </span></div><p><div class=verse-container id=tha-ap3:168.1><span>Appicchā nipakā dhīrā, </span></div><p><div class=verse-container id=tha-ap3:168.2><span>appāhārā alolupā; </span></div><p><div class=verse-container id=tha-ap3:168.3><span>Lābhālābhena santuṭṭhā, </span></div><p><div class=verse-container id=tha-ap3:168.4><span>parivārenti taṁ sadā. </span></div><p><div class=verse-container id=tha-ap3:169.1><span>Āraññikā dhutaratā, </span></div><p><div class=verse-container id=tha-ap3:169.2><span>jhāyino lūkhacīvarā; </span></div><p><div class=verse-container id=tha-ap3:169.3><span>Vivekābhiratā dhīrā, </span></div><p><div class=verse-container id=tha-ap3:169.4><span>parivārenti taṁ sadā. </span></div><p><div class=verse-container id=tha-ap3:170.1><span>Paṭipannā phalaṭṭhā ca, </span></div><p><div class=verse-container id=tha-ap3:170.2><span>sekhā phalasamaṅgino; </span></div><p><div class=verse-container id=tha-ap3:170.3><span>Āsīsakā uttamatthaṁ, </span></div><p><div class=verse-container id=tha-ap3:170.4><span>parivārenti taṁ sadā. </span></div><p><div class=verse-container id=tha-ap3:171.1><span>Sotāpannā ca vimalā, </span></div><p><div class=verse-container id=tha-ap3:171.2><span>sakadāgāmino ca ye; </span></div><p><div class=verse-container id=tha-ap3:171.3><span>Anāgāmī ca arahā, </span></div><p><div class=verse-container id=tha-ap3:171.4><span>parivārenti taṁ sadā. </span></div><p><div class=verse-container id=tha-ap3:172.1><span>Satipaṭṭhānakusalā, </span></div><p><div class=verse-container id=tha-ap3:172.2><span>bojjhaṅgabhāvanāratā; </span></div><p><div class=verse-container id=tha-ap3:172.3><span>Sāvakā te bahū sabbe, </span></div><p><div class=verse-container id=tha-ap3:172.4><span>parivārenti taṁ sadā. </span></div><p><div class=verse-container id=tha-ap3:173.1><span>Iddhipādesu kusalā, </span></div><p><div class=verse-container id=tha-ap3:173.2><span>samādhibhāvanāratā; </span></div><p><div class=verse-container id=tha-ap3:173.3><span>Sammappadhānānuyuttā, </span></div><p><div class=verse-container id=tha-ap3:173.4><span>parivārenti taṁ sadā. </span></div><p><div class=verse-container id=tha-ap3:174.1><span>Tevijjā chaḷabhiññā ca, </span></div><p><div class=verse-container id=tha-ap3:174.2><span>iddhiyā pāramiṁ gatā; </span></div><p><div class=verse-container id=tha-ap3:174.3><span>Paññāya pāramiṁ pattā, </span></div><p><div class=verse-container id=tha-ap3:174.4><span>parivārenti taṁ sadā. </span></div><p><div class=verse-container id=tha-ap3:175.1><span>Edisā te mahāvīra, </span></div><p><div class=verse-container id=tha-ap3:175.2><span>tava sissā susikkhitā; </span></div><p><div class=verse-container id=tha-ap3:175.3><span>Durāsadā uggatejā, </span></div><p><div class=verse-container id=tha-ap3:175.4><span>parivārenti taṁ sadā. </span></div><p><div class=verse-container id=tha-ap3:176.1><span>Tehi sissehi parivuto, </span></div><p><div class=verse-container id=tha-ap3:176.2><span>saññatehi tapassibhi; </span></div><p><div class=verse-container id=tha-ap3:176.3><span>Migarājāvasambhīto, </span></div><p><div class=verse-container id=tha-ap3:176.4><span>uḷurājāva sobhasi. </span></div><p><div class=verse-container id=tha-ap3:177.1><span>Pathaviyaṁ patiṭṭhāya, </span></div><p><div class=verse-container id=tha-ap3:177.2><span>ruhanti dharaṇīruhā; </span></div><p><div class=verse-container id=tha-ap3:177.3><span>Vepullataṁ pāpuṇanti, </span></div><p><div class=verse-container id=tha-ap3:177.4><span>phalañca dassayanti te. </span></div><p><div class=verse-container id=tha-ap3:178.1><span>Pathavīsadiso tvaṁsi, </span></div><p><div class=verse-container id=tha-ap3:178.2><span>sakyaputta mahāyasa; </span></div><p><div class=verse-container id=tha-ap3:178.3><span>Sāsane te patiṭṭhāya, </span></div><p><div class=verse-container id=tha-ap3:178.4><span>labhanti amataṁ phalaṁ. </span></div><p><div class=verse-container id=tha-ap3:179.1><span>Sindhu sarassatī ceva, </span></div><p><div class=verse-container id=tha-ap3:179.2><span>nadiyo candabhāgikā; </span></div><p><div class=verse-container id=tha-ap3:179.3><span>Gaṅgā ca yamunā ceva, </span></div><p><div class=verse-container id=tha-ap3:179.4><span>sarabhū ca atho mahī. </span></div><p><div class=verse-container id=tha-ap3:180.1><span>Etāsaṁ sandamānānaṁ, </span></div><p><div class=verse-container id=tha-ap3:180.2><span>sāgaro sampaṭicchati; </span></div><p><div class=verse-container id=tha-ap3:180.3><span>Jahanti purimaṁ nāmaṁ, </span></div><p><div class=verse-container id=tha-ap3:180.4><span>sāgaroteva ñāyati. </span></div><p><div class=verse-container id=tha-ap3:181.1><span>Tathevime catubbaṇṇā, </span></div><p><div class=verse-container id=tha-ap3:181.2><span>pabbajitvā tavantike; </span></div><p><div class=verse-container id=tha-ap3:181.3><span>Jahanti purimaṁ nāmaṁ, </span></div><p><div class=verse-container id=tha-ap3:181.4><span>buddhaputtāti ñāyare. </span></div><p><div class=verse-container id=tha-ap3:182.1><span>Yathāpi cando vimalo, </span></div><p><div class=verse-container id=tha-ap3:182.2><span>gacchaṁ ākāsadhātuyā; </span></div><p><div class=verse-container id=tha-ap3:182.3><span>Sabbe tāragaṇe loke, </span></div><p><div class=verse-container id=tha-ap3:182.4><span>ābhāya atirocati. </span></div><p><div class=verse-container id=tha-ap3:183.1><span>Tatheva tvaṁ mahāvīra, </span></div><p><div class=verse-container id=tha-ap3:183.2><span>parivuto devamānuse; </span></div><p><div class=verse-container id=tha-ap3:183.3><span>Ete sabbe atikkamma, </span></div><p><div class=verse-container id=tha-ap3:183.4><span>jalasi sabbadā tuvaṁ. </span></div><p><div class=verse-container id=tha-ap3:184.1><span>Gambhīre uṭṭhitā ūmī, </span></div><p><div class=verse-container id=tha-ap3:184.2><span>na velamativattare; </span></div><p><div class=verse-container id=tha-ap3:184.3><span>Sabbā velaṁva phusanti, </span></div><p><div class=verse-container id=tha-ap3:184.4><span>sañcuṇṇā vikiranti tā. </span></div><p><div class=verse-container id=tha-ap3:185.1><span>Tatheva titthiyā loke, </span></div><p><div class=verse-container id=tha-ap3:185.2><span>nānādiṭṭhī bahujjanā; </span></div><p><div class=verse-container id=tha-ap3:185.3><span>Dhammaṁ vāditukāmā te, </span></div><p><div class=verse-container id=tha-ap3:185.4><span>nātivattanti taṁ muniṁ. </span></div><p><div class=verse-container id=tha-ap3:186.1><span>Sace ca taṁ pāpuṇanti, </span></div><p><div class=verse-container id=tha-ap3:186.2><span>paṭivādehi cakkhuma; </span></div><p><div class=verse-container id=tha-ap3:186.3><span>Tavantikaṁ upāgantvā, </span></div><p><div class=verse-container id=tha-ap3:186.4><span>sañcuṇṇāva bhavanti te. </span></div><p><div class=verse-container id=tha-ap3:187.1><span>Yathāpi udake jātā, </span></div><p><div class=verse-container id=tha-ap3:187.2><span>kumudā mandālakā bahū; </span></div><p><div class=verse-container id=tha-ap3:187.3><span>Upalimpanti toyena, </span></div><p><div class=verse-container id=tha-ap3:187.4><span>kaddamakalalena ca. </span></div><p><div class=verse-container id=tha-ap3:188.1><span>Tatheva bahukā sattā, </span></div><p><div class=verse-container id=tha-ap3:188.2><span>loke jātā virūhare; </span></div><p><div class=verse-container id=tha-ap3:188.3><span>Aṭṭitā rāgadosena, </span></div><p><div class=verse-container id=tha-ap3:188.4><span>kaddame kumudaṁ yathā. </span></div><p><div class=verse-container id=tha-ap3:189.1><span>Yathāpi padumaṁ jalajaṁ, </span></div><p><div class=verse-container id=tha-ap3:189.2><span>jalamajjhe virūhati; </span></div><p><div class=verse-container id=tha-ap3:189.3><span>Na so limpati toyena, </span></div><p><div class=verse-container id=tha-ap3:189.4><span>parisuddho hi kesarī. </span></div><p><div class=verse-container id=tha-ap3:190.1><span>Tatheva tvaṁ mahāvīra, </span></div><p><div class=verse-container id=tha-ap3:190.2><span>loke jāto mahāmuni; </span></div><p><div class=verse-container id=tha-ap3:190.3><span>Nopalimpasi lokena, </span></div><p><div class=verse-container id=tha-ap3:190.4><span>toyena padumaṁ yathā. </span></div><p><div class=verse-container id=tha-ap3:191.1><span>Yathāpi rammake māse, </span></div><p><div class=verse-container id=tha-ap3:191.2><span>bahū pupphanti vārijā; </span></div><p><div class=verse-container id=tha-ap3:191.3><span>Nātikkamanti taṁ māsaṁ, </span></div><p><div class=verse-container id=tha-ap3:191.4><span>samayo pupphanāya so. </span></div><p><div class=verse-container id=tha-ap3:192.1><span>Tatheva tvaṁ mahāvīra, </span></div><p><div class=verse-container id=tha-ap3:192.2><span>pupphito te vimuttiyā; </span></div><p><div class=verse-container id=tha-ap3:192.3><span>Sāsanaṁ nātivattanti, </span></div><p><div class=verse-container id=tha-ap3:192.4><span>padumaṁ vārijaṁ yathā. </span></div><p><div class=verse-container id=tha-ap3:193.1><span>Supupphito sālarājā, </span></div><p><div class=verse-container id=tha-ap3:193.2><span>dibbagandhaṁ pavāyati; </span></div><p><div class=verse-container id=tha-ap3:193.3><span>Aññasālehi parivuto, </span></div><p><div class=verse-container id=tha-ap3:193.4><span>sālarājāva sobhati. </span></div><p><div class=verse-container id=tha-ap3:194.1><span>Tatheva tvaṁ mahāvīra, </span></div><p><div class=verse-container id=tha-ap3:194.2><span>buddhañāṇena pupphito; </span></div><p><div class=verse-container id=tha-ap3:194.3><span>Bhikkhusaṅghaparivuto, </span></div><p><div class=verse-container id=tha-ap3:194.4><span>sālarājāva sobhasi. </span></div><p><div class=verse-container id=tha-ap3:195.1><span>Yathāpi selo himavā, </span></div><p><div class=verse-container id=tha-ap3:195.2><span>osadho sabbapāṇinaṁ; </span></div><p><div class=verse-container id=tha-ap3:195.3><span>Nāgānaṁ asurānañca, </span></div><p><div class=verse-container id=tha-ap3:195.4><span>devatānañca ālayo. </span></div><p><div class=verse-container id=tha-ap3:196.1><span>Tatheva tvaṁ mahāvīra, </span></div><p><div class=verse-container id=tha-ap3:196.2><span>osadho viya pāṇinaṁ; </span></div><p><div class=verse-container id=tha-ap3:196.3><span>Tevijjā chaḷabhiññā ca, </span></div><p><div class=verse-container id=tha-ap3:196.4><span>iddhiyā pāramiṁ gatā. </span></div><p><div class=verse-container id=tha-ap3:197.1><span>Anusiṭṭhā mahāvīra, </span></div><p><div class=verse-container id=tha-ap3:197.2><span>tayā kāruṇikena te; </span></div><p><div class=verse-container id=tha-ap3:197.3><span>Ramanti dhammaratiyā, </span></div><p><div class=verse-container id=tha-ap3:197.4><span>vasanti tava sāsane. </span></div><p><div class=verse-container id=tha-ap3:198.1><span>Migarājā yathā sīho, </span></div><p><div class=verse-container id=tha-ap3:198.2><span>abhinikkhamma āsayā; </span></div><p><div class=verse-container id=tha-ap3:198.3><span>Catuddisānuviloketvā, </span></div><p><div class=verse-container id=tha-ap3:198.4><span>tikkhattuṁ abhinādati. </span></div><p><div class=verse-container id=tha-ap3:199.1><span>Sabbe migā uttasanti, </span></div><p><div class=verse-container id=tha-ap3:199.2><span>migarājassa gajjato; </span></div><p><div class=verse-container id=tha-ap3:199.3><span>Tathā hi jātimā eso, </span></div><p><div class=verse-container id=tha-ap3:199.4><span>pasū tāseti sabbadā. </span></div><p><div class=verse-container id=tha-ap3:200.1><span>Gajjato te mahāvīra, </span></div><p><div class=verse-container id=tha-ap3:200.2><span>vasudhā sampakampati; </span></div><p><div class=verse-container id=tha-ap3:200.3><span>Bodhaneyyāvabujjhanti, </span></div><p><div class=verse-container id=tha-ap3:200.4><span>tasanti mārakāyikā. </span></div><p><div class=verse-container id=tha-ap3:201.1><span>Tasanti titthiyā sabbe, </span></div><p><div class=verse-container id=tha-ap3:201.2><span>nadato te mahāmuni; </span></div><p><div class=verse-container id=tha-ap3:201.3><span>Kākā senāva vibbhantā, </span></div><p><div class=verse-container id=tha-ap3:201.4><span>migaraññā yathā migā. </span></div><p><div class=verse-container id=tha-ap3:202.1><span>Ye keci gaṇino loke, </span></div><p><div class=verse-container id=tha-ap3:202.2><span>satthāroti pavuccare; </span></div><p><div class=verse-container id=tha-ap3:202.3><span>Paramparāgataṁ dhammaṁ, </span></div><p><div class=verse-container id=tha-ap3:202.4><span>desenti parisāya te. </span></div><p><div class=verse-container id=tha-ap3:203.1><span>Na hevaṁ tvaṁ mahāvīra, </span></div><p><div class=verse-container id=tha-ap3:203.2><span>dhammaṁ desesi pāṇinaṁ; </span></div><p><div class=verse-container id=tha-ap3:203.3><span>Sāmaṁ saccāni bujjhitvā, </span></div><p><div class=verse-container id=tha-ap3:203.4><span>kevalaṁ bodhipakkhiyaṁ. </span></div><p><div class=verse-container id=tha-ap3:204.1><span>Āsayānusayaṁ ñatvā, </span></div><p><div class=verse-container id=tha-ap3:204.2><span>indriyānaṁ balābalaṁ; </span></div><p><div class=verse-container id=tha-ap3:204.3><span>Bhabbābhabbe viditvāna, </span></div><p><div class=verse-container id=tha-ap3:204.4><span>mahāmeghova gajjasi. </span></div><p><div class=verse-container id=tha-ap3:205.1><span>Cakkavāḷapariyantā, </span></div><p><div class=verse-container id=tha-ap3:205.2><span>nisinnā parisā bhave; </span></div><p><div class=verse-container id=tha-ap3:205.3><span>Nānādiṭṭhī vicinantā, </span></div><p><div class=verse-container id=tha-ap3:205.4><span>vimaticchedanāya taṁ. </span></div><p><div class=verse-container id=tha-ap3:206.1><span>Sabbesaṁ cittamaññāya, </span></div><p><div class=verse-container id=tha-ap3:206.2><span>opammakusalo muni; </span></div><p><div class=verse-container id=tha-ap3:206.3><span>Ekaṁ pañhaṁ kathentova, </span></div><p><div class=verse-container id=tha-ap3:206.4><span>vimatiṁ chindasi pāṇinaṁ. </span></div><p><div class=verse-container id=tha-ap3:207.1><span>Upatissasadiseheva, </span></div><p><div class=verse-container id=tha-ap3:207.2><span>vasudhā pūritā bhave; </span></div><p><div class=verse-container id=tha-ap3:207.3><span>Sabbeva te pañjalikā, </span></div><p><div class=verse-container id=tha-ap3:207.4><span>kittayuṁ lokanāyakaṁ. </span></div><p><div class=verse-container id=tha-ap3:208.1><span>Kappaṁ vā te kittayantā, </span></div><p><div class=verse-container id=tha-ap3:208.2><span>nānāvaṇṇehi kittayuṁ; </span></div><p><div class=verse-container id=tha-ap3:208.3><span>Parimetuṁ na sakkeyyuṁ, </span></div><p><div class=verse-container id=tha-ap3:208.4><span>appameyyo tathāgato. </span></div><p><div class=verse-container id=tha-ap3:209.1><span>Yathāsakena thāmena, </span></div><p><div class=verse-container id=tha-ap3:209.2><span>kittito hi mayā jino; </span></div><p><div class=verse-container id=tha-ap3:209.3><span>Kappakoṭīpi kittentā, </span></div><p><div class=verse-container id=tha-ap3:209.4><span>evamevaṁ pakittayuṁ. </span></div><p><div class=verse-container id=tha-ap3:210.1><span>Sace hi koci devo vā, </span></div><p><div class=verse-container id=tha-ap3:210.2><span>manusso vā susikkhito; </span></div><p><div class=verse-container id=tha-ap3:210.3><span>Pametuṁ parikappeyya, </span></div><p><div class=verse-container id=tha-ap3:210.4><span>vighātaṁva labheyya so. </span></div><p><div class=verse-container id=tha-ap3:211.1><span>Sāsane te patiṭṭhāya, </span></div><p><div class=verse-container id=tha-ap3:211.2><span>sakyaputta mahāyasa; </span></div><p><div class=verse-container id=tha-ap3:211.3><span>Paññāya pāramiṁ gantvā, </span></div><p><div class=verse-container id=tha-ap3:211.4><span>viharāmi anāsavo. </span></div><p><div class=verse-container id=tha-ap3:212.1><span>Titthiye sampamaddāmi, </span></div><p><div class=verse-container id=tha-ap3:212.2><span>vattemi jinasāsanaṁ; </span></div><p><div class=verse-container id=tha-ap3:212.3><span>Dhammasenāpati ajja, </span></div><p><div class=verse-container id=tha-ap3:212.4><span>sakyaputtassa sāsane. </span></div><p><div class=verse-container id=tha-ap3:213.1><span>Aparimeyye kataṁ kammaṁ, </span></div><p><div class=verse-container id=tha-ap3:213.2><span>phalaṁ dassesi me idha; </span></div><p><div class=verse-container id=tha-ap3:213.3><span>Sukhitto saravegova, </span></div><p><div class=verse-container id=tha-ap3:213.4><span>kilese jhāpayī mama. </span></div><p><div class=verse-container id=tha-ap3:214.1><span>Yo koci manujo bhāraṁ, </span></div><p><div class=verse-container id=tha-ap3:214.2><span>dhāreyya matthake sadā; </span></div><p><div class=verse-container id=tha-ap3:214.3><span>Bhārena dukkhito assa, </span></div><p><div class=verse-container id=tha-ap3:214.4><span>bhārehi bharito tathā. </span></div><p><div class=verse-container id=tha-ap3:215.1><span>Ḍayhamāno tīhaggīhi, </span></div><p><div class=verse-container id=tha-ap3:215.2><span>bhavesu saṁsariṁ ahaṁ; </span></div><p><div class=verse-container id=tha-ap3:215.3><span>Bharito bhavabhārena, </span></div><p><div class=verse-container id=tha-ap3:215.4><span>giriṁ uccārito yathā. </span></div><p><div class=verse-container id=tha-ap3:216.1><span>Oropito ca me bhāro, </span></div><p><div class=verse-container id=tha-ap3:216.2><span>bhavā ugghāṭitā mayā; </span></div><p><div class=verse-container id=tha-ap3:216.3><span>Karaṇīyaṁ kataṁ sabbaṁ, </span></div><p><div class=verse-container id=tha-ap3:216.4><span>sakyaputtassa sāsane. </span></div><p><div class=verse-container id=tha-ap3:217.1><span>Yāvatā buddhakhettamhi, </span></div><p><div class=verse-container id=tha-ap3:217.2><span>ṭhapetvā sakyapuṅgavaṁ; </span></div><p><div class=verse-container id=tha-ap3:217.3><span>Ahaṁ aggomhi paññāya, </span></div><p><div class=verse-container id=tha-ap3:217.4><span>sadiso me na vijjati. </span></div><p><div class=verse-container id=tha-ap3:218.1><span>Samādhimhi sukusalo, </span></div><p><div class=verse-container id=tha-ap3:218.2><span>iddhiyā pāramiṁ gato; </span></div><p><div class=verse-container id=tha-ap3:218.3><span>Icchamāno cahaṁ ajja, </span></div><p><div class=verse-container id=tha-ap3:218.4><span>sahassaṁ abhinimmine. </span></div><p><div class=verse-container id=tha-ap3:219.1><span>Anupubbavihārassa, </span></div><p><div class=verse-container id=tha-ap3:219.2><span>vasībhūto mahāmuni; </span></div><p><div class=verse-container id=tha-ap3:219.3><span>Kathesi sāsanaṁ mayhaṁ, </span></div><p><div class=verse-container id=tha-ap3:219.4><span>nirodho sayanaṁ mama. </span></div><p><div class=verse-container id=tha-ap3:220.1><span>Dibbacakkhu visuddhaṁ me, </span></div><p><div class=verse-container id=tha-ap3:220.2><span>samādhikusalo ahaṁ; </span></div><p><div class=verse-container id=tha-ap3:220.3><span>Sammappadhānānuyutto, </span></div><p><div class=verse-container id=tha-ap3:220.4><span>bojjhaṅgabhāvanārato. </span></div><p><div class=verse-container id=tha-ap3:221.1><span>Sāvakena hi pattabbaṁ, </span></div><p><div class=verse-container id=tha-ap3:221.2><span>sabbameva kataṁ mayā; </span></div><p><div class=verse-container id=tha-ap3:221.3><span>Lokanāthaṁ ṭhapetvāna, </span></div><p><div class=verse-container id=tha-ap3:221.4><span>sadiso me na vijjati. </span></div><p><div class=verse-container id=tha-ap3:222.1><span>Samāpattīnaṁ kusalo, </span></div><p><div class=verse-container id=tha-ap3:222.2><span>Jhānavimokkhāna khippapaṭilābhī; </span></div><p><div class=verse-container id=tha-ap3:222.3><span>Bojjhaṅgabhāvanārato, </span></div><p><div class=verse-container id=tha-ap3:222.4><span>Sāvakaguṇapāramigatosmi. </span></div><p><div class=verse-container id=tha-ap3:223.1><span>Sāvakaguṇenapi phussena, </span></div><p><div class=verse-container id=tha-ap3:223.2><span>Buddhiyā parisuttamabhāravā; </span></div><p><div class=verse-container id=tha-ap3:223.3><span>Yaṁ saddhāsaṅgahitaṁ cittaṁ, </span></div><p><div class=verse-container id=tha-ap3:223.4><span>Sadā sabrahmacārīsu. </span></div><p><div class=verse-container id=tha-ap3:224.1><span>Uddhatavisova sappo, </span></div><p><div class=verse-container id=tha-ap3:224.2><span>Chinnavisāṇova usabho; </span></div><p><div class=verse-container id=tha-ap3:224.3><span>Nikkhittamānadappova, </span></div><p><div class=verse-container id=tha-ap3:224.4><span>Upemi garugāravena gaṇaṁ. </span></div><p><div class=verse-container id=tha-ap3:225.1><span>Yadi rūpinī bhaveyya, </span></div><p><div class=verse-container id=tha-ap3:225.2><span>Paññā me vasumatīpi na sameyya; </span></div><p><div class=verse-container id=tha-ap3:225.3><span>Anomadassissa bhagavato, </span></div><p><div class=verse-container id=tha-ap3:225.4><span>Phalametaṁ ñāṇathavanāya. </span></div><p><div class=verse-container id=tha-ap3:226.1><span>Pavattitaṁ dhammacakkaṁ, </span></div><p><div class=verse-container id=tha-ap3:226.2><span>sakyaputtena tādinā; </span></div><p><div class=verse-container id=tha-ap3:226.3><span>Anuvattemahaṁ sammā, </span></div><p><div class=verse-container id=tha-ap3:226.4><span>ñāṇathavanāyidaṁ phalaṁ. </span></div><p><div class=verse-container id=tha-ap3:227.1><span>Mā me kadāci pāpiccho, </span></div><p><div class=verse-container id=tha-ap3:227.2><span>kusīto hīnavīriyo; </span></div><p><div class=verse-container id=tha-ap3:227.3><span>Appassuto anācāro, </span></div><p><div class=verse-container id=tha-ap3:227.4><span>sameto ahu katthaci. </span></div><p><div class=verse-container id=tha-ap3:228.1><span>Bahussuto ca medhāvī, </span></div><p><div class=verse-container id=tha-ap3:228.2><span>sīlesu susamāhito; </span></div><p><div class=verse-container id=tha-ap3:228.3><span>Cetosamathānuyutto, </span></div><p><div class=verse-container id=tha-ap3:228.4><span>api muddhani tiṭṭhatu. </span></div><p><div class=verse-container id=tha-ap3:229.1><span>Taṁ vo vadāmi bhaddante, </span></div><p><div class=verse-container id=tha-ap3:229.2><span>yāvantettha samāgatā; </span></div><p><div class=verse-container id=tha-ap3:229.3><span>Appicchā hotha santuṭṭhā, </span></div><p><div class=verse-container id=tha-ap3:229.4><span>jhāyī jhānaratā sadā. </span></div><p><div class=verse-container id=tha-ap3:230.1><span>Yamahaṁ paṭhamaṁ disvā, </span></div><p><div class=verse-container id=tha-ap3:230.2><span>virajo vimalo ahuṁ; </span></div><p><div class=verse-container id=tha-ap3:230.3><span>So me ācariyo dhīro, </span></div><p><div class=verse-container id=tha-ap3:230.4><span>assaji nāma sāvako. </span></div><p><div class=verse-container id=tha-ap3:231.1><span>Tassāhaṁ vāhasā ajja, </span></div><p><div class=verse-container id=tha-ap3:231.2><span>dhammasenāpatī ahuṁ; </span></div><p><div class=verse-container id=tha-ap3:231.3><span>Sabbattha pāramiṁ patvā, </span></div><p><div class=verse-container id=tha-ap3:231.4><span>viharāmi anāsavo. </span></div><p><div class=verse-container id=tha-ap3:232.1><span>Yo me ācariyo āsi, </span></div><p><div class=verse-container id=tha-ap3:232.2><span>assaji nāma sāvako; </span></div><p><div class=verse-container id=tha-ap3:232.3><span>Yassaṁ disāyaṁ vasati, </span></div><p><div class=verse-container id=tha-ap3:232.4><span>ussīsamhi karomahaṁ. </span></div><p><div class=verse-container id=tha-ap3:233.1><span>Mama kammaṁ saritvāna, </span></div><p><div class=verse-container id=tha-ap3:233.2><span>gotamo sakyapuṅgavo; </span></div><p><div class=verse-container id=tha-ap3:233.3><span>Bhikkhusaṅghe nisīditvā, </span></div><p><div class=verse-container id=tha-ap3:233.4><span>aggaṭṭhāne ṭhapesi maṁ. </span></div><p><div class=verse-container id=tha-ap3:234.1><span>Kilesā jhāpitā mayhaṁ, </span></div><p><div class=verse-container id=tha-ap3:234.2><span>bhavā sabbe samūhatā; </span></div><p><div class=verse-container id=tha-ap3:234.3><span>Nāgova bandhanaṁ chetvā, </span></div><p><div class=verse-container id=tha-ap3:234.4><span>viharāmi anāsavo. </span></div><p><div class=verse-container id=tha-ap3:235.1><span>Svāgataṁ vata me āsi, </span></div><p><div class=verse-container id=tha-ap3:235.2><span>buddhaseṭṭhassa santike; </span></div><p><div class=verse-container id=tha-ap3:235.3><span>Tisso vijjā anuppattā, </span></div><p><div class=verse-container id=tha-ap3:235.4><span>kataṁ buddhassa sāsanaṁ. </span></div><p><div class=verse-container id=tha-ap3:236.1><span>Paṭisambhidā catasso, </span></div><p><div class=verse-container id=tha-ap3:236.2><span>vimokkhāpi ca aṭṭhime; </span></div><p><div class=verse-container id=tha-ap3:236.3><span>Chaḷabhiññā sacchikatā, </span></div><p><div class=verse-container id=tha-ap3:236.4><span>kataṁ buddhassa sāsanaṁ”. </span></div><p><div class=verse-container id=tha-ap3:237.1><span>Itthaṁ sudaṁ āyasmā sāriputto thero imā gāthāyo abhāsitthāti. </span></div><p><div class=verse-container id=tha-ap3:238.1><span>Sāriputtattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0002.html>Previous</a><a href=/canon/en/pli/ms/sutta/kn/tha-ap/tha-ap0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>