<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0115.html>Previous</a><a href=/canon/en/pli/ms/sutta/kn/tha-ap/tha-ap0117.html>Next</a></div><p><div class=verse-container id=tha-ap116:0.1><span>Therāpadāna </span></div><p><div class=verse-container id=tha-ap116:0.2><span>Mahāparivāravagga </span></div><p><div class=verse-container id=tha-ap116:0.3><span class=big-bold>Ekāsaniyattheraapadāna </span></div><p><div class=verse-container id=tha-ap116:1.1><span>“Varuṇo nāma nāmena, </span></div><p><div class=verse-container id=tha-ap116:1.2><span>devarājā ahaṁ tadā; </span></div><p><div class=verse-container id=tha-ap116:1.3><span>Upaṭṭhahesiṁ sambuddhaṁ, </span></div><p><div class=verse-container id=tha-ap116:1.4><span>sayoggabalavāhano. </span></div><p><div class=verse-container id=tha-ap116:2.1><span>Nibbute lokanāthamhi, </span></div><p><div class=verse-container id=tha-ap116:2.2><span>atthadassīnaruttame; </span></div><p><div class=verse-container id=tha-ap116:2.3><span>Tūriyaṁ sabbamādāya, </span></div><p><div class=verse-container id=tha-ap116:2.4><span>agamaṁ bodhimuttamaṁ. </span></div><p><div class=verse-container id=tha-ap116:3.1><span>Vāditena ca naccena, </span></div><p><div class=verse-container id=tha-ap116:3.2><span>sammatāḷasamāhito; </span></div><p><div class=verse-container id=tha-ap116:3.3><span>Sammukhā viya sambuddhaṁ, </span></div><p><div class=verse-container id=tha-ap116:3.4><span>upaṭṭhiṁ bodhimuttamaṁ. </span></div><p><div class=verse-container id=tha-ap116:4.1><span>Upaṭṭhahitvā taṁ bodhiṁ, </span></div><p><div class=verse-container id=tha-ap116:4.2><span>dharaṇīruhapādapaṁ; </span></div><p><div class=verse-container id=tha-ap116:4.3><span>Pallaṅkaṁ ābhujitvāna, </span></div><p><div class=verse-container id=tha-ap116:4.4><span>tattha kālaṅkato ahaṁ. </span></div><p><div class=verse-container id=tha-ap116:5.1><span>Sakakammābhiraddhohaṁ, </span></div><p><div class=verse-container id=tha-ap116:5.2><span>pasanno bodhimuttame; </span></div><p><div class=verse-container id=tha-ap116:5.3><span>Tena cittappasādena, </span></div><p><div class=verse-container id=tha-ap116:5.4><span>nimmānaṁ upapajjahaṁ. </span></div><p><div class=verse-container id=tha-ap116:6.1><span>Saṭṭhitūriyasahassāni, </span></div><p><div class=verse-container id=tha-ap116:6.2><span>parivārenti maṁ sadā; </span></div><p><div class=verse-container id=tha-ap116:6.3><span>Manussesu ca devesu, </span></div><p><div class=verse-container id=tha-ap116:6.4><span>vattamānaṁ bhavābhave. </span></div><p><div class=verse-container id=tha-ap116:7.1><span>Tividhaggī nibbutā mayhaṁ, </span></div><p><div class=verse-container id=tha-ap116:7.2><span>bhavā sabbe samūhatā; </span></div><p><div class=verse-container id=tha-ap116:7.3><span>Dhāremi antimaṁ dehaṁ, </span></div><p><div class=verse-container id=tha-ap116:7.4><span>sammāsambuddhasāsane. </span></div><p><div class=verse-container id=tha-ap116:8.1><span>Subāhū nāma nāmena, </span></div><p><div class=verse-container id=tha-ap116:8.2><span>catuttiṁsāsu khattiyā; </span></div><p><div class=verse-container id=tha-ap116:8.3><span>Sattaratanasampannā, </span></div><p><div class=verse-container id=tha-ap116:8.4><span>pañcakappasate ito. </span></div><p><div class=verse-container id=tha-ap116:9.1><span>Paṭisambhidā catasso, </span></div><p><div class=verse-container id=tha-ap116:9.2><span>…pe… </span></div><p><div class=verse-container id=tha-ap116:9.3><span>kataṁ buddhassa sāsanaṁ”. </span></div><p><div class=verse-container id=tha-ap116:10.1><span>Itthaṁ sudaṁ āyasmā ekāsaniyo thero imā gāthāyo abhāsitthāti. </span></div><p><div class=verse-container id=tha-ap116:11.1><span>Ekāsaniyattherassāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0115.html>Previous</a><a href=/canon/en/pli/ms/sutta/kn/tha-ap/tha-ap0117.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>