<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0061.html>Previous</a><a href=/canon/en/pli/ms/sutta/kn/tha-ap/tha-ap0063.html>Next</a></div><p><div class=verse-container id=tha-ap62:0.1><span>Therāpadāna </span></div><p><div class=verse-container id=tha-ap62:0.2><span>Bījanivagga </span></div><p><div class=verse-container id=tha-ap62:0.3><span class=big-bold>Asanabodhiyattheraapadāna </span></div><p><div class=verse-container id=tha-ap62:1.1><span>“Jātiyā sattavassohaṁ, </span></div><p><div class=verse-container id=tha-ap62:1.2><span>addasaṁ lokanāyakaṁ; </span></div><p><div class=verse-container id=tha-ap62:1.3><span>Pasannacitto sumano, </span></div><p><div class=verse-container id=tha-ap62:1.4><span>upagacchiṁ naruttamaṁ. </span></div><p><div class=verse-container id=tha-ap62:2.1><span>Tissassāhaṁ bhagavato, </span></div><p><div class=verse-container id=tha-ap62:2.2><span>lokajeṭṭhassa tādino; </span></div><p><div class=verse-container id=tha-ap62:2.3><span>Haṭṭho haṭṭhena cittena, </span></div><p><div class=verse-container id=tha-ap62:2.4><span>ropayiṁ bodhimuttamaṁ. </span></div><p><div class=verse-container id=tha-ap62:3.1><span>Asano nāmadheyyena, </span></div><p><div class=verse-container id=tha-ap62:3.2><span>dharaṇīruhapādapo; </span></div><p><div class=verse-container id=tha-ap62:3.3><span>Pañcavasse paricariṁ, </span></div><p><div class=verse-container id=tha-ap62:3.4><span>asanaṁ bodhimuttamaṁ. </span></div><p><div class=verse-container id=tha-ap62:4.1><span>Pupphitaṁ pādapaṁ disvā, </span></div><p><div class=verse-container id=tha-ap62:4.2><span>abbhutaṁ lomahaṁsanaṁ; </span></div><p><div class=verse-container id=tha-ap62:4.3><span>Sakaṁ kammaṁ pakittento, </span></div><p><div class=verse-container id=tha-ap62:4.4><span>buddhaseṭṭhaṁ upāgamiṁ. </span></div><p><div class=verse-container id=tha-ap62:5.1><span>Tisso tadā so sambuddho, </span></div><p><div class=verse-container id=tha-ap62:5.2><span>sayambhū aggapuggalo; </span></div><p><div class=verse-container id=tha-ap62:5.3><span>Bhikkhusaṅghe nisīditvā, </span></div><p><div class=verse-container id=tha-ap62:5.4><span>imā gāthā abhāsatha. </span></div><p><div class=verse-container id=tha-ap62:6.1><span>‘Yenāyaṁ ropitā bodhi, </span></div><p><div class=verse-container id=tha-ap62:6.2><span>buddhapūjā ca sakkatā; </span></div><p><div class=verse-container id=tha-ap62:6.3><span>Tamahaṁ kittayissāmi, </span></div><p><div class=verse-container id=tha-ap62:6.4><span>suṇātha mama bhāsato. </span></div><p><div class=verse-container id=tha-ap62:7.1><span>Tiṁsakappāni devesu, </span></div><p><div class=verse-container id=tha-ap62:7.2><span>devarajjaṁ karissati; </span></div><p><div class=verse-container id=tha-ap62:7.3><span>Catusaṭṭhi cakkhattuṁ so, </span></div><p><div class=verse-container id=tha-ap62:7.4><span>cakkavattī bhavissati. </span></div><p><div class=verse-container id=tha-ap62:8.1><span>Tusitā hi cavitvāna, </span></div><p><div class=verse-container id=tha-ap62:8.2><span>sukkamūlena codito; </span></div><p><div class=verse-container id=tha-ap62:8.3><span>Dve sampattī anubhotvā, </span></div><p><div class=verse-container id=tha-ap62:8.4><span>manussatte ramissati. </span></div><p><div class=verse-container id=tha-ap62:9.1><span>Padhānapahitatto so, </span></div><p><div class=verse-container id=tha-ap62:9.2><span>upasanto nirūpadhi; </span></div><p><div class=verse-container id=tha-ap62:9.3><span>Sabbāsave pariññāya, </span></div><p><div class=verse-container id=tha-ap62:9.4><span>nibbāyissatināsavo’. </span></div><p><div class=verse-container id=tha-ap62:10.1><span>Vivekamanuyuttohaṁ, </span></div><p><div class=verse-container id=tha-ap62:10.2><span>upasanto nirūpadhi; </span></div><p><div class=verse-container id=tha-ap62:10.3><span>Nāgova bandhanaṁ chetvā, </span></div><p><div class=verse-container id=tha-ap62:10.4><span>viharāmi anāsavo. </span></div><p><div class=verse-container id=tha-ap62:11.1><span>Dvenavute ito kappe, </span></div><p><div class=verse-container id=tha-ap62:11.2><span>bodhiṁ ropesahaṁ tadā; </span></div><p><div class=verse-container id=tha-ap62:11.3><span>Duggatiṁ nābhijānāmi, </span></div><p><div class=verse-container id=tha-ap62:11.4><span>bodhiropassidaṁ phalaṁ. </span></div><p><div class=verse-container id=tha-ap62:12.1><span>Catusattatito kappe, </span></div><p><div class=verse-container id=tha-ap62:12.2><span>daṇḍasenoti vissuto; </span></div><p><div class=verse-container id=tha-ap62:12.3><span>Sattaratanasampanno, </span></div><p><div class=verse-container id=tha-ap62:12.4><span>cakkavattī tadā ahuṁ. </span></div><p><div class=verse-container id=tha-ap62:13.1><span>Tesattatimhito kappe, </span></div><p><div class=verse-container id=tha-ap62:13.2><span>sattāhesuṁ mahīpatī; </span></div><p><div class=verse-container id=tha-ap62:13.3><span>Samantanemināmena, </span></div><p><div class=verse-container id=tha-ap62:13.4><span>rājāno cakkavattino. </span></div><p><div class=verse-container id=tha-ap62:14.1><span>Paṇṇavīsatito kappe, </span></div><p><div class=verse-container id=tha-ap62:14.2><span>puṇṇako nāma khattiyo; </span></div><p><div class=verse-container id=tha-ap62:14.3><span>Sattaratanasampanno, </span></div><p><div class=verse-container id=tha-ap62:14.4><span>cakkavattī mahabbalo. </span></div><p><div class=verse-container id=tha-ap62:15.1><span>Paṭisambhidā catasso, </span></div><p><div class=verse-container id=tha-ap62:15.2><span>…pe… </span></div><p><div class=verse-container id=tha-ap62:15.3><span>kataṁ buddhassa sāsanaṁ”. </span></div><p><div class=verse-container id=tha-ap62:16.1><span>Itthaṁ sudaṁ āyasmā asanabodhiyo thero imā gāthāyo abhāsitthāti. </span></div><p><div class=verse-container id=tha-ap62:17.1><span>Asanabodhiyattherassāpadānaṁ dasamaṁ. </span></div><p><div class=verse-container id=tha-ap62:18.1><span>Bījanivaggo chaṭṭho. </span></div><p><div class=verse-container id=tha-ap62:19.1><span>Tassuddānaṁ </span></div><p><div class=verse-container id=tha-ap62:20.1><span>Bījanī sataraṁsī ca, </span></div><p><div class=verse-container id=tha-ap62:20.2><span>sayanodakivāhiyo; </span></div><p><div class=verse-container id=tha-ap62:20.3><span>Parivāro padīpañca, </span></div><p><div class=verse-container id=tha-ap62:20.4><span>dhajo padumapūjako; </span></div><p><div class=verse-container id=tha-ap62:20.5><span>Bodhi ca dasamo vutto, </span></div><p><div class=verse-container id=tha-ap62:20.6><span>gāthā dvenavuti tathā. </span></div><div class=flex-between><a href=/canon/en/pli/ms/sutta/kn/tha-ap/tha-ap0061.html>Previous</a><a href=/canon/en/pli/ms/sutta/kn/tha-ap/tha-ap0063.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>