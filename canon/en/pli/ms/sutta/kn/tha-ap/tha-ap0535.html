<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0534.html>Previous</a><a href=/canon/en/pli/ms/sutta/kn/tha-ap/tha-ap0536.html>Next</a></div><p><div class=verse-container id=tha-ap535:0.1><span>Therāpadāna </span></div><p><div class=verse-container id=tha-ap535:0.2><span>Kaccāyanavagga </span></div><p><div class=verse-container id=tha-ap535:0.3><span class=big-bold>Mahākappinattheraapadāna </span></div><p><div class=verse-container id=tha-ap535:1.1><span>“Padumuttaro nāma jino, </span></div><p><div class=verse-container id=tha-ap535:1.2><span>sabbadhammāna pāragū; </span></div><p><div class=verse-container id=tha-ap535:1.3><span>Udito ajaṭākāse, </span></div><p><div class=verse-container id=tha-ap535:1.4><span>ravīva saradambare. </span></div><p><div class=verse-container id=tha-ap535:2.1><span>Vacanābhāya bodheti, </span></div><p><div class=verse-container id=tha-ap535:2.2><span>veneyyapadumāni so; </span></div><p><div class=verse-container id=tha-ap535:2.3><span>Kilesapaṅkaṁ soseti, </span></div><p><div class=verse-container id=tha-ap535:2.4><span>matiraṁsīhi nāyako. </span></div><p><div class=verse-container id=tha-ap535:3.1><span>Titthiyānaṁ yase hanti, </span></div><p><div class=verse-container id=tha-ap535:3.2><span>khajjotābhā yathā ravi; </span></div><p><div class=verse-container id=tha-ap535:3.3><span>Saccatthābhaṁ pakāseti, </span></div><p><div class=verse-container id=tha-ap535:3.4><span>ratanaṁva divākaro. </span></div><p><div class=verse-container id=tha-ap535:4.1><span>Guṇānaṁ āyatibhūto, </span></div><p><div class=verse-container id=tha-ap535:4.2><span>ratanānaṁva sāgaro; </span></div><p><div class=verse-container id=tha-ap535:4.3><span>Pajjunnoriva bhūtāni, </span></div><p><div class=verse-container id=tha-ap535:4.4><span>dhammameghena vassati. </span></div><p><div class=verse-container id=tha-ap535:5.1><span>Akkhadasso tadā āsiṁ, </span></div><p><div class=verse-container id=tha-ap535:5.2><span>nagare haṁsasavhaye; </span></div><p><div class=verse-container id=tha-ap535:5.3><span>Upecca dhammamassosiṁ, </span></div><p><div class=verse-container id=tha-ap535:5.4><span>jalajuttamanāmino. </span></div><p><div class=verse-container id=tha-ap535:6.1><span>Ovādakassa bhikkhūnaṁ, </span></div><p><div class=verse-container id=tha-ap535:6.2><span>sāvakassa katāvino; </span></div><p><div class=verse-container id=tha-ap535:6.3><span>Guṇaṁ pakāsayantassa, </span></div><p><div class=verse-container id=tha-ap535:6.4><span>tappayantassa me manaṁ. </span></div><p><div class=verse-container id=tha-ap535:7.1><span>Sutvā patīto sumano, </span></div><p><div class=verse-container id=tha-ap535:7.2><span>nimantetvā tathāgataṁ; </span></div><p><div class=verse-container id=tha-ap535:7.3><span>Sasissaṁ bhojayitvāna, </span></div><p><div class=verse-container id=tha-ap535:7.4><span>taṁ ṭhānamabhipatthayiṁ. </span></div><p><div class=verse-container id=tha-ap535:8.1><span>Tadā haṁsasamabhāgo, </span></div><p><div class=verse-container id=tha-ap535:8.2><span>haṁsadundubhinissano; </span></div><p><div class=verse-container id=tha-ap535:8.3><span>‘Passathetaṁ mahāmattaṁ, </span></div><p><div class=verse-container id=tha-ap535:8.4><span>vinicchayavisāradaṁ. </span></div><p><div class=verse-container id=tha-ap535:9.1><span>Patitaṁ pādamūle me, </span></div><p><div class=verse-container id=tha-ap535:9.2><span>samuggatatanūruhaṁ; </span></div><p><div class=verse-container id=tha-ap535:9.3><span>Jīmūtavaṇṇaṁ pīṇaṁsaṁ, </span></div><p><div class=verse-container id=tha-ap535:9.4><span>pasannanayanānanaṁ. </span></div><p><div class=verse-container id=tha-ap535:10.1><span>Parivārena mahatā, </span></div><p><div class=verse-container id=tha-ap535:10.2><span>rājayuttaṁ mahāyasaṁ; </span></div><p><div class=verse-container id=tha-ap535:10.3><span>Eso katāvino ṭhānaṁ, </span></div><p><div class=verse-container id=tha-ap535:10.4><span>pattheti muditāsayo. </span></div><p><div class=verse-container id=tha-ap535:11.1><span>Iminā paṇipātena, </span></div><p><div class=verse-container id=tha-ap535:11.2><span>cāgena paṇidhīhi ca; </span></div><p><div class=verse-container id=tha-ap535:11.3><span>Kappasatasahassāni, </span></div><p><div class=verse-container id=tha-ap535:11.4><span>nupapajjati duggatiṁ. </span></div><p><div class=verse-container id=tha-ap535:12.1><span>Devesu devasobhaggaṁ, </span></div><p><div class=verse-container id=tha-ap535:12.2><span>manussesu mahantataṁ; </span></div><p><div class=verse-container id=tha-ap535:12.3><span>Anubhotvāna sesena, </span></div><p><div class=verse-container id=tha-ap535:12.4><span>nibbānaṁ pāpuṇissati. </span></div><p><div class=verse-container id=tha-ap535:13.1><span>Satasahassito kappe, </span></div><p><div class=verse-container id=tha-ap535:13.2><span>okkākakulasambhavo; </span></div><p><div class=verse-container id=tha-ap535:13.3><span>Gotamo nāma gottena, </span></div><p><div class=verse-container id=tha-ap535:13.4><span>satthā loke bhavissati. </span></div><p><div class=verse-container id=tha-ap535:14.1><span>Tassa dhammesu dāyādo, </span></div><p><div class=verse-container id=tha-ap535:14.2><span>oraso dhammanimmito; </span></div><p><div class=verse-container id=tha-ap535:14.3><span>Kappino nāma nāmena, </span></div><p><div class=verse-container id=tha-ap535:14.4><span>hessati satthu sāvako’. </span></div><p><div class=verse-container id=tha-ap535:15.1><span>Tatohaṁ sukataṁ kāraṁ, </span></div><p><div class=verse-container id=tha-ap535:15.2><span>katvāna jinasāsane; </span></div><p><div class=verse-container id=tha-ap535:15.3><span>Jahitvā mānusaṁ dehaṁ, </span></div><p><div class=verse-container id=tha-ap535:15.4><span>tusitaṁ agamāsahaṁ. </span></div><p><div class=verse-container id=tha-ap535:16.1><span>Devamānusarajjāni, </span></div><p><div class=verse-container id=tha-ap535:16.2><span>sataso anusāsiya; </span></div><p><div class=verse-container id=tha-ap535:16.3><span>Bārāṇasiyamāsanne, </span></div><p><div class=verse-container id=tha-ap535:16.4><span>jāto keniyajātiyaṁ. </span></div><p><div class=verse-container id=tha-ap535:17.1><span>Sahassaparivārena, </span></div><p><div class=verse-container id=tha-ap535:17.2><span>sapajāpatiko ahaṁ; </span></div><p><div class=verse-container id=tha-ap535:17.3><span>Pañca paccekabuddhānaṁ, </span></div><p><div class=verse-container id=tha-ap535:17.4><span>satāni samupaṭṭhahiṁ. </span></div><p><div class=verse-container id=tha-ap535:18.1><span>Temāsaṁ bhojayitvāna, </span></div><p><div class=verse-container id=tha-ap535:18.2><span>pacchādamha ticīvaraṁ; </span></div><p><div class=verse-container id=tha-ap535:18.3><span>Tato cutā mayaṁ sabbe, </span></div><p><div class=verse-container id=tha-ap535:18.4><span>ahumha tidasūpagā. </span></div><p><div class=verse-container id=tha-ap535:19.1><span>Puno sabbe manussattaṁ, </span></div><p><div class=verse-container id=tha-ap535:19.2><span>agamimha tato cutā; </span></div><p><div class=verse-container id=tha-ap535:19.3><span>Kukkuṭamhi pure jātā, </span></div><p><div class=verse-container id=tha-ap535:19.4><span>himavantassa passato. </span></div><p><div class=verse-container id=tha-ap535:20.1><span>Kappino nāmahaṁ āsiṁ, </span></div><p><div class=verse-container id=tha-ap535:20.2><span>rājaputto mahāyaso; </span></div><p><div class=verse-container id=tha-ap535:20.3><span>Sesāmaccakule jātā, </span></div><p><div class=verse-container id=tha-ap535:20.4><span>mameva parivārayuṁ. </span></div><p><div class=verse-container id=tha-ap535:21.1><span>Mahārajjasukhaṁ patto, </span></div><p><div class=verse-container id=tha-ap535:21.2><span>sabbakāmasamiddhimā; </span></div><p><div class=verse-container id=tha-ap535:21.3><span>Vāṇijehi samakkhātaṁ, </span></div><p><div class=verse-container id=tha-ap535:21.4><span>buddhuppādamahaṁ suṇiṁ. </span></div><p><div class=verse-container id=tha-ap535:22.1><span>‘Buddho loke samuppanno, </span></div><p><div class=verse-container id=tha-ap535:22.2><span>asamo ekapuggalo; </span></div><p><div class=verse-container id=tha-ap535:22.3><span>So pakāseti saddhammaṁ, </span></div><p><div class=verse-container id=tha-ap535:22.4><span>amataṁ sukhamuttamaṁ. </span></div><p><div class=verse-container id=tha-ap535:23.1><span>Suyuttā tassa sissā ca, </span></div><p><div class=verse-container id=tha-ap535:23.2><span>sumuttā ca anāsavā’; </span></div><p><div class=verse-container id=tha-ap535:23.3><span>Sutvā nesaṁ suvacanaṁ, </span></div><p><div class=verse-container id=tha-ap535:23.4><span>sakkaritvāna vāṇije. </span></div><p><div class=verse-container id=tha-ap535:24.1><span>Pahāya rajjaṁ sāmacco, </span></div><p><div class=verse-container id=tha-ap535:24.2><span>nikkhamiṁ buddhamāmako; </span></div><p><div class=verse-container id=tha-ap535:24.3><span>Nadiṁ disvā mahācandaṁ, </span></div><p><div class=verse-container id=tha-ap535:24.4><span>pūritaṁ samatittikaṁ. </span></div><p><div class=verse-container id=tha-ap535:25.1><span>Appatiṭṭhaṁ anālambaṁ, </span></div><p><div class=verse-container id=tha-ap535:25.2><span>duttaraṁ sīghavāhiniṁ; </span></div><p><div class=verse-container id=tha-ap535:25.3><span>Guṇaṁ saritvā buddhassa, </span></div><p><div class=verse-container id=tha-ap535:25.4><span>sotthinā samatikkamiṁ. </span></div><p><div class=verse-container id=tha-ap535:26.1><span>‘Bhavasotaṁ sace buddho, </span></div><p><div class=verse-container id=tha-ap535:26.2><span>tiṇṇo lokantagū vidū; </span></div><p><div class=verse-container id=tha-ap535:26.3><span>Etena saccavajjena, </span></div><p><div class=verse-container id=tha-ap535:26.4><span>gamanaṁ me samijjhatu. </span></div><p><div class=verse-container id=tha-ap535:27.1><span>Yadi santigamo maggo, </span></div><p><div class=verse-container id=tha-ap535:27.2><span>mokkho caccantikaṁ sukhaṁ; </span></div><p><div class=verse-container id=tha-ap535:27.3><span>Etena saccavajjena, </span></div><p><div class=verse-container id=tha-ap535:27.4><span>gamanaṁ me samijjhatu. </span></div><p><div class=verse-container id=tha-ap535:28.1><span>Saṅgho ce tiṇṇakantāro, </span></div><p><div class=verse-container id=tha-ap535:28.2><span>puññakkhetto anuttaro; </span></div><p><div class=verse-container id=tha-ap535:28.3><span>Etena saccavajjena, </span></div><p><div class=verse-container id=tha-ap535:28.4><span>gamanaṁ me samijjhatu’. </span></div><p><div class=verse-container id=tha-ap535:29.1><span>Saha kate saccavare, </span></div><p><div class=verse-container id=tha-ap535:29.2><span>maggā apagataṁ jalaṁ; </span></div><p><div class=verse-container id=tha-ap535:29.3><span>Tato sukhena uttiṇṇo, </span></div><p><div class=verse-container id=tha-ap535:29.4><span>nadītīre manorame. </span></div><p><div class=verse-container id=tha-ap535:30.1><span>Nisinnaṁ addasaṁ buddhaṁ, </span></div><p><div class=verse-container id=tha-ap535:30.2><span>udentaṁva pabhaṅkaraṁ; </span></div><p><div class=verse-container id=tha-ap535:30.3><span>Jalantaṁ hemaselaṁva, </span></div><p><div class=verse-container id=tha-ap535:30.4><span>dīparukkhaṁva jotitaṁ. </span></div><p><div class=verse-container id=tha-ap535:31.1><span>Sasiṁva tārāsahitaṁ, </span></div><p><div class=verse-container id=tha-ap535:31.2><span>sāvakehi purakkhataṁ; </span></div><p><div class=verse-container id=tha-ap535:31.3><span>Vāsavaṁ viya vassantaṁ, </span></div><p><div class=verse-container id=tha-ap535:31.4><span>desanājaladantaraṁ. </span></div><p><div class=verse-container id=tha-ap535:32.1><span>Vanditvāna sahāmacco, </span></div><p><div class=verse-container id=tha-ap535:32.2><span>ekamantamupāvisiṁ; </span></div><p><div class=verse-container id=tha-ap535:32.3><span>Tato no āsayaṁ ñatvā, </span></div><p><div class=verse-container id=tha-ap535:32.4><span>buddho dhammamadesayi. </span></div><p><div class=verse-container id=tha-ap535:33.1><span>Sutvāna dhammaṁ vimalaṁ, </span></div><p><div class=verse-container id=tha-ap535:33.2><span>avocumha mayaṁ jinaṁ; </span></div><p><div class=verse-container id=tha-ap535:33.3><span>‘Pabbājehi mahāvīra, </span></div><p><div class=verse-container id=tha-ap535:33.4><span>nibbindāmha mayaṁ bhave’. </span></div><p><div class=verse-container id=tha-ap535:34.1><span>‘Svākkhāto bhikkhave dhammo, </span></div><p><div class=verse-container id=tha-ap535:34.2><span>dukkhantakaraṇāya vo; </span></div><p><div class=verse-container id=tha-ap535:34.3><span>Caratha brahmacariyaṁ’, </span></div><p><div class=verse-container id=tha-ap535:34.4><span>iccāha munisattamo. </span></div><p><div class=verse-container id=tha-ap535:35.1><span>Saha vācāya sabbepi, </span></div><p><div class=verse-container id=tha-ap535:35.2><span>bhikkhuvesadharā mayaṁ; </span></div><p><div class=verse-container id=tha-ap535:35.3><span>Ahumha upasampannā, </span></div><p><div class=verse-container id=tha-ap535:35.4><span>sotāpannā ca sāsane. </span></div><p><div class=verse-container id=tha-ap535:36.1><span>Tato jetavanaṁ gantvā, </span></div><p><div class=verse-container id=tha-ap535:36.2><span>anusāsi vināyako; </span></div><p><div class=verse-container id=tha-ap535:36.3><span>Anusiṭṭho jinenāhaṁ, </span></div><p><div class=verse-container id=tha-ap535:36.4><span>arahattamapāpuṇiṁ. </span></div><p><div class=verse-container id=tha-ap535:37.1><span>Tato bhikkhusahassāni, </span></div><p><div class=verse-container id=tha-ap535:37.2><span>anusāsimahaṁ tadā; </span></div><p><div class=verse-container id=tha-ap535:37.3><span>Mamānusāsanakarā, </span></div><p><div class=verse-container id=tha-ap535:37.4><span>tepi āsuṁ anāsavā. </span></div><p><div class=verse-container id=tha-ap535:38.1><span>Jino tasmiṁ guṇe tuṭṭho, </span></div><p><div class=verse-container id=tha-ap535:38.2><span>etadagge ṭhapesi maṁ; </span></div><p><div class=verse-container id=tha-ap535:38.3><span>Bhikkhuovādakānaggo, </span></div><p><div class=verse-container id=tha-ap535:38.4><span>kappinoti mahājane. </span></div><p><div class=verse-container id=tha-ap535:39.1><span>Satasahasse kataṁ kammaṁ, </span></div><p><div class=verse-container id=tha-ap535:39.2><span>phalaṁ dassesi me idha; </span></div><p><div class=verse-container id=tha-ap535:39.3><span>Pamutto saravegova, </span></div><p><div class=verse-container id=tha-ap535:39.4><span>kilese jhāpayiṁ mama. </span></div><p><div class=verse-container id=tha-ap535:40.1><span>Kilesā jhāpitā mayhaṁ, </span></div><p><div class=verse-container id=tha-ap535:40.2><span>…pe… </span></div><p><div class=verse-container id=tha-ap535:40.3><span>viharāmi anāsavo. </span></div><p><div class=verse-container id=tha-ap535:41.1><span>Svāgataṁ vata me āsi, </span></div><p><div class=verse-container id=tha-ap535:41.2><span>…pe… </span></div><p><div class=verse-container id=tha-ap535:41.3><span>kataṁ buddhassa sāsanaṁ. </span></div><p><div class=verse-container id=tha-ap535:42.1><span>Paṭisambhidā catasso, </span></div><p><div class=verse-container id=tha-ap535:42.2><span>…pe… </span></div><p><div class=verse-container id=tha-ap535:42.3><span>kataṁ buddhassa sāsanaṁ”. </span></div><p><div class=verse-container id=tha-ap535:43.1><span>Itthaṁ sudaṁ āyasmā mahākappino thero imā gāthāyo abhāsitthāti. </span></div><p><div class=verse-container id=tha-ap535:44.1><span>Mahākappinattherassāpadānaṁ tatiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0534.html>Previous</a><a href=/canon/en/pli/ms/sutta/kn/tha-ap/tha-ap0536.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>