<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0393.html>Previous</a><a href=/canon/en/pli/ms/sutta/kn/tha-ap/tha-ap0395.html>Next</a></div><p id=tha-ap394:0.1><span class=root>Therāpadāna </span><br><p id=tha-ap394:0.2><span class=root>Pilindavacchavagga </span><br><p id=tha-ap394:0.3><span class="root big-bold">Selattheraapadāna </span><br><p id=tha-ap394:1.1><span class=root>“Nagare haṁsavatiyā, </span><br><p id=tha-ap394:1.2><span class=root>vīthisāmī ahosahaṁ; </span><br><p id=tha-ap394:1.3><span class=root>Mama ñātī samānetvā, </span><br><p id=tha-ap394:1.4><span class=root>idaṁ vacanamabraviṁ. </span><br><p id=tha-ap394:2.1><span class=root>‘Buddho loke samuppanno, </span><br><p id=tha-ap394:2.2><span class=root>puññakkhetto anuttaro; </span><br><p id=tha-ap394:2.3><span class=root>Āsi so sabbalokassa, </span><br><p id=tha-ap394:2.4><span class=root>āhutīnaṁ paṭiggaho. </span><br><p id=tha-ap394:3.1><span class=root>Khattiyā negamā ceva, </span><br><p id=tha-ap394:3.2><span class=root>mahāsālā ca brāhmaṇā; </span><br><p id=tha-ap394:3.3><span class=root>Pasannacittā sumanā, </span><br><p id=tha-ap394:3.4><span class=root>pūgadhammaṁ akaṁsu te. </span><br><p id=tha-ap394:4.1><span class=root>Hatthārohā anīkaṭṭhā, </span><br><p id=tha-ap394:4.2><span class=root>rathikā pattikārakā; </span><br><p id=tha-ap394:4.3><span class=root>Pasannacittā sumanā, </span><br><p id=tha-ap394:4.4><span class=root>pūgadhammaṁ akaṁsu te. </span><br><p id=tha-ap394:5.1><span class=root>Uggā ca rājaputtā ca, </span><br><p id=tha-ap394:5.2><span class=root>vesiyānā ca brāhmaṇā; </span><br><p id=tha-ap394:5.3><span class=root>Pasannacittā sumanā, </span><br><p id=tha-ap394:5.4><span class=root>pūgadhammaṁ akaṁsu te. </span><br><p id=tha-ap394:6.1><span class=root>Āḷārikā kappakā ca, </span><br><p id=tha-ap394:6.2><span class=root>nhāpakā mālakārakā; </span><br><p id=tha-ap394:6.3><span class=root>Pasannacittā sumanā, </span><br><p id=tha-ap394:6.4><span class=root>pūgadhammaṁ akaṁsu te. </span><br><p id=tha-ap394:7.1><span class=root>Rajakā pesakārā ca, </span><br><p id=tha-ap394:7.2><span class=root>cammakārā ca nhāpitā; </span><br><p id=tha-ap394:7.3><span class=root>Pasannacittā sumanā, </span><br><p id=tha-ap394:7.4><span class=root>pūgadhammaṁ akaṁsu te. </span><br><p id=tha-ap394:8.1><span class=root>Usukārā bhamakārā, </span><br><p id=tha-ap394:8.2><span class=root>cammakārā ca tacchakā; </span><br><p id=tha-ap394:8.3><span class=root>Pasannacittā sumanā, </span><br><p id=tha-ap394:8.4><span class=root>pūgadhammaṁ akaṁsu te. </span><br><p id=tha-ap394:9.1><span class=root>Kammārā soṇṇakārā ca, </span><br><p id=tha-ap394:9.2><span class=root>tipulohakarā tathā; </span><br><p id=tha-ap394:9.3><span class=root>Pasannacittā sumanā, </span><br><p id=tha-ap394:9.4><span class=root>pūgadhammaṁ akaṁsu te. </span><br><p id=tha-ap394:10.1><span class=root>Bhatakā ceṭakā ceva, </span><br><p id=tha-ap394:10.2><span class=root>dāsakammakarā bahū; </span><br><p id=tha-ap394:10.3><span class=root>Yathāsakena thāmena, </span><br><p id=tha-ap394:10.4><span class=root>pūgadhammaṁ akaṁsu te. </span><br><p id=tha-ap394:11.1><span class=root>Udahārā kaṭṭhahārā, </span><br><p id=tha-ap394:11.2><span class=root>kassakā tiṇahārakā; </span><br><p id=tha-ap394:11.3><span class=root>Yathāsakena thāmena, </span><br><p id=tha-ap394:11.4><span class=root>pūgadhammaṁ akaṁsu te. </span><br><p id=tha-ap394:12.1><span class=root>Pupphikā mālikā ceva, </span><br><p id=tha-ap394:12.2><span class=root>paṇṇikā phalahārakā; </span><br><p id=tha-ap394:12.3><span class=root>Yathāsakena thāmena, </span><br><p id=tha-ap394:12.4><span class=root>pūgadhammaṁ akaṁsu te. </span><br><p id=tha-ap394:13.1><span class=root>Gaṇikā kumbhadāsī ca, </span><br><p id=tha-ap394:13.2><span class=root>pūvikā macchikāpi ca; </span><br><p id=tha-ap394:13.3><span class=root>Yathāsakena thāmena, </span><br><p id=tha-ap394:13.4><span class=root>pūgadhammaṁ akaṁsu te. </span><br><p id=tha-ap394:14.1><span class=root>Etha sabbe samāgantvā, </span><br><p id=tha-ap394:14.2><span class=root>gaṇaṁ bandhāma ekato; </span><br><p id=tha-ap394:14.3><span class=root>Adhikāraṁ karissāma, </span><br><p id=tha-ap394:14.4><span class=root>puññakkhette anuttare’. </span><br><p id=tha-ap394:15.1><span class=root>Te me sutvāna vacanaṁ, </span><br><p id=tha-ap394:15.2><span class=root>gaṇaṁ bandhiṁsu tāvade; </span><br><p id=tha-ap394:15.3><span class=root>‘Upaṭṭhānasālaṁ sukataṁ, </span><br><p id=tha-ap394:15.4><span class=root>bhikkhusaṅghassa kārayuṁ’. </span><br><p id=tha-ap394:16.1><span class=root>Niṭṭhāpetvāna taṁ sālaṁ, </span><br><p id=tha-ap394:16.2><span class=root>udaggo tuṭṭhamānaso; </span><br><p id=tha-ap394:16.3><span class=root>Pareto tehi sabbehi, </span><br><p id=tha-ap394:16.4><span class=root>sambuddhamupasaṅkamiṁ. </span><br><p id=tha-ap394:17.1><span class=root>Upasaṅkamma sambuddhaṁ, </span><br><p id=tha-ap394:17.2><span class=root>lokanāthaṁ narāsabhaṁ; </span><br><p id=tha-ap394:17.3><span class=root>Vanditvā satthuno pāde, </span><br><p id=tha-ap394:17.4><span class=root>idaṁ vacanamabraviṁ. </span><br><p id=tha-ap394:18.1><span class=root>‘Ime tīṇi satā vīra, </span><br><p id=tha-ap394:18.2><span class=root>Purisā ekato gaṇā; </span><br><p id=tha-ap394:18.3><span class=root>Upaṭṭhānasālaṁ sukataṁ, </span><br><p id=tha-ap394:18.4><span class=root>Niyyādenti tuvaṁ muni. </span><br><p id=tha-ap394:19.1><span class=root>Bhikkhusaṅghassa purato, </span><br><p id=tha-ap394:19.2><span class=root>sampaṭicchitva cakkhumā’; </span><br><p id=tha-ap394:19.3><span class=root>Tiṇṇaṁ satānaṁ purato, </span><br><p id=tha-ap394:19.4><span class=root>imā gāthā abhāsatha. </span><br><p id=tha-ap394:20.1><span class=root>‘Tisatāpi ca jeṭṭho ca, </span><br><p id=tha-ap394:20.2><span class=root>anuvattiṁsu ekato; </span><br><p id=tha-ap394:20.3><span class=root>Sampattiñhi karitvāna, </span><br><p id=tha-ap394:20.4><span class=root>sabbe anubhavissatha. </span><br><p id=tha-ap394:21.1><span class=root>Pacchime bhave sampatte, </span><br><p id=tha-ap394:21.2><span class=root>sītibhāvamanuttaraṁ; </span><br><p id=tha-ap394:21.3><span class=root>Ajaraṁ amataṁ santaṁ, </span><br><p id=tha-ap394:21.4><span class=root>nibbānaṁ phassayissatha’. </span><br><p id=tha-ap394:22.1><span class=root>Evaṁ buddho viyākāsi, </span><br><p id=tha-ap394:22.2><span class=root>sabbaññū samaṇuttaro; </span><br><p id=tha-ap394:22.3><span class=root>Buddhassa vacanaṁ sutvā, </span><br><p id=tha-ap394:22.4><span class=root>somanassaṁ pavedayiṁ. </span><br><p id=tha-ap394:23.1><span class=root>Tiṁsa kappasahassāni, </span><br><p id=tha-ap394:23.2><span class=root>devaloke ramiṁ ahaṁ; </span><br><p id=tha-ap394:23.3><span class=root>Devādhipo pañcasataṁ, </span><br><p id=tha-ap394:23.4><span class=root>devarajjamakārayiṁ. </span><br><p id=tha-ap394:24.1><span class=root>Sahassakkhattuṁ rājā ca, </span><br><p id=tha-ap394:24.2><span class=root>cakkavattī ahosahaṁ; </span><br><p id=tha-ap394:24.3><span class=root>Devarajjaṁ karontassa, </span><br><p id=tha-ap394:24.4><span class=root>mahādevā avandisuṁ. </span><br><p id=tha-ap394:25.1><span class=root>Idha mānusake rajjaṁ, </span><br><p id=tha-ap394:25.2><span class=root>parisā honti bandhavā; </span><br><p id=tha-ap394:25.3><span class=root>Pacchime bhave sampatte, </span><br><p id=tha-ap394:25.4><span class=root>vāseṭṭho nāma brāhmaṇo. </span><br><p id=tha-ap394:26.1><span class=root>Asītikoṭi nicayo, </span><br><p id=tha-ap394:26.2><span class=root>tassa putto ahosahaṁ; </span><br><p id=tha-ap394:26.3><span class=root>Selo iti mamaṁ nāmaṁ, </span><br><p id=tha-ap394:26.4><span class=root>chaḷaṅge pāramiṁ gato. </span><br><p id=tha-ap394:27.1><span class=root>Jaṅghāvihāraṁ vicaraṁ, </span><br><p id=tha-ap394:27.2><span class=root>sasissehi purakkhato; </span><br><p id=tha-ap394:27.3><span class=root>Jaṭābhārikabharitaṁ, </span><br><p id=tha-ap394:27.4><span class=root>keṇiyaṁ nāma tāpasaṁ. </span><br><p id=tha-ap394:28.1><span class=root>Paṭiyattāhutiṁ disvā, </span><br><p id=tha-ap394:28.2><span class=root>idaṁ vacanamabraviṁ; </span><br><p id=tha-ap394:28.3><span class=root>‘Āvāho vā vivāho vā, </span><br><p id=tha-ap394:28.4><span class=root>rājā vā te nimantito’. </span><br><p id=tha-ap394:29.1><span class=root>‘Āhutiṁ yiṭṭhukāmohaṁ, </span><br><p id=tha-ap394:29.2><span class=root>brāhmaṇe devasammate; </span><br><p id=tha-ap394:29.3><span class=root>Na nimantemi rājānaṁ, </span><br><p id=tha-ap394:29.4><span class=root>āhutī me na vijjati. </span><br><p id=tha-ap394:30.1><span class=root>Na catthi mayhamāvāho, </span><br><p id=tha-ap394:30.2><span class=root>vivāho me na vijjati; </span><br><p id=tha-ap394:30.3><span class=root>Sakyānaṁ nandijanano, </span><br><p id=tha-ap394:30.4><span class=root>seṭṭho loke sadevake. </span><br><p id=tha-ap394:31.1><span class=root>Sabbalokahitatthāya, </span><br><p id=tha-ap394:31.2><span class=root>sabbasattasukhāvaho; </span><br><p id=tha-ap394:31.3><span class=root>So me nimantito ajja, </span><br><p id=tha-ap394:31.4><span class=root>tassetaṁ paṭiyādanaṁ. </span><br><p id=tha-ap394:32.1><span class=root>Timbarūsakavaṇṇābho, </span><br><p id=tha-ap394:32.2><span class=root>appameyyo anūpamo; </span><br><p id=tha-ap394:32.3><span class=root>Rūpenāsadiso buddho, </span><br><p id=tha-ap394:32.4><span class=root>svātanāya nimantito. </span><br><p id=tha-ap394:33.1><span class=root>Ukkāmukhapahaṭṭhova, </span><br><p id=tha-ap394:33.2><span class=root>khadiraṅgārasannibho; </span><br><p id=tha-ap394:33.3><span class=root>Vijjūpamo mahāvīro, </span><br><p id=tha-ap394:33.4><span class=root>so me buddho nimantito. </span><br><p id=tha-ap394:34.1><span class=root>Pabbatagge yathā acci, </span><br><p id=tha-ap394:34.2><span class=root>puṇṇamāyeva candimā; </span><br><p id=tha-ap394:34.3><span class=root>Naḷaggivaṇṇasaṅkāso, </span><br><p id=tha-ap394:34.4><span class=root>so me buddho nimantito. </span><br><p id=tha-ap394:35.1><span class=root>Asambhīto bhayātīto, </span><br><p id=tha-ap394:35.2><span class=root>bhavantakaraṇo muni; </span><br><p id=tha-ap394:35.3><span class=root>Sīhūpamo mahāvīro, </span><br><p id=tha-ap394:35.4><span class=root>so me buddho nimantito. </span><br><p id=tha-ap394:36.1><span class=root>Kusalo buddhadhammehi, </span><br><p id=tha-ap394:36.2><span class=root>apasayho parehi so; </span><br><p id=tha-ap394:36.3><span class=root>Nāgūpamo mahāvīro, </span><br><p id=tha-ap394:36.4><span class=root>so me buddho nimantito. </span><br><p id=tha-ap394:37.1><span class=root>Saddhammācārakusalo, </span><br><p id=tha-ap394:37.2><span class=root>buddhanāgo asādiso; </span><br><p id=tha-ap394:37.3><span class=root>Usabhūpamo mahāvīro, </span><br><p id=tha-ap394:37.4><span class=root>so me buddho nimantito. </span><br><p id=tha-ap394:38.1><span class=root>Anantavaṇṇo amitayaso, </span><br><p id=tha-ap394:38.2><span class=root>Vicittasabbalakkhaṇo; </span><br><p id=tha-ap394:38.3><span class=root>Sakkūpamo mahāvīro, </span><br><p id=tha-ap394:38.4><span class=root>So me buddho nimantito. </span><br><p id=tha-ap394:39.1><span class=root>Vasī gaṇī patāpī ca, </span><br><p id=tha-ap394:39.2><span class=root>tejassī ca durāsado; </span><br><p id=tha-ap394:39.3><span class=root>Brahmūpamo mahāvīro, </span><br><p id=tha-ap394:39.4><span class=root>so me buddho nimantito. </span><br><p id=tha-ap394:40.1><span class=root>Pattadhammo dasabalo, </span><br><p id=tha-ap394:40.2><span class=root>balātibalapārago; </span><br><p id=tha-ap394:40.3><span class=root>Dharaṇūpamo mahāvīro, </span><br><p id=tha-ap394:40.4><span class=root>so me buddho nimantito. </span><br><p id=tha-ap394:41.1><span class=root>Sīlavīcisamākiṇṇo, </span><br><p id=tha-ap394:41.2><span class=root>dhammaviññāṇakhobhito; </span><br><p id=tha-ap394:41.3><span class=root>Udadhūpamo mahāvīro, </span><br><p id=tha-ap394:41.4><span class=root>so me buddho nimantito. </span><br><p id=tha-ap394:42.1><span class=root>Durāsado duppasaho, </span><br><p id=tha-ap394:42.2><span class=root>acalo uggato brahā; </span><br><p id=tha-ap394:42.3><span class=root>Nerūpamo mahāvīro, </span><br><p id=tha-ap394:42.4><span class=root>so me buddho nimantito. </span><br><p id=tha-ap394:43.1><span class=root>Anantañāṇo asamasamo, </span><br><p id=tha-ap394:43.2><span class=root>Atulo aggataṁ gato; </span><br><p id=tha-ap394:43.3><span class=root>Gaganūpamo mahāvīro, </span><br><p id=tha-ap394:43.4><span class=root>So me buddho nimantito. </span><br><p id=tha-ap394:44.1><span class=root>Pannarasamaṁ bhāṇavāraṁ. </span><br><p id=tha-ap394:45.1><span class=root>Patiṭṭhā bhayabhītānaṁ, </span><br><p id=tha-ap394:45.2><span class=root>tāṇo saraṇagāminaṁ; </span><br><p id=tha-ap394:45.3><span class=root>Assāsako mahāvīro, </span><br><p id=tha-ap394:45.4><span class=root>so me buddho nimantito. </span><br><p id=tha-ap394:46.1><span class=root>Āsayo buddhimantānaṁ, </span><br><p id=tha-ap394:46.2><span class=root>puññakkhettaṁ sukhesinaṁ; </span><br><p id=tha-ap394:46.3><span class=root>Ratanākaro mahāvīro, </span><br><p id=tha-ap394:46.4><span class=root>so me buddho nimantito. </span><br><p id=tha-ap394:47.1><span class=root>Assāsako vedakaro, </span><br><p id=tha-ap394:47.2><span class=root>sāmaññaphaladāyako; </span><br><p id=tha-ap394:47.3><span class=root>Meghūpamo mahāvīro, </span><br><p id=tha-ap394:47.4><span class=root>so me buddho nimantito. </span><br><p id=tha-ap394:48.1><span class=root>Lokacakkhu mahātejo, </span><br><p id=tha-ap394:48.2><span class=root>sabbatamavinodano; </span><br><p id=tha-ap394:48.3><span class=root>Sūriyūpamo mahāvīro, </span><br><p id=tha-ap394:48.4><span class=root>so me buddho nimantito. </span><br><p id=tha-ap394:49.1><span class=root>Ārammaṇavimuttīsu, </span><br><p id=tha-ap394:49.2><span class=root>sabhāvadassano muni; </span><br><p id=tha-ap394:49.3><span class=root>Candūpamo mahāvīro, </span><br><p id=tha-ap394:49.4><span class=root>so me buddho nimantito. </span><br><p id=tha-ap394:50.1><span class=root>Buddho samussito loke, </span><br><p id=tha-ap394:50.2><span class=root>lakkhaṇehi alaṅkato; </span><br><p id=tha-ap394:50.3><span class=root>Appameyyo mahāvīro, </span><br><p id=tha-ap394:50.4><span class=root>so me buddho nimantito. </span><br><p id=tha-ap394:51.1><span class=root>Yassa ñāṇaṁ appameyyaṁ, </span><br><p id=tha-ap394:51.2><span class=root>sīlaṁ yassa anūpamaṁ; </span><br><p id=tha-ap394:51.3><span class=root>Vimutti asadisā yassa, </span><br><p id=tha-ap394:51.4><span class=root>so me buddho nimantito. </span><br><p id=tha-ap394:52.1><span class=root>Yassa dhīti asadisā, </span><br><p id=tha-ap394:52.2><span class=root>thāmo yassa acintiyo; </span><br><p id=tha-ap394:52.3><span class=root>Yassa parakkamo jeṭṭho, </span><br><p id=tha-ap394:52.4><span class=root>so me buddho nimantito. </span><br><p id=tha-ap394:53.1><span class=root>Rāgo doso ca moho ca, </span><br><p id=tha-ap394:53.2><span class=root>visā sabbe samūhatā; </span><br><p id=tha-ap394:53.3><span class=root>Agadūpamo mahāvīro, </span><br><p id=tha-ap394:53.4><span class=root>so me buddho nimantito. </span><br><p id=tha-ap394:54.1><span class=root>Klesabyādhibahudukkha, </span><br><p id=tha-ap394:54.2><span class=root>sabbatamavinodano; </span><br><p id=tha-ap394:54.3><span class=root>Vejjūpamo mahāvīro, </span><br><p id=tha-ap394:54.4><span class=root>so me buddho nimantito’. </span><br><p id=tha-ap394:55.1><span class=root>Buddhoti bho yaṁ vadesi, </span><br><p id=tha-ap394:55.2><span class=root>ghosopeso sudullabho; </span><br><p id=tha-ap394:55.3><span class=root>Buddho buddhoti sutvāna, </span><br><p id=tha-ap394:55.4><span class=root>pīti me udapajjatha. </span><br><p id=tha-ap394:56.1><span class=root>Abbhantaraṁ agaṇhantaṁ, </span><br><p id=tha-ap394:56.2><span class=root>pīti me bahi nicchare; </span><br><p id=tha-ap394:56.3><span class=root>Sohaṁ pītimano santo, </span><br><p id=tha-ap394:56.4><span class=root>idaṁ vacanamabraviṁ. </span><br><p id=tha-ap394:57.1><span class=root>‘Kahaṁ nu kho so bhagavā, </span><br><p id=tha-ap394:57.2><span class=root>lokajeṭṭho narāsabho; </span><br><p id=tha-ap394:57.3><span class=root>Tattha gantvā namassissaṁ, </span><br><p id=tha-ap394:57.4><span class=root>sāmaññaphaladāyakaṁ. </span><br><p id=tha-ap394:58.1><span class=root>Paggayha dakkhiṇaṁ bāhuṁ, </span><br><p id=tha-ap394:58.2><span class=root>vedajāto katañjalī; </span><br><p id=tha-ap394:58.3><span class=root>Ācikkhi me dhammarājaṁ, </span><br><p id=tha-ap394:58.4><span class=root>sokasallavinodanaṁ’. </span><br><p id=tha-ap394:59.1><span class=root>‘Udentaṁva mahāmeghaṁ, </span><br><p id=tha-ap394:59.2><span class=root>nīlaṁ añjanasannibhaṁ; </span><br><p id=tha-ap394:59.3><span class=root>Sāgaraṁ viya dissantaṁ, </span><br><p id=tha-ap394:59.4><span class=root>passasetaṁ mahāvanaṁ. </span><br><p id=tha-ap394:60.1><span class=root>Ettha so vasate buddho, </span><br><p id=tha-ap394:60.2><span class=root>adantadamako muni; </span><br><p id=tha-ap394:60.3><span class=root>Vinayanto ca veneyye, </span><br><p id=tha-ap394:60.4><span class=root>bodhento bodhipakkhiye’. </span><br><p id=tha-ap394:61.1><span class=root>Pipāsitova udakaṁ, </span><br><p id=tha-ap394:61.2><span class=root>bhojanaṁva jighacchito; </span><br><p id=tha-ap394:61.3><span class=root>Gāvī yathā vacchagiddhā, </span><br><p id=tha-ap394:61.4><span class=root>evāhaṁ viciniṁ jinaṁ. </span><br><p id=tha-ap394:62.1><span class=root>Ācāraupacāraññū, </span><br><p id=tha-ap394:62.2><span class=root>dhammānucchavisaṁvaraṁ; </span><br><p id=tha-ap394:62.3><span class=root>Sikkhāpemi sake sisse, </span><br><p id=tha-ap394:62.4><span class=root>gacchante jinasantikaṁ. </span><br><p id=tha-ap394:63.1><span class=root>‘Durāsadā bhagavanto, </span><br><p id=tha-ap394:63.2><span class=root>sīhāva ekacārino; </span><br><p id=tha-ap394:63.3><span class=root>Pade padaṁ nikkhipantā, </span><br><p id=tha-ap394:63.4><span class=root>āgaccheyyātha māṇavā. </span><br><p id=tha-ap394:64.1><span class=root>Āsīviso yathā ghoro, </span><br><p id=tha-ap394:64.2><span class=root>migarājāva kesarī; </span><br><p id=tha-ap394:64.3><span class=root>Mattova kuñjaro dantī, </span><br><p id=tha-ap394:64.4><span class=root>evaṁ buddhā durāsadā. </span><br><p id=tha-ap394:65.1><span class=root>Ukkāsitañca khipitaṁ, </span><br><p id=tha-ap394:65.2><span class=root>ajjhupekkhiya māṇavā; </span><br><p id=tha-ap394:65.3><span class=root>Pade padaṁ nikkhipantā, </span><br><p id=tha-ap394:65.4><span class=root>upetha buddhasantikaṁ. </span><br><p id=tha-ap394:66.1><span class=root>Paṭisallānagarukā, </span><br><p id=tha-ap394:66.2><span class=root>appasaddā durāsadā; </span><br><p id=tha-ap394:66.3><span class=root>Durūpasaṅkamā buddhā, </span><br><p id=tha-ap394:66.4><span class=root>garū honti sadevake. </span><br><p id=tha-ap394:67.1><span class=root>Yadāhaṁ pañhaṁ pucchāmi, </span><br><p id=tha-ap394:67.2><span class=root>paṭisammodayāmi vā; </span><br><p id=tha-ap394:67.3><span class=root>Appasaddā tadā hotha, </span><br><p id=tha-ap394:67.4><span class=root>munibhūtāva tiṭṭhatha. </span><br><p id=tha-ap394:68.1><span class=root>Yaṁ so deseti sambuddho, </span><br><p id=tha-ap394:68.2><span class=root>khemaṁ nibbānapattiyā; </span><br><p id=tha-ap394:68.3><span class=root>Tamevatthaṁ nisāmetha, </span><br><p id=tha-ap394:68.4><span class=root>saddhammasavanaṁ sukhaṁ’. </span><br><p id=tha-ap394:69.1><span class=root>Upasaṅkamma sambuddhaṁ, </span><br><p id=tha-ap394:69.2><span class=root>sammodiṁ muninā ahaṁ; </span><br><p id=tha-ap394:69.3><span class=root>Taṁ kathaṁ vītisāretvā, </span><br><p id=tha-ap394:69.4><span class=root>lakkhaṇe upadhārayiṁ. </span><br><p id=tha-ap394:70.1><span class=root>Lakkhaṇe dve ca kaṅkhāmi, </span><br><p id=tha-ap394:70.2><span class=root>passāmi tiṁsalakkhaṇe; </span><br><p id=tha-ap394:70.3><span class=root>Kosohitavatthaguyhaṁ, </span><br><p id=tha-ap394:70.4><span class=root>iddhiyā dassayī muni. </span><br><p id=tha-ap394:71.1><span class=root>Jivhaṁ ninnāmayitvāna, </span><br><p id=tha-ap394:71.2><span class=root>kaṇṇasote ca nāsike; </span><br><p id=tha-ap394:71.3><span class=root>Paṭimasi nalāṭantaṁ, </span><br><p id=tha-ap394:71.4><span class=root>kevalaṁ chādayī jino. </span><br><p id=tha-ap394:72.1><span class=root>Tassāhaṁ lakkhaṇe disvā, </span><br><p id=tha-ap394:72.2><span class=root>paripuṇṇe sabyañjane; </span><br><p id=tha-ap394:72.3><span class=root>Buddhoti niṭṭhaṁ gantvāna, </span><br><p id=tha-ap394:72.4><span class=root>saha sissehi pabbajiṁ. </span><br><p id=tha-ap394:73.1><span class=root>Satehi tīhi sahito, </span><br><p id=tha-ap394:73.2><span class=root>pabbajiṁ anagāriyaṁ; </span><br><p id=tha-ap394:73.3><span class=root>Addhamāse asampatte, </span><br><p id=tha-ap394:73.4><span class=root>sabbe pattāmha nibbutiṁ. </span><br><p id=tha-ap394:74.1><span class=root>Ekato kammaṁ katvāna, </span><br><p id=tha-ap394:74.2><span class=root>puññakkhette anuttare; </span><br><p id=tha-ap394:74.3><span class=root>Ekato saṁsaritvāna, </span><br><p id=tha-ap394:74.4><span class=root>ekato vinivattayuṁ. </span><br><p id=tha-ap394:75.1><span class=root>Gopānasiyo datvāna, </span><br><p id=tha-ap394:75.2><span class=root>pūgadhamme vasiṁ ahaṁ; </span><br><p id=tha-ap394:75.3><span class=root>Tena kammena sukatena, </span><br><p id=tha-ap394:75.4><span class=root>aṭṭha hetū labhāmahaṁ. </span><br><p id=tha-ap394:76.1><span class=root>Disāsu pūjito homi, </span><br><p id=tha-ap394:76.2><span class=root>bhogā ca amitā mama; </span><br><p id=tha-ap394:76.3><span class=root>Patiṭṭhā homi sabbesaṁ, </span><br><p id=tha-ap394:76.4><span class=root>tāso mama na vijjati. </span><br><p id=tha-ap394:77.1><span class=root>Byādhayo me na vijjanti, </span><br><p id=tha-ap394:77.2><span class=root>dīghāyuṁ pālayāmi ca; </span><br><p id=tha-ap394:77.3><span class=root>Sukhumacchaviko homi, </span><br><p id=tha-ap394:77.4><span class=root>āvāse patthite vase. </span><br><p id=tha-ap394:78.1><span class=root>Aṭṭha gopānasī datvā, </span><br><p id=tha-ap394:78.2><span class=root>pūgadhamme vasiṁ ahaṁ; </span><br><p id=tha-ap394:78.3><span class=root>Paṭisambhidārahattañca, </span><br><p id=tha-ap394:78.4><span class=root>etaṁ me aparaṭṭhamaṁ. </span><br><p id=tha-ap394:79.1><span class=root>Sabbavositavosāno, </span><br><p id=tha-ap394:79.2><span class=root>katakicco anāsavo; </span><br><p id=tha-ap394:79.3><span class=root>Aṭṭhagopānasī nāma, </span><br><p id=tha-ap394:79.4><span class=root>tava putto mahāmuni. </span><br><p id=tha-ap394:80.1><span class=root>Pañca thambhāni datvāna, </span><br><p id=tha-ap394:80.2><span class=root>pūgadhamme vasiṁ ahaṁ; </span><br><p id=tha-ap394:80.3><span class=root>Tena kammena sukatena, </span><br><p id=tha-ap394:80.4><span class=root>pañca hetū labhāmahaṁ. </span><br><p id=tha-ap394:81.1><span class=root>Acalo homi mettāya, </span><br><p id=tha-ap394:81.2><span class=root>anūnaṅgo bhavāmahaṁ; </span><br><p id=tha-ap394:81.3><span class=root>Ādeyyavacano homi, </span><br><p id=tha-ap394:81.4><span class=root>na dhaṁsemi yathā ahaṁ. </span><br><p id=tha-ap394:82.1><span class=root>Abhantaṁ hoti me cittaṁ, </span><br><p id=tha-ap394:82.2><span class=root>akhilo homi kassaci; </span><br><p id=tha-ap394:82.3><span class=root>Tena kammena sukatena, </span><br><p id=tha-ap394:82.4><span class=root>vimalo homi sāsane. </span><br><p id=tha-ap394:83.1><span class=root>Sagāravo sappatisso, </span><br><p id=tha-ap394:83.2><span class=root>katakicco anāsavo; </span><br><p id=tha-ap394:83.3><span class=root>Sāvako te mahāvīra, </span><br><p id=tha-ap394:83.4><span class=root>bhikkhu taṁ vandate muni. </span><br><p id=tha-ap394:84.1><span class=root>Katvā sukatapallaṅkaṁ, </span><br><p id=tha-ap394:84.2><span class=root>sālāyaṁ paññapesahaṁ; </span><br><p id=tha-ap394:84.3><span class=root>Tena kammena sukatena, </span><br><p id=tha-ap394:84.4><span class=root>pañca hetū labhāmahaṁ. </span><br><p id=tha-ap394:85.1><span class=root>Ucce kule pajāyitvā, </span><br><p id=tha-ap394:85.2><span class=root>mahābhogo bhavāmahaṁ; </span><br><p id=tha-ap394:85.3><span class=root>Sabbasampattiko homi, </span><br><p id=tha-ap394:85.4><span class=root>maccheraṁ me na vijjati. </span><br><p id=tha-ap394:86.1><span class=root>Gamane patthite mayhaṁ, </span><br><p id=tha-ap394:86.2><span class=root>pallaṅko upatiṭṭhati; </span><br><p id=tha-ap394:86.3><span class=root>Saha pallaṅkaseṭṭhena, </span><br><p id=tha-ap394:86.4><span class=root>gacchāmi mama patthitaṁ. </span><br><p id=tha-ap394:87.1><span class=root>Tena pallaṅkadānena, </span><br><p id=tha-ap394:87.2><span class=root>tamaṁ sabbaṁ vinodayiṁ; </span><br><p id=tha-ap394:87.3><span class=root>Sabbābhiññābalappatto, </span><br><p id=tha-ap394:87.4><span class=root>thero vandati taṁ muni. </span><br><p id=tha-ap394:88.1><span class=root>Parakiccattakiccāni, </span><br><p id=tha-ap394:88.2><span class=root>sabbakiccāni sādhayiṁ; </span><br><p id=tha-ap394:88.3><span class=root>Tena kammena sukatena, </span><br><p id=tha-ap394:88.4><span class=root>pāvisiṁ abhayaṁ puraṁ. </span><br><p id=tha-ap394:89.1><span class=root>Pariniṭṭhitasālamhi, </span><br><p id=tha-ap394:89.2><span class=root>paribhogamadāsahaṁ; </span><br><p id=tha-ap394:89.3><span class=root>Tena kammena sukatena, </span><br><p id=tha-ap394:89.4><span class=root>seṭṭhattaṁ ajjhupāgato. </span><br><p id=tha-ap394:90.1><span class=root>Ye keci damakā loke, </span><br><p id=tha-ap394:90.2><span class=root>hatthiasse damenti ye; </span><br><p id=tha-ap394:90.3><span class=root>Karitvā kāraṇā nānā, </span><br><p id=tha-ap394:90.4><span class=root>dāruṇena damenti te. </span><br><p id=tha-ap394:91.1><span class=root>Na hevaṁ tvaṁ mahāvīra, </span><br><p id=tha-ap394:91.2><span class=root>damesi naranāriyo; </span><br><p id=tha-ap394:91.3><span class=root>Adaṇḍena asatthena, </span><br><p id=tha-ap394:91.4><span class=root>damesi uttame dame. </span><br><p id=tha-ap394:92.1><span class=root>Dānassa vaṇṇe kittento, </span><br><p id=tha-ap394:92.2><span class=root>desanākusalo muni; </span><br><p id=tha-ap394:92.3><span class=root>Ekapañhaṁ kathentova, </span><br><p id=tha-ap394:92.4><span class=root>bodhesi tisate muni. </span><br><p id=tha-ap394:93.1><span class=root>Dantā mayaṁ sārathinā, </span><br><p id=tha-ap394:93.2><span class=root>suvimuttā anāsavā; </span><br><p id=tha-ap394:93.3><span class=root>Sabbābhiññābalapattā, </span><br><p id=tha-ap394:93.4><span class=root>nibbutā upadhikkhaye. </span><br><p id=tha-ap394:94.1><span class=root>Satasahassito kappe, </span><br><p id=tha-ap394:94.2><span class=root>yaṁ dānamadadiṁ tadā; </span><br><p id=tha-ap394:94.3><span class=root>Atikkantā bhayā sabbe, </span><br><p id=tha-ap394:94.4><span class=root>sālādānassidaṁ phalaṁ. </span><br><p id=tha-ap394:95.1><span class=root>Kilesā jhāpitā mayhaṁ, </span><br><p id=tha-ap394:95.2><span class=root>…pe… </span><br><p id=tha-ap394:95.3><span class=root>viharāmi anāsavo. </span><br><p id=tha-ap394:96.1><span class=root>Svāgataṁ vata me āsi, </span><br><p id=tha-ap394:96.2><span class=root>…pe… </span><br><p id=tha-ap394:96.3><span class=root>kataṁ buddhassa sāsanaṁ. </span><br><p id=tha-ap394:97.1><span class=root>Paṭisambhidā catasso, </span><br><p id=tha-ap394:97.2><span class=root>…pe… </span><br><p id=tha-ap394:97.3><span class=root>kataṁ buddhassa sāsanaṁ”. </span><br><p id=tha-ap394:98.1><span class=root>Itthaṁ sudaṁ āyasmā selo sapariso bhagavato santike imā gāthāyo abhāsitthāti. </span><br><p id=tha-ap394:99.1><span class=root>Selattherassāpadānaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>