<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0067.html>Previous</a><a href=/canon/en/pli/ms/sutta/kn/tha-ap/tha-ap0069.html>Next</a></div><p id=tha-ap68:0.1><span class=root>Therāpadāna </span><br><p id=tha-ap68:0.2><span class=root>Sakacintaniyavagga </span><br><p id=tha-ap68:0.3><span class="root big-bold">Sucintitattheraapadāna </span><br><p id=tha-ap68:1.1><span class=root>“Giriduggacaro āsiṁ, </span><br><p id=tha-ap68:1.2><span class=root>abhijātova kesarī; </span><br><p id=tha-ap68:1.3><span class=root>Migasaṅghaṁ vadhitvāna, </span><br><p id=tha-ap68:1.4><span class=root>jīvāmi pabbatantare. </span><br><p id=tha-ap68:2.1><span class=root>Atthadassī tu bhagavā, </span><br><p id=tha-ap68:2.2><span class=root>sabbaññū vadataṁ varo; </span><br><p id=tha-ap68:2.3><span class=root>Mamuddharitukāmo so, </span><br><p id=tha-ap68:2.4><span class=root>āgacchi pabbatuttamaṁ. </span><br><p id=tha-ap68:3.1><span class=root>Pasadañca migaṁ hantvā, </span><br><p id=tha-ap68:3.2><span class=root>bhakkhituṁ samupāgamiṁ; </span><br><p id=tha-ap68:3.3><span class=root>Bhagavā tamhi samaye, </span><br><p id=tha-ap68:3.4><span class=root>bhikkhamāno upāgami. </span><br><p id=tha-ap68:4.1><span class=root>Varamaṁsāni paggayha, </span><br><p id=tha-ap68:4.2><span class=root>adāsiṁ tassa satthuno; </span><br><p id=tha-ap68:4.3><span class=root>Anumodi mahāvīro, </span><br><p id=tha-ap68:4.4><span class=root>nibbāpento mamaṁ tadā. </span><br><p id=tha-ap68:5.1><span class=root>Tena cittappasādena, </span><br><p id=tha-ap68:5.2><span class=root>giriduggaṁ pavisiṁ ahaṁ; </span><br><p id=tha-ap68:5.3><span class=root>Pītiṁ uppādayitvāna, </span><br><p id=tha-ap68:5.4><span class=root>tattha kālaṅkato ahaṁ. </span><br><p id=tha-ap68:6.1><span class=root>Etena maṁsadānena, </span><br><p id=tha-ap68:6.2><span class=root>cittassa paṇidhīhi ca; </span><br><p id=tha-ap68:6.3><span class=root>Pannarase kappasate, </span><br><p id=tha-ap68:6.4><span class=root>devaloke ramiṁ ahaṁ. </span><br><p id=tha-ap68:7.1><span class=root>Avasesesu kappesu, </span><br><p id=tha-ap68:7.2><span class=root>kusalaṁ cintitaṁ mayā; </span><br><p id=tha-ap68:7.3><span class=root>Teneva maṁsadānena, </span><br><p id=tha-ap68:7.4><span class=root>buddhānussaraṇena ca. </span><br><p id=tha-ap68:8.1><span class=root>Aṭṭhattiṁsamhi kappamhi, </span><br><p id=tha-ap68:8.2><span class=root>aṭṭha dīghāyunāmakā; </span><br><p id=tha-ap68:8.3><span class=root>Saṭṭhimhito kappasate, </span><br><p id=tha-ap68:8.4><span class=root>duve varuṇanāmakā. </span><br><p id=tha-ap68:9.1><span class=root>Paṭisambhidā catasso, </span><br><p id=tha-ap68:9.2><span class=root>…pe… </span><br><p id=tha-ap68:9.3><span class=root>kataṁ buddhassa sāsanaṁ”. </span><br><p id=tha-ap68:10.1><span class=root>Itthaṁ sudaṁ āyasmā sucintito thero imā gāthāyo abhāsitthāti. </span><br><p id=tha-ap68:11.1><span class=root>Sucintitattherassāpadānaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>