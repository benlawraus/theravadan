<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0028.html>Previous</a><a href=/canon/en/pli/ms/sutta/kn/tha-ap/tha-ap0030.html>Next</a></div><p id=tha-ap29:0.1><span class=root>Therāpadāna </span><br><p id=tha-ap29:0.2><span class=root>Subhūtivagga </span><br><p id=tha-ap29:0.3><span class="root big-bold">7 Pulinapūjakattheraapadāna </span><br><p id=tha-ap29:1.1><span class=root>“Vipassissa bhagavato, </span><br><p id=tha-ap29:1.2><span class=root>bodhiyā pādaputtame; </span><br><p id=tha-ap29:1.3><span class=root>Purāṇapulinaṁ hitvā, </span><br><p id=tha-ap29:1.4><span class=root>suddhapulinamākiriṁ. </span><br><p id=tha-ap29:2.1><span class=root>Ekanavutito kappe, </span><br><p id=tha-ap29:2.2><span class=root>yaṁ pulinamadāsahaṁ; </span><br><p id=tha-ap29:2.3><span class=root>Duggatiṁ nābhijānāmi, </span><br><p id=tha-ap29:2.4><span class=root>pulinadānassidaṁ phalaṁ. </span><br><p id=tha-ap29:3.1><span class=root>Tiṁsatime ito kappe, </span><br><p id=tha-ap29:3.2><span class=root>rājā āsiṁ janādhibhū; </span><br><p id=tha-ap29:3.3><span class=root>Mahāpulinanāmena, </span><br><p id=tha-ap29:3.4><span class=root>cakkavattī mahabbalo. </span><br><p id=tha-ap29:4.1><span class=root>Paṭisambhidā catasso, </span><br><p id=tha-ap29:4.2><span class=root>vimokkhāpi ca aṭṭhime; </span><br><p id=tha-ap29:4.3><span class=root>Chaḷabhiññā sacchikatā, </span><br><p id=tha-ap29:4.4><span class=root>kataṁ buddhassa sāsanaṁ”. </span><br><p id=tha-ap29:5.1><span class=root>Itthaṁ sudaṁ āyasmā pulinapūjako thero imā gāthāyo abhāsitthāti. </span><br><p id=tha-ap29:6.1><span class=root>Pulinapūjakattherassāpadānaṁ sattamaṁ. </span><br></main><footer class="container footer"><small><a href=/about/>Contact info</a></small></footer>