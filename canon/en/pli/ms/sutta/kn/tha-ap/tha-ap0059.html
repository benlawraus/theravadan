<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0058.html>Previous</a><a href=/canon/en/pli/ms/sutta/kn/tha-ap/tha-ap0060.html>Next</a></div><p id=tha-ap59:0.1><span class=root>Therāpadāna </span><br><p id=tha-ap59:0.2><span class=root>Bījanivagga </span><br><p id=tha-ap59:0.3><span class="root big-bold">Pañcadīpakattheraapadāna </span><br><p id=tha-ap59:1.1><span class=root>“Padumuttarabuddhassa, </span><br><p id=tha-ap59:1.2><span class=root>sabbabhūtānukampino; </span><br><p id=tha-ap59:1.3><span class=root>Saddahitvāna saddhamme, </span><br><p id=tha-ap59:1.4><span class=root>ujudiṭṭhi ahosahaṁ. </span><br><p id=tha-ap59:2.1><span class=root>Padīpadānaṁ pādāsiṁ, </span><br><p id=tha-ap59:2.2><span class=root>parivāretvāna bodhiyaṁ; </span><br><p id=tha-ap59:2.3><span class=root>Saddahanto padīpāni, </span><br><p id=tha-ap59:2.4><span class=root>akariṁ tāvade ahaṁ. </span><br><p id=tha-ap59:3.1><span class=root>Yaṁ yaṁ yonupapajjāmi, </span><br><p id=tha-ap59:3.2><span class=root>devattaṁ atha mānusaṁ; </span><br><p id=tha-ap59:3.3><span class=root>Ākāse ukkaṁ dhārenti, </span><br><p id=tha-ap59:3.4><span class=root>dīpadānassidaṁ phalaṁ. </span><br><p id=tha-ap59:4.1><span class=root>Tirokuṭṭaṁ tiroselaṁ, </span><br><p id=tha-ap59:4.2><span class=root>samatiggayha pabbataṁ; </span><br><p id=tha-ap59:4.3><span class=root>Samantā yojanasataṁ, </span><br><p id=tha-ap59:4.4><span class=root>dassanaṁ anubhomahaṁ. </span><br><p id=tha-ap59:5.1><span class=root>Tena kammāvasesena, </span><br><p id=tha-ap59:5.2><span class=root>pattomhi āsavakkhayaṁ; </span><br><p id=tha-ap59:5.3><span class=root>Dhāremi antimaṁ dehaṁ, </span><br><p id=tha-ap59:5.4><span class=root>dvipadindassa sāsane. </span><br><p id=tha-ap59:6.1><span class=root>Catuttiṁse kappasate, </span><br><p id=tha-ap59:6.2><span class=root>satacakkhusanāmakā; </span><br><p id=tha-ap59:6.3><span class=root>Rājāhesuṁ mahātejā, </span><br><p id=tha-ap59:6.4><span class=root>cakkavattī mahabbalā. </span><br><p id=tha-ap59:7.1><span class=root>Paṭisambhidā catasso, </span><br><p id=tha-ap59:7.2><span class=root>…pe… </span><br><p id=tha-ap59:7.3><span class=root>kataṁ buddhassa sāsanaṁ”. </span><br><p id=tha-ap59:8.1><span class=root>Itthaṁ sudaṁ āyasmā pañcadīpako thero imā gāthāyo abhāsitthāti. </span><br><p id=tha-ap59:9.1><span class=root>Pañcadīpakattherassāpadānaṁ sattamaṁ. </span><br></main><footer class="container footer"><small><a href=/about>Contact info</a></small></footer>