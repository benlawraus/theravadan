<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0503.html>Previous</a><a href=/canon/en/pli/ms/sutta/kn/tha-ap/tha-ap0505.html>Next</a></div><p id=tha-ap504:0.1><span class=root>Therāpadāna </span><br><p id=tha-ap504:0.2><span class=root>Kaṇikāravagga </span><br><p id=tha-ap504:0.3><span class="root big-bold">Ekapattadāyakattheraapadāna </span><br><p id=tha-ap504:1.1><span class=root>“Nagare haṁsavatiyā, </span><br><p id=tha-ap504:1.2><span class=root>kumbhakāro ahosahaṁ; </span><br><p id=tha-ap504:1.3><span class=root>Addasaṁ virajaṁ buddhaṁ, </span><br><p id=tha-ap504:1.4><span class=root>oghatiṇṇamanāsavaṁ. </span><br><p id=tha-ap504:2.1><span class=root>Sukataṁ mattikāpattaṁ, </span><br><p id=tha-ap504:2.2><span class=root>buddhaseṭṭhassadāsahaṁ; </span><br><p id=tha-ap504:2.3><span class=root>Pattaṁ datvā bhagavato, </span><br><p id=tha-ap504:2.4><span class=root>ujubhūtassa tādino. </span><br><p id=tha-ap504:3.1><span class=root>Bhave nibbattamānohaṁ, </span><br><p id=tha-ap504:3.2><span class=root>soṇṇathāle labhāmahaṁ; </span><br><p id=tha-ap504:3.3><span class=root>Rūpimaye ca sovaṇṇe, </span><br><p id=tha-ap504:3.4><span class=root>taṭṭike ca maṇīmaye. </span><br><p id=tha-ap504:4.1><span class=root>Pātiyo paribhuñjāmi, </span><br><p id=tha-ap504:4.2><span class=root>puññakammassidaṁ phalaṁ; </span><br><p id=tha-ap504:4.3><span class=root>Yasānañca dhanānañca, </span><br><p id=tha-ap504:4.4><span class=root>aggabhūto ca homahaṁ. </span><br><p id=tha-ap504:5.1><span class=root>Yathāpi bhaddake khette, </span><br><p id=tha-ap504:5.2><span class=root>bījaṁ appampi ropitaṁ; </span><br><p id=tha-ap504:5.3><span class=root>Sammādhāraṁ pavecchante, </span><br><p id=tha-ap504:5.4><span class=root>phalaṁ toseti kassakaṁ. </span><br><p id=tha-ap504:6.1><span class=root>Tathevidaṁ pattadānaṁ, </span><br><p id=tha-ap504:6.2><span class=root>buddhakhettamhi ropitaṁ; </span><br><p id=tha-ap504:6.3><span class=root>Pītidhāre pavassante, </span><br><p id=tha-ap504:6.4><span class=root>phalaṁ maṁ tosayissati. </span><br><p id=tha-ap504:7.1><span class=root>Yāvatā khettā vijjanti, </span><br><p id=tha-ap504:7.2><span class=root>saṅghāpi ca gaṇāpi ca; </span><br><p id=tha-ap504:7.3><span class=root>Buddhakhettasamo natthi, </span><br><p id=tha-ap504:7.4><span class=root>sukhado sabbapāṇinaṁ. </span><br><p id=tha-ap504:8.1><span class=root>Namo te purisājañña, </span><br><p id=tha-ap504:8.2><span class=root>namo te purisuttama; </span><br><p id=tha-ap504:8.3><span class=root>Ekapattaṁ daditvāna, </span><br><p id=tha-ap504:8.4><span class=root>pattomhi acalaṁ padaṁ. </span><br><p id=tha-ap504:9.1><span class=root>Ekanavutito kappe, </span><br><p id=tha-ap504:9.2><span class=root>yaṁ pattamadadiṁ tadā; </span><br><p id=tha-ap504:9.3><span class=root>Duggatiṁ nābhijānāmi, </span><br><p id=tha-ap504:9.4><span class=root>pattadānassidaṁ phalaṁ. </span><br><p id=tha-ap504:10.1><span class=root>Kilesā jhāpitā mayhaṁ, </span><br><p id=tha-ap504:10.2><span class=root>…pe… </span><br><p id=tha-ap504:10.3><span class=root>viharāmi anāsavo. </span><br><p id=tha-ap504:11.1><span class=root>Svāgataṁ vata me āsi, </span><br><p id=tha-ap504:11.2><span class=root>…pe… </span><br><p id=tha-ap504:11.3><span class=root>kataṁ buddhassa sāsanaṁ. </span><br><p id=tha-ap504:12.1><span class=root>Paṭisambhidā catasso, </span><br><p id=tha-ap504:12.2><span class=root>…pe… </span><br><p id=tha-ap504:12.3><span class=root>kataṁ buddhassa sāsanaṁ”. </span><br><p id=tha-ap504:13.1><span class=root>Itthaṁ sudaṁ āyasmā ekapattadāyako thero imā gāthāyo abhāsitthāti. </span><br><p id=tha-ap504:14.1><span class=root>Ekapattadāyakattherassāpadānaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>