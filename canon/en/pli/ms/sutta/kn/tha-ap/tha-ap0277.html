<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0276.html>Previous</a><a href=/canon/en/pli/ms/sutta/kn/tha-ap/tha-ap0278.html>Next</a></div><p id=tha-ap277:0.1><span class=root>Therāpadāna </span><br><p id=tha-ap277:0.2><span class=root>Suvaṇṇabibbohanavagga </span><br><p id=tha-ap277:0.3><span class="root big-bold">5 Ekañjalikattheraapadāna </span><br><p id=tha-ap277:1.1><span class=root>“Udumbare vasantassa, </span><br><p id=tha-ap277:1.2><span class=root>niyate paṇṇasanthare; </span><br><p id=tha-ap277:1.3><span class=root>Vutthokāso mayā dinno, </span><br><p id=tha-ap277:1.4><span class=root>samaṇassa mahesino. </span><br><p id=tha-ap277:2.1><span class=root>Tissassa dvipadindassa, </span><br><p id=tha-ap277:2.2><span class=root>lokanāthassa tādino; </span><br><p id=tha-ap277:2.3><span class=root>Añjaliṁ paggahetvāna, </span><br><p id=tha-ap277:2.4><span class=root>santhariṁ pupphasantharaṁ. </span><br><p id=tha-ap277:3.1><span class=root>Dvenavute ito kappe, </span><br><p id=tha-ap277:3.2><span class=root>yaṁ kariṁ pupphasantharaṁ; </span><br><p id=tha-ap277:3.3><span class=root>Duggatiṁ nābhijānāmi, </span><br><p id=tha-ap277:3.4><span class=root>santharassa idaṁ phalaṁ. </span><br><p id=tha-ap277:4.1><span class=root>Ito cuddasakappamhi, </span><br><p id=tha-ap277:4.2><span class=root>ahosiṁ manujādhipo; </span><br><p id=tha-ap277:4.3><span class=root>Ekaañjaliko nāma, </span><br><p id=tha-ap277:4.4><span class=root>cakkavattī mahabbalo. </span><br><p id=tha-ap277:5.1><span class=root>Paṭisambhidā catasso, </span><br><p id=tha-ap277:5.2><span class=root>…pe… </span><br><p id=tha-ap277:5.3><span class=root>kataṁ buddhassa sāsanaṁ”. </span><br><p id=tha-ap277:6.1><span class=root>Itthaṁ sudaṁ āyasmā ekañjaliko thero imā gāthāyo abhāsitthāti. </span><br><p id=tha-ap277:7.1><span class=root>Ekañjalikattherassāpadānaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>