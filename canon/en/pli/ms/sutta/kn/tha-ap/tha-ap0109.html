<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0108.html>Previous</a><a href=/canon/en/pli/ms/sutta/kn/tha-ap/tha-ap0110.html>Next</a></div><p id=tha-ap109:0.1><span class=root>Therāpadāna </span><br><p id=tha-ap109:0.2><span class=root>Bhikkhadāyivagga </span><br><p id=tha-ap109:0.3><span class="root big-bold">Naḷamāliyattheraapadāna </span><br><p id=tha-ap109:1.1><span class=root>“Padumuttarabuddhassa, </span><br><p id=tha-ap109:1.2><span class=root>lokajeṭṭhassa tādino; </span><br><p id=tha-ap109:1.3><span class=root>Tiṇatthare nisinnassa, </span><br><p id=tha-ap109:1.4><span class=root>upasantassa tādino. </span><br><p id=tha-ap109:2.1><span class=root>Naḷamālaṁ gahetvāna, </span><br><p id=tha-ap109:2.2><span class=root>bandhitvā bījaniṁ ahaṁ; </span><br><p id=tha-ap109:2.3><span class=root>Buddhassa upanāmesiṁ, </span><br><p id=tha-ap109:2.4><span class=root>dvipadindassa tādino. </span><br><p id=tha-ap109:3.1><span class=root>Paṭiggahetvā sabbaññū, </span><br><p id=tha-ap109:3.2><span class=root>bījaniṁ lokanāyako; </span><br><p id=tha-ap109:3.3><span class=root>Mama saṅkappamaññāya, </span><br><p id=tha-ap109:3.4><span class=root>imaṁ gāthaṁ abhāsatha. </span><br><p id=tha-ap109:4.1><span class=root>‘Yathā me kāyo nibbāti, </span><br><p id=tha-ap109:4.2><span class=root>pariḷāho na vijjati; </span><br><p id=tha-ap109:4.3><span class=root>Tatheva tividhaggīhi, </span><br><p id=tha-ap109:4.4><span class=root>cittaṁ tava vimuccatu’. </span><br><p id=tha-ap109:5.1><span class=root>Sabbe devā samāgacchuṁ, </span><br><p id=tha-ap109:5.2><span class=root>ye keci vananissitā; </span><br><p id=tha-ap109:5.3><span class=root>Sossāma buddhavacanaṁ, </span><br><p id=tha-ap109:5.4><span class=root>hāsayantañca dāyakaṁ. </span><br><p id=tha-ap109:6.1><span class=root>Nisinno bhagavā tattha, </span><br><p id=tha-ap109:6.2><span class=root>devasaṅghapurakkhato; </span><br><p id=tha-ap109:6.3><span class=root>Dāyakaṁ sampahaṁsento, </span><br><p id=tha-ap109:6.4><span class=root>imā gāthā abhāsatha. </span><br><p id=tha-ap109:7.1><span class=root>‘Iminā bījanidānena, </span><br><p id=tha-ap109:7.2><span class=root>cittassa paṇidhīhi ca; </span><br><p id=tha-ap109:7.3><span class=root>Subbato nāma nāmena, </span><br><p id=tha-ap109:7.4><span class=root>cakkavattī bhavissati. </span><br><p id=tha-ap109:8.1><span class=root>Tena kammāvasesena, </span><br><p id=tha-ap109:8.2><span class=root>sukkamūlena codito; </span><br><p id=tha-ap109:8.3><span class=root>Māluto nāma nāmena, </span><br><p id=tha-ap109:8.4><span class=root>cakkavattī bhavissati’. </span><br><p id=tha-ap109:9.1><span class=root>Iminā bījanidānena, </span><br><p id=tha-ap109:9.2><span class=root>sammānavipulena ca; </span><br><p id=tha-ap109:9.3><span class=root>Kappasatasahassampi, </span><br><p id=tha-ap109:9.4><span class=root>duggatiṁ nupapajjati. </span><br><p id=tha-ap109:10.1><span class=root>Tiṁsakappasahassamhi, </span><br><p id=tha-ap109:10.2><span class=root>subbatā aṭṭhatiṁsa te; </span><br><p id=tha-ap109:10.3><span class=root>Ekūnatiṁsasahasse, </span><br><p id=tha-ap109:10.4><span class=root>aṭṭha mālutanāmakā. </span><br><p id=tha-ap109:11.1><span class=root>Paṭisambhidā catasso, </span><br><p id=tha-ap109:11.2><span class=root>…pe… </span><br><p id=tha-ap109:11.3><span class=root>kataṁ buddhassa sāsanaṁ”. </span><br><p id=tha-ap109:12.1><span class=root>Itthaṁ sudaṁ āyasmā naḷamāliyo thero imā gāthāyo abhāsitthāti. </span><br><p id=tha-ap109:13.1><span class=root>Naḷamāliyattherassāpadānaṁ sattamaṁ. </span><br><p id=tha-ap109:13.2><span class=root>Sattamabhāṇavāraṁ. </span><br></main><footer class="container footer"><small><a href=/about>Contact info</a></small></footer>