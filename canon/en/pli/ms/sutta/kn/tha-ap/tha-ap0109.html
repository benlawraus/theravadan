<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0108.html>Previous</a><a href=/canon/en/pli/ms/sutta/kn/tha-ap/tha-ap0110.html>Next</a></div><p><div class=verse-container id=tha-ap109:0.1><span>Therāpadāna </span></div><p><div class=verse-container id=tha-ap109:0.2><span>Bhikkhadāyivagga </span></div><p><div class=verse-container id=tha-ap109:0.3><span class=big-bold>Naḷamāliyattheraapadāna </span></div><p><div class=verse-container id=tha-ap109:1.1><span>“Padumuttarabuddhassa, </span></div><p><div class=verse-container id=tha-ap109:1.2><span>lokajeṭṭhassa tādino; </span></div><p><div class=verse-container id=tha-ap109:1.3><span>Tiṇatthare nisinnassa, </span></div><p><div class=verse-container id=tha-ap109:1.4><span>upasantassa tādino. </span></div><p><div class=verse-container id=tha-ap109:2.1><span>Naḷamālaṁ gahetvāna, </span></div><p><div class=verse-container id=tha-ap109:2.2><span>bandhitvā bījaniṁ ahaṁ; </span></div><p><div class=verse-container id=tha-ap109:2.3><span>Buddhassa upanāmesiṁ, </span></div><p><div class=verse-container id=tha-ap109:2.4><span>dvipadindassa tādino. </span></div><p><div class=verse-container id=tha-ap109:3.1><span>Paṭiggahetvā sabbaññū, </span></div><p><div class=verse-container id=tha-ap109:3.2><span>bījaniṁ lokanāyako; </span></div><p><div class=verse-container id=tha-ap109:3.3><span>Mama saṅkappamaññāya, </span></div><p><div class=verse-container id=tha-ap109:3.4><span>imaṁ gāthaṁ abhāsatha. </span></div><p><div class=verse-container id=tha-ap109:4.1><span>‘Yathā me kāyo nibbāti, </span></div><p><div class=verse-container id=tha-ap109:4.2><span>pariḷāho na vijjati; </span></div><p><div class=verse-container id=tha-ap109:4.3><span>Tatheva tividhaggīhi, </span></div><p><div class=verse-container id=tha-ap109:4.4><span>cittaṁ tava vimuccatu’. </span></div><p><div class=verse-container id=tha-ap109:5.1><span>Sabbe devā samāgacchuṁ, </span></div><p><div class=verse-container id=tha-ap109:5.2><span>ye keci vananissitā; </span></div><p><div class=verse-container id=tha-ap109:5.3><span>Sossāma buddhavacanaṁ, </span></div><p><div class=verse-container id=tha-ap109:5.4><span>hāsayantañca dāyakaṁ. </span></div><p><div class=verse-container id=tha-ap109:6.1><span>Nisinno bhagavā tattha, </span></div><p><div class=verse-container id=tha-ap109:6.2><span>devasaṅghapurakkhato; </span></div><p><div class=verse-container id=tha-ap109:6.3><span>Dāyakaṁ sampahaṁsento, </span></div><p><div class=verse-container id=tha-ap109:6.4><span>imā gāthā abhāsatha. </span></div><p><div class=verse-container id=tha-ap109:7.1><span>‘Iminā bījanidānena, </span></div><p><div class=verse-container id=tha-ap109:7.2><span>cittassa paṇidhīhi ca; </span></div><p><div class=verse-container id=tha-ap109:7.3><span>Subbato nāma nāmena, </span></div><p><div class=verse-container id=tha-ap109:7.4><span>cakkavattī bhavissati. </span></div><p><div class=verse-container id=tha-ap109:8.1><span>Tena kammāvasesena, </span></div><p><div class=verse-container id=tha-ap109:8.2><span>sukkamūlena codito; </span></div><p><div class=verse-container id=tha-ap109:8.3><span>Māluto nāma nāmena, </span></div><p><div class=verse-container id=tha-ap109:8.4><span>cakkavattī bhavissati’. </span></div><p><div class=verse-container id=tha-ap109:9.1><span>Iminā bījanidānena, </span></div><p><div class=verse-container id=tha-ap109:9.2><span>sammānavipulena ca; </span></div><p><div class=verse-container id=tha-ap109:9.3><span>Kappasatasahassampi, </span></div><p><div class=verse-container id=tha-ap109:9.4><span>duggatiṁ nupapajjati. </span></div><p><div class=verse-container id=tha-ap109:10.1><span>Tiṁsakappasahassamhi, </span></div><p><div class=verse-container id=tha-ap109:10.2><span>subbatā aṭṭhatiṁsa te; </span></div><p><div class=verse-container id=tha-ap109:10.3><span>Ekūnatiṁsasahasse, </span></div><p><div class=verse-container id=tha-ap109:10.4><span>aṭṭha mālutanāmakā. </span></div><p><div class=verse-container id=tha-ap109:11.1><span>Paṭisambhidā catasso, </span></div><p><div class=verse-container id=tha-ap109:11.2><span>…pe… </span></div><p><div class=verse-container id=tha-ap109:11.3><span>kataṁ buddhassa sāsanaṁ”. </span></div><p><div class=verse-container id=tha-ap109:12.1><span>Itthaṁ sudaṁ āyasmā naḷamāliyo thero imā gāthāyo abhāsitthāti. </span></div><p><div class=verse-container id=tha-ap109:13.1><span>Naḷamāliyattherassāpadānaṁ sattamaṁ. </span></div><p><div class=verse-container id=tha-ap109:13.2><span>Sattamabhāṇavāraṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0108.html>Previous</a><a href=/canon/en/pli/ms/sutta/kn/tha-ap/tha-ap0110.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>