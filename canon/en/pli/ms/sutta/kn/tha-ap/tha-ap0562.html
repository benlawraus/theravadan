<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0561.html>Previous</a><a href=/canon/en/pli/ms/sutta/kn/tha-ap/tha-ap0563.html>Next</a></div><p><div class=verse-container id=tha-ap562:0.1><span>Therāpadāna </span></div><p><div class=verse-container id=tha-ap562:0.2><span>Yasavagga </span></div><p><div class=verse-container id=tha-ap562:0.3><span class=big-bold>Upavānattheraapadāna </span></div><p><div class=verse-container id=tha-ap562:1.1><span>“Padumuttaro nāma jino, </span></div><p><div class=verse-container id=tha-ap562:1.2><span>sabbadhammāna pāragū; </span></div><p><div class=verse-container id=tha-ap562:1.3><span>Jalitvā aggikkhandhova, </span></div><p><div class=verse-container id=tha-ap562:1.4><span>sambuddho parinibbuto. </span></div><p><div class=verse-container id=tha-ap562:2.1><span>Mahājanā samāgamma, </span></div><p><div class=verse-container id=tha-ap562:2.2><span>pūjayitvā tathāgataṁ; </span></div><p><div class=verse-container id=tha-ap562:2.3><span>Citakaṁ katvā sugataṁ, </span></div><p><div class=verse-container id=tha-ap562:2.4><span>sarīraṁ abhiropayuṁ. </span></div><p><div class=verse-container id=tha-ap562:3.1><span>Sarīrakiccaṁ katvāna, </span></div><p><div class=verse-container id=tha-ap562:3.2><span>dhātuṁ tattha samānayuṁ; </span></div><p><div class=verse-container id=tha-ap562:3.3><span>Sadevamanussā sabbe, </span></div><p><div class=verse-container id=tha-ap562:3.4><span>buddhathūpaṁ akaṁsu te. </span></div><p><div class=verse-container id=tha-ap562:4.1><span>Paṭhamā kañcanamayā, </span></div><p><div class=verse-container id=tha-ap562:4.2><span>dutiyā ca maṇimayā; </span></div><p><div class=verse-container id=tha-ap562:4.3><span>Tatiyā rūpiyamayā, </span></div><p><div class=verse-container id=tha-ap562:4.4><span>catutthī phalikāmayā. </span></div><p><div class=verse-container id=tha-ap562:5.1><span>Tattha pañcamikā ceva, </span></div><p><div class=verse-container id=tha-ap562:5.2><span>lohitaṅkamayā ahu; </span></div><p><div class=verse-container id=tha-ap562:5.3><span>Chaṭṭhā masāragallassa, </span></div><p><div class=verse-container id=tha-ap562:5.4><span>sabbaṁ ratanamayūpari. </span></div><p><div class=verse-container id=tha-ap562:6.1><span>Jaṅghā maṇimayā āsi, </span></div><p><div class=verse-container id=tha-ap562:6.2><span>vedikā ratanāmayā; </span></div><p><div class=verse-container id=tha-ap562:6.3><span>Sabbasoṇṇamayo thūpo, </span></div><p><div class=verse-container id=tha-ap562:6.4><span>uddhaṁ yojanamuggato. </span></div><p><div class=verse-container id=tha-ap562:7.1><span>Devā tattha samāgantvā, </span></div><p><div class=verse-container id=tha-ap562:7.2><span>ekato mantayuṁ tadā; </span></div><p><div class=verse-container id=tha-ap562:7.3><span>‘Mayampi thūpaṁ kassāma, </span></div><p><div class=verse-container id=tha-ap562:7.4><span>lokanāthassa tādino. </span></div><p><div class=verse-container id=tha-ap562:8.1><span>Dhātu āveṇikā natthi, </span></div><p><div class=verse-container id=tha-ap562:8.2><span>sarīraṁ ekapiṇḍitaṁ; </span></div><p><div class=verse-container id=tha-ap562:8.3><span>Imamhi buddhathūpamhi, </span></div><p><div class=verse-container id=tha-ap562:8.4><span>kassāma kañcukaṁ mayaṁ’. </span></div><p><div class=verse-container id=tha-ap562:9.1><span>Devā sattahi ratnehi, </span></div><p><div class=verse-container id=tha-ap562:9.2><span>aññaṁ vaḍḍhesuṁ yojanaṁ; </span></div><p><div class=verse-container id=tha-ap562:9.3><span>Thūpo dviyojanubbedho, </span></div><p><div class=verse-container id=tha-ap562:9.4><span>timiraṁ byapahanti so. </span></div><p><div class=verse-container id=tha-ap562:10.1><span>Nāgā tattha samāgantvā, </span></div><p><div class=verse-container id=tha-ap562:10.2><span>ekato mantayuṁ tadā; </span></div><p><div class=verse-container id=tha-ap562:10.3><span>‘Manussā ceva devā ca, </span></div><p><div class=verse-container id=tha-ap562:10.4><span>buddhathūpaṁ akaṁsu te. </span></div><p><div class=verse-container id=tha-ap562:11.1><span>Mā no pamattā assumha, </span></div><p><div class=verse-container id=tha-ap562:11.2><span>appamattā sadevakā; </span></div><p><div class=verse-container id=tha-ap562:11.3><span>Mayampi thūpaṁ kassāma, </span></div><p><div class=verse-container id=tha-ap562:11.4><span>lokanāthassa tādino’. </span></div><p><div class=verse-container id=tha-ap562:12.1><span>Indanīlaṁ mahānīlaṁ, </span></div><p><div class=verse-container id=tha-ap562:12.2><span>atho jotirasaṁ maṇiṁ; </span></div><p><div class=verse-container id=tha-ap562:12.3><span>Ekato sannipātetvā, </span></div><p><div class=verse-container id=tha-ap562:12.4><span>buddhathūpaṁ achādayuṁ. </span></div><p><div class=verse-container id=tha-ap562:13.1><span>Sabbaṁ maṇimayaṁ āsi, </span></div><p><div class=verse-container id=tha-ap562:13.2><span>yāvatā buddhacetiyaṁ; </span></div><p><div class=verse-container id=tha-ap562:13.3><span>Tiyojanasamubbedhaṁ, </span></div><p><div class=verse-container id=tha-ap562:13.4><span>ālokakaraṇaṁ tadā. </span></div><p><div class=verse-container id=tha-ap562:14.1><span>Garuḷā ca samāgantvā, </span></div><p><div class=verse-container id=tha-ap562:14.2><span>ekato mantayuṁ tadā; </span></div><p><div class=verse-container id=tha-ap562:14.3><span>‘Manussā devanāgā ca, </span></div><p><div class=verse-container id=tha-ap562:14.4><span>buddhapūjaṁ akaṁsu te. </span></div><p><div class=verse-container id=tha-ap562:15.1><span>Mā no pamattā assumha, </span></div><p><div class=verse-container id=tha-ap562:15.2><span>appamattā sadevakā; </span></div><p><div class=verse-container id=tha-ap562:15.3><span>Mayampi thūpaṁ kassāma, </span></div><p><div class=verse-container id=tha-ap562:15.4><span>lokanāthassa tādino’. </span></div><p><div class=verse-container id=tha-ap562:16.1><span>Sabbaṁ maṇimayaṁ thūpaṁ, </span></div><p><div class=verse-container id=tha-ap562:16.2><span>akaruṁ te ca kañcukaṁ; </span></div><p><div class=verse-container id=tha-ap562:16.3><span>Yojanaṁ tepi vaḍḍhesuṁ, </span></div><p><div class=verse-container id=tha-ap562:16.4><span>āyataṁ buddhacetiyaṁ. </span></div><p><div class=verse-container id=tha-ap562:17.1><span>Catuyojanamubbedho, </span></div><p><div class=verse-container id=tha-ap562:17.2><span>buddhathūpo virocati; </span></div><p><div class=verse-container id=tha-ap562:17.3><span>Obhāseti disā sabbā, </span></div><p><div class=verse-container id=tha-ap562:17.4><span>sataraṁsīva uggato. </span></div><p><div class=verse-container id=tha-ap562:18.1><span>Kumbhaṇḍā ca samāgantvā, </span></div><p><div class=verse-container id=tha-ap562:18.2><span>ekato mantayuṁ tadā; </span></div><p><div class=verse-container id=tha-ap562:18.3><span>‘Manussā ceva devā ca, </span></div><p><div class=verse-container id=tha-ap562:18.4><span>nāgā ca garuḷā tathā. </span></div><p><div class=verse-container id=tha-ap562:19.1><span>Paccekaṁ buddhaseṭṭhassa, </span></div><p><div class=verse-container id=tha-ap562:19.2><span>akaṁsu thūpamuttamaṁ; </span></div><p><div class=verse-container id=tha-ap562:19.3><span>Mā no pamattā assumha, </span></div><p><div class=verse-container id=tha-ap562:19.4><span>appamattā sadevakā. </span></div><p><div class=verse-container id=tha-ap562:20.1><span>Mayampi thūpaṁ kassāma, </span></div><p><div class=verse-container id=tha-ap562:20.2><span>lokanāthassa tādino; </span></div><p><div class=verse-container id=tha-ap562:20.3><span>Ratanehi chādessāma, </span></div><p><div class=verse-container id=tha-ap562:20.4><span>āyataṁ buddhacetiyaṁ’. </span></div><p><div class=verse-container id=tha-ap562:21.1><span>Yojanaṁ tepi vaḍḍhesuṁ, </span></div><p><div class=verse-container id=tha-ap562:21.2><span>āyataṁ buddhacetiyaṁ; </span></div><p><div class=verse-container id=tha-ap562:21.3><span>Pañcayojanamubbedho, </span></div><p><div class=verse-container id=tha-ap562:21.4><span>thūpo obhāsate tadā. </span></div><p><div class=verse-container id=tha-ap562:22.1><span>Yakkhā tattha samāgantvā, </span></div><p><div class=verse-container id=tha-ap562:22.2><span>ekato mantayuṁ tadā; </span></div><p><div class=verse-container id=tha-ap562:22.3><span>‘Manussā devanāgā ca, </span></div><p><div class=verse-container id=tha-ap562:22.4><span>garuḷā ca kumbhaṇḍakā. </span></div><p><div class=verse-container id=tha-ap562:23.1><span>Paccekaṁ buddhaseṭṭhassa, </span></div><p><div class=verse-container id=tha-ap562:23.2><span>akaṁsu thūpamuttamaṁ; </span></div><p><div class=verse-container id=tha-ap562:23.3><span>Mā no pamattā assumha, </span></div><p><div class=verse-container id=tha-ap562:23.4><span>appamattā sadevakā. </span></div><p><div class=verse-container id=tha-ap562:24.1><span>Mayampi thūpaṁ kassāma, </span></div><p><div class=verse-container id=tha-ap562:24.2><span>lokanāthassa tādino; </span></div><p><div class=verse-container id=tha-ap562:24.3><span>Phalikā chādayissāma, </span></div><p><div class=verse-container id=tha-ap562:24.4><span>āyataṁ buddhacetiyaṁ’. </span></div><p><div class=verse-container id=tha-ap562:25.1><span>Yojanaṁ tepi vaḍḍhesuṁ, </span></div><p><div class=verse-container id=tha-ap562:25.2><span>āyataṁ buddhacetiyaṁ; </span></div><p><div class=verse-container id=tha-ap562:25.3><span>Chayojanikamubbedho, </span></div><p><div class=verse-container id=tha-ap562:25.4><span>thūpo obhāsate tadā. </span></div><p><div class=verse-container id=tha-ap562:26.1><span>Gandhabbā ca samāgantvā, </span></div><p><div class=verse-container id=tha-ap562:26.2><span>ekato mantayuṁ tadā; </span></div><p><div class=verse-container id=tha-ap562:26.3><span>‘Manujā devatā nāgā, </span></div><p><div class=verse-container id=tha-ap562:26.4><span>kumbhaṇḍā guyhakā tathā. </span></div><p><div class=verse-container id=tha-ap562:27.1><span>Sabbe akaṁsu buddhathūpaṁ, </span></div><p><div class=verse-container id=tha-ap562:27.2><span>mayamettha akārakā; </span></div><p><div class=verse-container id=tha-ap562:27.3><span>Mayampi thūpaṁ kassāma, </span></div><p><div class=verse-container id=tha-ap562:27.4><span>lokanāthassa tādino’. </span></div><p><div class=verse-container id=tha-ap562:28.1><span>Vediyo satta katvāna, </span></div><p><div class=verse-container id=tha-ap562:28.2><span>dhajaṁ chattaṁ akaṁsu te; </span></div><p><div class=verse-container id=tha-ap562:28.3><span>Sabbasoṇṇamayaṁ thūpaṁ, </span></div><p><div class=verse-container id=tha-ap562:28.4><span>gandhabbā kārayuṁ tadā. </span></div><p><div class=verse-container id=tha-ap562:29.1><span>Sattayojanamubbedho, </span></div><p><div class=verse-container id=tha-ap562:29.2><span>thūpo obhāsate tadā; </span></div><p><div class=verse-container id=tha-ap562:29.3><span>Rattindivā na ñāyanti, </span></div><p><div class=verse-container id=tha-ap562:29.4><span>āloko hoti sabbadā. </span></div><p><div class=verse-container id=tha-ap562:30.1><span>Abhibhonti na tassābhā, </span></div><p><div class=verse-container id=tha-ap562:30.2><span>candasūrā satārakā; </span></div><p><div class=verse-container id=tha-ap562:30.3><span>Samantā yojanasate, </span></div><p><div class=verse-container id=tha-ap562:30.4><span>padīpopi na pajjali. </span></div><p><div class=verse-container id=tha-ap562:31.1><span>Tena kālena ye keci, </span></div><p><div class=verse-container id=tha-ap562:31.2><span>thūpaṁ pūjenti mānusā; </span></div><p><div class=verse-container id=tha-ap562:31.3><span>Na te thūpaṁ āruhanti, </span></div><p><div class=verse-container id=tha-ap562:31.4><span>ambare ukkhipanti te. </span></div><p><div class=verse-container id=tha-ap562:32.1><span>Devehi ṭhapito yakkho, </span></div><p><div class=verse-container id=tha-ap562:32.2><span>abhisammatanāmako; </span></div><p><div class=verse-container id=tha-ap562:32.3><span>Dhajaṁ vā pupphadāmaṁ vā, </span></div><p><div class=verse-container id=tha-ap562:32.4><span>abhiropeti uttariṁ. </span></div><p><div class=verse-container id=tha-ap562:33.1><span>Na te passanti taṁ yakkhaṁ, </span></div><p><div class=verse-container id=tha-ap562:33.2><span>dāmaṁ passanti gacchato; </span></div><p><div class=verse-container id=tha-ap562:33.3><span>Evaṁ passitvā gacchantā, </span></div><p><div class=verse-container id=tha-ap562:33.4><span>sabbe gacchanti suggatiṁ. </span></div><p><div class=verse-container id=tha-ap562:34.1><span>Viruddhā ye pāvacane, </span></div><p><div class=verse-container id=tha-ap562:34.2><span>pasannā ye ca sāsane; </span></div><p><div class=verse-container id=tha-ap562:34.3><span>Pāṭihīraṁ daṭṭhukāmā, </span></div><p><div class=verse-container id=tha-ap562:34.4><span>thūpaṁ pūjenti mānusā. </span></div><p><div class=verse-container id=tha-ap562:35.1><span>Nagare haṁsavatiyā, </span></div><p><div class=verse-container id=tha-ap562:35.2><span>ahosiṁ bhatako tadā; </span></div><p><div class=verse-container id=tha-ap562:35.3><span>Āmoditaṁ janaṁ disvā, </span></div><p><div class=verse-container id=tha-ap562:35.4><span>evaṁ cintesahaṁ tadā. </span></div><p><div class=verse-container id=tha-ap562:36.1><span>‘Uḷāro bhagavā neso, </span></div><p><div class=verse-container id=tha-ap562:36.2><span>yassa dhātughare disaṁ; </span></div><p><div class=verse-container id=tha-ap562:36.3><span>Imā ca janatā tuṭṭhā, </span></div><p><div class=verse-container id=tha-ap562:36.4><span>kāraṁ kubbaṁ na tappare. </span></div><p><div class=verse-container id=tha-ap562:37.1><span>Ahampi kāraṁ kassāmi, </span></div><p><div class=verse-container id=tha-ap562:37.2><span>lokanāthassa tādino; </span></div><p><div class=verse-container id=tha-ap562:37.3><span>Tassa dhammesu dāyādo, </span></div><p><div class=verse-container id=tha-ap562:37.4><span>bhavissāmi anāgate’. </span></div><p><div class=verse-container id=tha-ap562:38.1><span>Sudhotaṁ rajakenāhaṁ, </span></div><p><div class=verse-container id=tha-ap562:38.2><span>uttareyyaṁ paṭaṁ mama; </span></div><p><div class=verse-container id=tha-ap562:38.3><span>Veḷagge ālaggetvāna, </span></div><p><div class=verse-container id=tha-ap562:38.4><span>dhajaṁ ukkhipimambare. </span></div><p><div class=verse-container id=tha-ap562:39.1><span>Abhisammatako gayha, </span></div><p><div class=verse-container id=tha-ap562:39.2><span>ambare hāsi me dhajaṁ; </span></div><p><div class=verse-container id=tha-ap562:39.3><span>Vāteritaṁ dhajaṁ disvā, </span></div><p><div class=verse-container id=tha-ap562:39.4><span>bhiyyo hāsaṁ janesahaṁ. </span></div><p><div class=verse-container id=tha-ap562:40.1><span>Tattha cittaṁ pasādetvā, </span></div><p><div class=verse-container id=tha-ap562:40.2><span>samaṇaṁ upasaṅkamiṁ; </span></div><p><div class=verse-container id=tha-ap562:40.3><span>Taṁ bhikkhuṁ abhivādetvā, </span></div><p><div class=verse-container id=tha-ap562:40.4><span>vipākaṁ pucchahaṁ dhaje. </span></div><p><div class=verse-container id=tha-ap562:41.1><span>So me kathesi ānandī, </span></div><p><div class=verse-container id=tha-ap562:41.2><span>pītisañjananaṁ mama; </span></div><p><div class=verse-container id=tha-ap562:41.3><span>‘Tassa dhajassa vipākaṁ, </span></div><p><div class=verse-container id=tha-ap562:41.4><span>anubhossasi sabbadā. </span></div><p><div class=verse-container id=tha-ap562:42.1><span>Hatthiassarathāpattī, </span></div><p><div class=verse-container id=tha-ap562:42.2><span>senā ca caturaṅginī; </span></div><p><div class=verse-container id=tha-ap562:42.3><span>Parivāressanti taṁ niccaṁ, </span></div><p><div class=verse-container id=tha-ap562:42.4><span>dhajadānassidaṁ phalaṁ. </span></div><p><div class=verse-container id=tha-ap562:43.1><span>Saṭṭhituriyasahassāni, </span></div><p><div class=verse-container id=tha-ap562:43.2><span>bheriyo samalaṅkatā; </span></div><p><div class=verse-container id=tha-ap562:43.3><span>Parivāressanti taṁ niccaṁ, </span></div><p><div class=verse-container id=tha-ap562:43.4><span>dhajadānassidaṁ phalaṁ. </span></div><p><div class=verse-container id=tha-ap562:44.1><span>Chaḷasītisahassāni, </span></div><p><div class=verse-container id=tha-ap562:44.2><span>nāriyo samalaṅkatā; </span></div><p><div class=verse-container id=tha-ap562:44.3><span>Vicittavatthābharaṇā, </span></div><p><div class=verse-container id=tha-ap562:44.4><span>āmukkamaṇikuṇḍalā. </span></div><p><div class=verse-container id=tha-ap562:45.1><span>Aḷārapamhā hasulā, </span></div><p><div class=verse-container id=tha-ap562:45.2><span>susaññā tanumajjhimā; </span></div><p><div class=verse-container id=tha-ap562:45.3><span>Parivāressanti taṁ niccaṁ, </span></div><p><div class=verse-container id=tha-ap562:45.4><span>dhajadānassidaṁ phalaṁ. </span></div><p><div class=verse-container id=tha-ap562:46.1><span>Tiṁsakappasahassāni, </span></div><p><div class=verse-container id=tha-ap562:46.2><span>devaloke ramissasi; </span></div><p><div class=verse-container id=tha-ap562:46.3><span>Asītikkhattuṁ devindo, </span></div><p><div class=verse-container id=tha-ap562:46.4><span>devarajjaṁ karissasi. </span></div><p><div class=verse-container id=tha-ap562:47.1><span>Sahassakkhattuṁ rājā ca, </span></div><p><div class=verse-container id=tha-ap562:47.2><span>cakkavattī bhavissati; </span></div><p><div class=verse-container id=tha-ap562:47.3><span>Padesarajjaṁ vipulaṁ, </span></div><p><div class=verse-container id=tha-ap562:47.4><span>gaṇanāto asaṅkhiyaṁ. </span></div><p><div class=verse-container id=tha-ap562:48.1><span>Kappasatasahassamhi, </span></div><p><div class=verse-container id=tha-ap562:48.2><span>okkākakulasambhavo; </span></div><p><div class=verse-container id=tha-ap562:48.3><span>Gotamo nāma gottena, </span></div><p><div class=verse-container id=tha-ap562:48.4><span>satthā loke bhavissati. </span></div><p><div class=verse-container id=tha-ap562:49.1><span>Devalokā cavitvāna, </span></div><p><div class=verse-container id=tha-ap562:49.2><span>sukkamūlena codito; </span></div><p><div class=verse-container id=tha-ap562:49.3><span>Puññakammena saññutto, </span></div><p><div class=verse-container id=tha-ap562:49.4><span>brahmabandhu bhavissasi. </span></div><p><div class=verse-container id=tha-ap562:50.1><span>Asītikoṭiṁ chaḍḍetvā, </span></div><p><div class=verse-container id=tha-ap562:50.2><span>dāse kammakare bahū; </span></div><p><div class=verse-container id=tha-ap562:50.3><span>Gotamassa bhagavato, </span></div><p><div class=verse-container id=tha-ap562:50.4><span>sāsane pabbajissasi. </span></div><p><div class=verse-container id=tha-ap562:51.1><span>Ārādhayitvā sambuddhaṁ, </span></div><p><div class=verse-container id=tha-ap562:51.2><span>gotamaṁ sakyapuṅgavaṁ; </span></div><p><div class=verse-container id=tha-ap562:51.3><span>Upavānoti nāmena, </span></div><p><div class=verse-container id=tha-ap562:51.4><span>hessasi satthu sāvako’. </span></div><p><div class=verse-container id=tha-ap562:52.1><span>Satasahasse kataṁ kammaṁ, </span></div><p><div class=verse-container id=tha-ap562:52.2><span>phalaṁ dassesi me idha; </span></div><p><div class=verse-container id=tha-ap562:52.3><span>Sumutto saravegova, </span></div><p><div class=verse-container id=tha-ap562:52.4><span>kilese jhāpayiṁ mama. </span></div><p><div class=verse-container id=tha-ap562:53.1><span>Cakkavattissa santassa, </span></div><p><div class=verse-container id=tha-ap562:53.2><span>cātuddīpissarassa me; </span></div><p><div class=verse-container id=tha-ap562:53.3><span>Tīṇi yojanāni sāmantā, </span></div><p><div class=verse-container id=tha-ap562:53.4><span>ussīyanti dhajā sadā. </span></div><p><div class=verse-container id=tha-ap562:54.1><span>Satasahassito kappe, </span></div><p><div class=verse-container id=tha-ap562:54.2><span>yaṁ kammamakariṁ tadā; </span></div><p><div class=verse-container id=tha-ap562:54.3><span>Duggatiṁ nābhijānāmi, </span></div><p><div class=verse-container id=tha-ap562:54.4><span>dhajadānassidaṁ phalaṁ. </span></div><p><div class=verse-container id=tha-ap562:55.1><span>Kilesā jhāpitā mayhaṁ, </span></div><p><div class=verse-container id=tha-ap562:55.2><span>…pe… </span></div><p><div class=verse-container id=tha-ap562:55.3><span>viharāmi anāsavo. </span></div><p><div class=verse-container id=tha-ap562:56.1><span>Svāgataṁ vata me āsi, </span></div><p><div class=verse-container id=tha-ap562:56.2><span>…pe… </span></div><p><div class=verse-container id=tha-ap562:56.3><span>kataṁ buddhassa sāsanaṁ. </span></div><p><div class=verse-container id=tha-ap562:57.1><span>Paṭisambhidā catasso, </span></div><p><div class=verse-container id=tha-ap562:57.2><span>…pe… </span></div><p><div class=verse-container id=tha-ap562:57.3><span>kataṁ buddhassa sāsanaṁ”. </span></div><p><div class=verse-container id=tha-ap562:58.1><span>Itthaṁ sudaṁ āyasmā upavānatthero imā gāthāyo abhāsitthāti. </span></div><p><div class=verse-container id=tha-ap562:59.1><span>Upavānattherassāpadānaṁ dasamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0561.html>Previous</a><a href=/canon/en/pli/ms/sutta/kn/tha-ap/tha-ap0563.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>