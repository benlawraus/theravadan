<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0139.html>Previous</a><a href=/canon/en/pli/ms/sutta/kn/tha-ap/tha-ap0141.html>Next</a></div><p id=tha-ap140:0.1><span class=root>Therāpadāna </span><br><p id=tha-ap140:0.2><span class=root>Sobhitavagga </span><br><p id=tha-ap140:0.3><span class="root big-bold">8 Ekapasādaniyattheraapadāna </span><br><p id=tha-ap140:1.1><span class=root>“Nārado iti me nāmaṁ, </span><br><p id=tha-ap140:1.2><span class=root>kesavo iti maṁ vidū; </span><br><p id=tha-ap140:1.3><span class=root>Kusalākusalaṁ esaṁ, </span><br><p id=tha-ap140:1.4><span class=root>agamaṁ buddhasantikaṁ. </span><br><p id=tha-ap140:2.1><span class=root>Mettacitto kāruṇiko, </span><br><p id=tha-ap140:2.2><span class=root>atthadassī mahāmuni; </span><br><p id=tha-ap140:2.3><span class=root>Assāsayanto satte so, </span><br><p id=tha-ap140:2.4><span class=root>dhammaṁ deseti cakkhumā. </span><br><p id=tha-ap140:3.1><span class=root>Sakaṁ cittaṁ pasādetvā, </span><br><p id=tha-ap140:3.2><span class=root>sire katvāna añjaliṁ; </span><br><p id=tha-ap140:3.3><span class=root>Satthāraṁ abhivādetvā, </span><br><p id=tha-ap140:3.4><span class=root>pakkāmiṁ pācināmukho. </span><br><p id=tha-ap140:4.1><span class=root>Sattarase kappasate, </span><br><p id=tha-ap140:4.2><span class=root>rājā āsi mahīpati; </span><br><p id=tha-ap140:4.3><span class=root>Amittatāpano nāma, </span><br><p id=tha-ap140:4.4><span class=root>cakkavattī mahabbalo. </span><br><p id=tha-ap140:5.1><span class=root>Paṭisambhidā catasso, </span><br><p id=tha-ap140:5.2><span class=root>…pe… </span><br><p id=tha-ap140:5.3><span class=root>kataṁ buddhassa sāsanaṁ”. </span><br><p id=tha-ap140:6.1><span class=root>Itthaṁ sudaṁ āyasmā ekapasādaniyo thero imā gāthāyo abhāsitthāti. </span><br><p id=tha-ap140:7.1><span class=root>Ekapasādaniyattherassāpadānaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>