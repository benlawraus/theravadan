<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0417.html>Previous</a><a href=/canon/en/pli/ms/sutta/kn/tha-ap/tha-ap0419.html>Next</a></div><p id=tha-ap418:0.1><span class=root>Therāpadāna </span><br><p id=tha-ap418:0.2><span class=root>Bhaddālivagga </span><br><p id=tha-ap418:0.3><span class="root big-bold">Ekadīpiyattheraapadāna </span><br><p id=tha-ap418:1.1><span class=root>“Parinibbute sugate, </span><br><p id=tha-ap418:1.2><span class=root>siddhatthe lokanāyake; </span><br><p id=tha-ap418:1.3><span class=root>Sadevamānusā sabbe, </span><br><p id=tha-ap418:1.4><span class=root>pūjenti dvipaduttamaṁ. </span><br><p id=tha-ap418:2.1><span class=root>Āropite ca citake, </span><br><p id=tha-ap418:2.2><span class=root>siddhatthe lokanāyake; </span><br><p id=tha-ap418:2.3><span class=root>Yathāsakena thāmena, </span><br><p id=tha-ap418:2.4><span class=root>citaṁ pūjenti satthuno. </span><br><p id=tha-ap418:3.1><span class=root>Avidūre citakassa, </span><br><p id=tha-ap418:3.2><span class=root>dīpaṁ ujjālayiṁ ahaṁ; </span><br><p id=tha-ap418:3.3><span class=root>Yāva udeti sūriyo, </span><br><p id=tha-ap418:3.4><span class=root>dīpaṁ me tāva ujjali. </span><br><p id=tha-ap418:4.1><span class=root>Tena kammena sukatena, </span><br><p id=tha-ap418:4.2><span class=root>cetanāpaṇidhīhi ca; </span><br><p id=tha-ap418:4.3><span class=root>Jahitvā mānusaṁ dehaṁ, </span><br><p id=tha-ap418:4.4><span class=root>tāvatiṁsamagacchahaṁ. </span><br><p id=tha-ap418:5.1><span class=root>Tattha me sukataṁ byamhaṁ, </span><br><p id=tha-ap418:5.2><span class=root>ekadīpīti ñāyati; </span><br><p id=tha-ap418:5.3><span class=root>Dīpasatasahassāni, </span><br><p id=tha-ap418:5.4><span class=root>byamhe pajjalare mama. </span><br><p id=tha-ap418:6.1><span class=root>Udayantova sūriyo, </span><br><p id=tha-ap418:6.2><span class=root>deho me jotate sadā; </span><br><p id=tha-ap418:6.3><span class=root>Sappabhāhi sarīrassa, </span><br><p id=tha-ap418:6.4><span class=root>āloko hoti me sadā. </span><br><p id=tha-ap418:7.1><span class=root>Tirokuṭṭaṁ tiroselaṁ, </span><br><p id=tha-ap418:7.2><span class=root>samatiggayha pabbataṁ; </span><br><p id=tha-ap418:7.3><span class=root>Samantā yojanasataṁ, </span><br><p id=tha-ap418:7.4><span class=root>passāmi cakkhunā ahaṁ. </span><br><p id=tha-ap418:8.1><span class=root>Sattasattatikkhattuñca, </span><br><p id=tha-ap418:8.2><span class=root>devaloke ramiṁ ahaṁ; </span><br><p id=tha-ap418:8.3><span class=root>Ekatiṁsatikkhattuñca, </span><br><p id=tha-ap418:8.4><span class=root>devarajjamakārayiṁ. </span><br><p id=tha-ap418:9.1><span class=root>Aṭṭhavīsatikkhattuñca, </span><br><p id=tha-ap418:9.2><span class=root>cakkavattī ahosahaṁ; </span><br><p id=tha-ap418:9.3><span class=root>Padesarajjaṁ vipulaṁ, </span><br><p id=tha-ap418:9.4><span class=root>gaṇanāto asaṅkhiyaṁ. </span><br><p id=tha-ap418:10.1><span class=root>Devalokā cavitvāna, </span><br><p id=tha-ap418:10.2><span class=root>nibbattiṁ mātukucchiyaṁ; </span><br><p id=tha-ap418:10.3><span class=root>Mātukucchigatassāpi, </span><br><p id=tha-ap418:10.4><span class=root>akkhi me na nimīlati. </span><br><p id=tha-ap418:11.1><span class=root>Jātiyā catuvassohaṁ, </span><br><p id=tha-ap418:11.2><span class=root>pabbajiṁ anagāriyaṁ; </span><br><p id=tha-ap418:11.3><span class=root>Aḍḍhamāse asampatte, </span><br><p id=tha-ap418:11.4><span class=root>arahattamapāpuṇiṁ. </span><br><p id=tha-ap418:12.1><span class=root>Dibbacakkhuṁ visodhesiṁ, </span><br><p id=tha-ap418:12.2><span class=root>bhavā sabbe samūhatā; </span><br><p id=tha-ap418:12.3><span class=root>Sabbe kilesā sañchinnā, </span><br><p id=tha-ap418:12.4><span class=root>ekadīpassidaṁ phalaṁ. </span><br><p id=tha-ap418:13.1><span class=root>Tirokuṭṭaṁ tiroselaṁ, </span><br><p id=tha-ap418:13.2><span class=root>pabbatañcāpi kevalaṁ; </span><br><p id=tha-ap418:13.3><span class=root>Samatikkamma passāmi, </span><br><p id=tha-ap418:13.4><span class=root>ekadīpassidaṁ phalaṁ. </span><br><p id=tha-ap418:14.1><span class=root>Visamā me samā honti, </span><br><p id=tha-ap418:14.2><span class=root>andhakāro na vijjati; </span><br><p id=tha-ap418:14.3><span class=root>Nāhaṁ passāmi timiraṁ, </span><br><p id=tha-ap418:14.4><span class=root>ekadīpassidaṁ phalaṁ. </span><br><p id=tha-ap418:15.1><span class=root>Catunnavutito kappe, </span><br><p id=tha-ap418:15.2><span class=root>yaṁ dīpamadadiṁ tadā; </span><br><p id=tha-ap418:15.3><span class=root>Duggatiṁ nābhijānāmi, </span><br><p id=tha-ap418:15.4><span class=root>ekadīpassidaṁ phalaṁ. </span><br><p id=tha-ap418:16.1><span class=root>Kilesā jhāpitā mayhaṁ, </span><br><p id=tha-ap418:16.2><span class=root>…pe… </span><br><p id=tha-ap418:16.3><span class=root>viharāmi anāsavo. </span><br><p id=tha-ap418:17.1><span class=root>Svāgataṁ vata me āsi, </span><br><p id=tha-ap418:17.2><span class=root>…pe… </span><br><p id=tha-ap418:17.3><span class=root>kataṁ buddhassa sāsanaṁ. </span><br><p id=tha-ap418:18.1><span class=root>Paṭisambhidā catasso, </span><br><p id=tha-ap418:18.2><span class=root>…pe… </span><br><p id=tha-ap418:18.3><span class=root>kataṁ buddhassa sāsanaṁ”. </span><br><p id=tha-ap418:19.1><span class=root>Itthaṁ sudaṁ āyasmā ekadīpiyo thero imā gāthāyo abhāsitthāti. </span><br><p id=tha-ap418:20.1><span class=root>Ekadīpiyattherassāpadānaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>