<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0417.html>Previous</a><a href=/canon/en/pli/ms/sutta/kn/tha-ap/tha-ap0419.html>Next</a></div><p><div class=verse-container id=tha-ap418:0.1><span>Therāpadāna </span></div><p><div class=verse-container id=tha-ap418:0.2><span>Bhaddālivagga </span></div><p><div class=verse-container id=tha-ap418:0.3><span class=big-bold>Ekadīpiyattheraapadāna </span></div><p><div class=verse-container id=tha-ap418:1.1><span>“Parinibbute sugate, </span></div><p><div class=verse-container id=tha-ap418:1.2><span>siddhatthe lokanāyake; </span></div><p><div class=verse-container id=tha-ap418:1.3><span>Sadevamānusā sabbe, </span></div><p><div class=verse-container id=tha-ap418:1.4><span>pūjenti dvipaduttamaṁ. </span></div><p><div class=verse-container id=tha-ap418:2.1><span>Āropite ca citake, </span></div><p><div class=verse-container id=tha-ap418:2.2><span>siddhatthe lokanāyake; </span></div><p><div class=verse-container id=tha-ap418:2.3><span>Yathāsakena thāmena, </span></div><p><div class=verse-container id=tha-ap418:2.4><span>citaṁ pūjenti satthuno. </span></div><p><div class=verse-container id=tha-ap418:3.1><span>Avidūre citakassa, </span></div><p><div class=verse-container id=tha-ap418:3.2><span>dīpaṁ ujjālayiṁ ahaṁ; </span></div><p><div class=verse-container id=tha-ap418:3.3><span>Yāva udeti sūriyo, </span></div><p><div class=verse-container id=tha-ap418:3.4><span>dīpaṁ me tāva ujjali. </span></div><p><div class=verse-container id=tha-ap418:4.1><span>Tena kammena sukatena, </span></div><p><div class=verse-container id=tha-ap418:4.2><span>cetanāpaṇidhīhi ca; </span></div><p><div class=verse-container id=tha-ap418:4.3><span>Jahitvā mānusaṁ dehaṁ, </span></div><p><div class=verse-container id=tha-ap418:4.4><span>tāvatiṁsamagacchahaṁ. </span></div><p><div class=verse-container id=tha-ap418:5.1><span>Tattha me sukataṁ byamhaṁ, </span></div><p><div class=verse-container id=tha-ap418:5.2><span>ekadīpīti ñāyati; </span></div><p><div class=verse-container id=tha-ap418:5.3><span>Dīpasatasahassāni, </span></div><p><div class=verse-container id=tha-ap418:5.4><span>byamhe pajjalare mama. </span></div><p><div class=verse-container id=tha-ap418:6.1><span>Udayantova sūriyo, </span></div><p><div class=verse-container id=tha-ap418:6.2><span>deho me jotate sadā; </span></div><p><div class=verse-container id=tha-ap418:6.3><span>Sappabhāhi sarīrassa, </span></div><p><div class=verse-container id=tha-ap418:6.4><span>āloko hoti me sadā. </span></div><p><div class=verse-container id=tha-ap418:7.1><span>Tirokuṭṭaṁ tiroselaṁ, </span></div><p><div class=verse-container id=tha-ap418:7.2><span>samatiggayha pabbataṁ; </span></div><p><div class=verse-container id=tha-ap418:7.3><span>Samantā yojanasataṁ, </span></div><p><div class=verse-container id=tha-ap418:7.4><span>passāmi cakkhunā ahaṁ. </span></div><p><div class=verse-container id=tha-ap418:8.1><span>Sattasattatikkhattuñca, </span></div><p><div class=verse-container id=tha-ap418:8.2><span>devaloke ramiṁ ahaṁ; </span></div><p><div class=verse-container id=tha-ap418:8.3><span>Ekatiṁsatikkhattuñca, </span></div><p><div class=verse-container id=tha-ap418:8.4><span>devarajjamakārayiṁ. </span></div><p><div class=verse-container id=tha-ap418:9.1><span>Aṭṭhavīsatikkhattuñca, </span></div><p><div class=verse-container id=tha-ap418:9.2><span>cakkavattī ahosahaṁ; </span></div><p><div class=verse-container id=tha-ap418:9.3><span>Padesarajjaṁ vipulaṁ, </span></div><p><div class=verse-container id=tha-ap418:9.4><span>gaṇanāto asaṅkhiyaṁ. </span></div><p><div class=verse-container id=tha-ap418:10.1><span>Devalokā cavitvāna, </span></div><p><div class=verse-container id=tha-ap418:10.2><span>nibbattiṁ mātukucchiyaṁ; </span></div><p><div class=verse-container id=tha-ap418:10.3><span>Mātukucchigatassāpi, </span></div><p><div class=verse-container id=tha-ap418:10.4><span>akkhi me na nimīlati. </span></div><p><div class=verse-container id=tha-ap418:11.1><span>Jātiyā catuvassohaṁ, </span></div><p><div class=verse-container id=tha-ap418:11.2><span>pabbajiṁ anagāriyaṁ; </span></div><p><div class=verse-container id=tha-ap418:11.3><span>Aḍḍhamāse asampatte, </span></div><p><div class=verse-container id=tha-ap418:11.4><span>arahattamapāpuṇiṁ. </span></div><p><div class=verse-container id=tha-ap418:12.1><span>Dibbacakkhuṁ visodhesiṁ, </span></div><p><div class=verse-container id=tha-ap418:12.2><span>bhavā sabbe samūhatā; </span></div><p><div class=verse-container id=tha-ap418:12.3><span>Sabbe kilesā sañchinnā, </span></div><p><div class=verse-container id=tha-ap418:12.4><span>ekadīpassidaṁ phalaṁ. </span></div><p><div class=verse-container id=tha-ap418:13.1><span>Tirokuṭṭaṁ tiroselaṁ, </span></div><p><div class=verse-container id=tha-ap418:13.2><span>pabbatañcāpi kevalaṁ; </span></div><p><div class=verse-container id=tha-ap418:13.3><span>Samatikkamma passāmi, </span></div><p><div class=verse-container id=tha-ap418:13.4><span>ekadīpassidaṁ phalaṁ. </span></div><p><div class=verse-container id=tha-ap418:14.1><span>Visamā me samā honti, </span></div><p><div class=verse-container id=tha-ap418:14.2><span>andhakāro na vijjati; </span></div><p><div class=verse-container id=tha-ap418:14.3><span>Nāhaṁ passāmi timiraṁ, </span></div><p><div class=verse-container id=tha-ap418:14.4><span>ekadīpassidaṁ phalaṁ. </span></div><p><div class=verse-container id=tha-ap418:15.1><span>Catunnavutito kappe, </span></div><p><div class=verse-container id=tha-ap418:15.2><span>yaṁ dīpamadadiṁ tadā; </span></div><p><div class=verse-container id=tha-ap418:15.3><span>Duggatiṁ nābhijānāmi, </span></div><p><div class=verse-container id=tha-ap418:15.4><span>ekadīpassidaṁ phalaṁ. </span></div><p><div class=verse-container id=tha-ap418:16.1><span>Kilesā jhāpitā mayhaṁ, </span></div><p><div class=verse-container id=tha-ap418:16.2><span>…pe… </span></div><p><div class=verse-container id=tha-ap418:16.3><span>viharāmi anāsavo. </span></div><p><div class=verse-container id=tha-ap418:17.1><span>Svāgataṁ vata me āsi, </span></div><p><div class=verse-container id=tha-ap418:17.2><span>…pe… </span></div><p><div class=verse-container id=tha-ap418:17.3><span>kataṁ buddhassa sāsanaṁ. </span></div><p><div class=verse-container id=tha-ap418:18.1><span>Paṭisambhidā catasso, </span></div><p><div class=verse-container id=tha-ap418:18.2><span>…pe… </span></div><p><div class=verse-container id=tha-ap418:18.3><span>kataṁ buddhassa sāsanaṁ”. </span></div><p><div class=verse-container id=tha-ap418:19.1><span>Itthaṁ sudaṁ āyasmā ekadīpiyo thero imā gāthāyo abhāsitthāti. </span></div><p><div class=verse-container id=tha-ap418:20.1><span>Ekadīpiyattherassāpadānaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0417.html>Previous</a><a href=/canon/en/pli/ms/sutta/kn/tha-ap/tha-ap0419.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>