<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0421.html>Previous</a><a href=/canon/en/pli/ms/sutta/kn/tha-ap/tha-ap0423.html>Next</a></div><p id=tha-ap422:0.1><span class=root>Therāpadāna </span><br><p id=tha-ap422:0.2><span class=root>Bhaddālivagga </span><br><p id=tha-ap422:0.3><span class="root big-bold">Mañcadāyakattheraapadāna </span><br><p id=tha-ap422:1.1><span class=root>“Parinibbute kāruṇike, </span><br><p id=tha-ap422:1.2><span class=root>siddhatthe lokanāyake; </span><br><p id=tha-ap422:1.3><span class=root>Vitthārike pāvacane, </span><br><p id=tha-ap422:1.4><span class=root>devamānusasakkate. </span><br><p id=tha-ap422:2.1><span class=root>Caṇḍālo āsahaṁ tattha, </span><br><p id=tha-ap422:2.2><span class=root>āsandipīṭhakārako; </span><br><p id=tha-ap422:2.3><span class=root>Tena kammena jīvāmi, </span><br><p id=tha-ap422:2.4><span class=root>tena posemi dārake. </span><br><p id=tha-ap422:3.1><span class=root>Āsandiṁ sukataṁ katvā, </span><br><p id=tha-ap422:3.2><span class=root>pasanno sehi pāṇibhi; </span><br><p id=tha-ap422:3.3><span class=root>Sayamevupagantvāna, </span><br><p id=tha-ap422:3.4><span class=root>bhikkhusaṅghassadāsahaṁ. </span><br><p id=tha-ap422:4.1><span class=root>Tena kammena sukatena, </span><br><p id=tha-ap422:4.2><span class=root>cetanāpaṇidhīhi ca; </span><br><p id=tha-ap422:4.3><span class=root>Jahitvā mānusaṁ dehaṁ, </span><br><p id=tha-ap422:4.4><span class=root>tāvatiṁsamagacchahaṁ. </span><br><p id=tha-ap422:5.1><span class=root>Devalokagato santo, </span><br><p id=tha-ap422:5.2><span class=root>modāmi tidase gaṇe; </span><br><p id=tha-ap422:5.3><span class=root>Sayanāni mahagghāni, </span><br><p id=tha-ap422:5.4><span class=root>nibbattanti yadicchakaṁ. </span><br><p id=tha-ap422:6.1><span class=root>Paññāsakkhattuṁ devindo, </span><br><p id=tha-ap422:6.2><span class=root>devarajjamakārayiṁ; </span><br><p id=tha-ap422:6.3><span class=root>Asītikkhattuṁ rājā ca, </span><br><p id=tha-ap422:6.4><span class=root>cakkavattī ahosahaṁ. </span><br><p id=tha-ap422:7.1><span class=root>Padesarajjaṁ vipulaṁ, </span><br><p id=tha-ap422:7.2><span class=root>gaṇanāto asaṅkhiyaṁ; </span><br><p id=tha-ap422:7.3><span class=root>Sukhito yasavā homi, </span><br><p id=tha-ap422:7.4><span class=root>mañcadānassidaṁ phalaṁ. </span><br><p id=tha-ap422:8.1><span class=root>Devalokā cavitvāna, </span><br><p id=tha-ap422:8.2><span class=root>emi ce mānusaṁ bhavaṁ; </span><br><p id=tha-ap422:8.3><span class=root>Mahārahā susayanā, </span><br><p id=tha-ap422:8.4><span class=root>sayameva bhavanti me. </span><br><p id=tha-ap422:9.1><span class=root>Ayaṁ pacchimako mayhaṁ, </span><br><p id=tha-ap422:9.2><span class=root>carimo vattate bhavo; </span><br><p id=tha-ap422:9.3><span class=root>Ajjāpi sayane kāle, </span><br><p id=tha-ap422:9.4><span class=root>sayanaṁ upatiṭṭhati. </span><br><p id=tha-ap422:10.1><span class=root>Catunnavutito kappe, </span><br><p id=tha-ap422:10.2><span class=root>yaṁ dānamadadiṁ tadā; </span><br><p id=tha-ap422:10.3><span class=root>Duggatiṁ nābhijānāmi, </span><br><p id=tha-ap422:10.4><span class=root>mañcadānassidaṁ phalaṁ. </span><br><p id=tha-ap422:11.1><span class=root>Kilesā jhāpitā mayhaṁ, </span><br><p id=tha-ap422:11.2><span class=root>…pe… </span><br><p id=tha-ap422:11.3><span class=root>viharāmi anāsavo. </span><br><p id=tha-ap422:12.1><span class=root>Svāgataṁ vata me āsi, </span><br><p id=tha-ap422:12.2><span class=root>…pe… </span><br><p id=tha-ap422:12.3><span class=root>kataṁ buddhassa sāsanaṁ. </span><br><p id=tha-ap422:13.1><span class=root>Paṭisambhidā catasso, </span><br><p id=tha-ap422:13.2><span class=root>…pe… </span><br><p id=tha-ap422:13.3><span class=root>kataṁ buddhassa sāsanaṁ”. </span><br><p id=tha-ap422:14.1><span class=root>Itthaṁ sudaṁ āyasmā mañcadāyako thero imā gāthāyo abhāsitthāti. </span><br><p id=tha-ap422:15.1><span class=root>Mañcadāyakattherassāpadānaṁ dasamaṁ. </span><br><p id=tha-ap422:16.1><span class=root>Bhaddālivaggo bācattālīsamo. </span><br><p id=tha-ap422:17.1><span class=root>Tassuddānaṁ </span><br><p id=tha-ap422:18.1><span class=root>Bhaddālī ekachatto ca, </span><br><p id=tha-ap422:18.2><span class=root>tiṇasūlo ca maṁsado; </span><br><p id=tha-ap422:18.3><span class=root>Nāgapallaviko dīpī, </span><br><p id=tha-ap422:18.4><span class=root>ucchaṅgi yāgudāyako. </span><br><p id=tha-ap422:19.1><span class=root>Patthodanī mañcadado, </span><br><p id=tha-ap422:19.2><span class=root>gāthāyo gaṇitā ciha; </span><br><p id=tha-ap422:19.3><span class=root>Dvesatāni ca gāthānaṁ, </span><br><p id=tha-ap422:19.4><span class=root>gāthā cekā taduttari. </span><br></main><footer class="container footer"><small><a href=/about/>Contact info</a></small></footer>