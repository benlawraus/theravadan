<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0491.html>Previous</a><a href=/canon/en/pli/ms/sutta/kn/tha-ap/tha-ap0493.html>Next</a></div><p id=tha-ap492:0.1><span class=root>Therāpadāna </span><br><p id=tha-ap492:0.2><span class=root>Paṁsukūlavagga </span><br><p id=tha-ap492:0.3><span class="root big-bold">Sālamaṇḍapiyattheraapadāna </span><br><p id=tha-ap492:1.1><span class=root>“Ajjhogāhetvā sālavanaṁ, </span><br><p id=tha-ap492:1.2><span class=root>sukato assamo mama; </span><br><p id=tha-ap492:1.3><span class=root>Sālapupphehi sañchanno, </span><br><p id=tha-ap492:1.4><span class=root>vasāmi vipine tadā. </span><br><p id=tha-ap492:2.1><span class=root>Piyadassī ca bhagavā, </span><br><p id=tha-ap492:2.2><span class=root>sayambhū aggapuggalo; </span><br><p id=tha-ap492:2.3><span class=root>Vivekakāmo sambuddho, </span><br><p id=tha-ap492:2.4><span class=root>sālavanamupāgami. </span><br><p id=tha-ap492:3.1><span class=root>Assamā abhinikkhamma, </span><br><p id=tha-ap492:3.2><span class=root>pavanaṁ agamāsahaṁ; </span><br><p id=tha-ap492:3.3><span class=root>Mūlaphalaṁ gavesanto, </span><br><p id=tha-ap492:3.4><span class=root>āhiṇḍāmi vane tadā. </span><br><p id=tha-ap492:4.1><span class=root>Tatthaddasāsiṁ sambuddhaṁ, </span><br><p id=tha-ap492:4.2><span class=root>piyadassiṁ mahāyasaṁ; </span><br><p id=tha-ap492:4.3><span class=root>Sunisinnaṁ samāpannaṁ, </span><br><p id=tha-ap492:4.4><span class=root>virocantaṁ mahāvane. </span><br><p id=tha-ap492:5.1><span class=root>Catudaṇḍe ṭhapetvāna, </span><br><p id=tha-ap492:5.2><span class=root>buddhassa uparī ahaṁ; </span><br><p id=tha-ap492:5.3><span class=root>Maṇḍapaṁ sukataṁ katvā, </span><br><p id=tha-ap492:5.4><span class=root>sālapupphehi chādayiṁ. </span><br><p id=tha-ap492:6.1><span class=root>Sattāhaṁ dhārayitvāna, </span><br><p id=tha-ap492:6.2><span class=root>maṇḍapaṁ sālachāditaṁ; </span><br><p id=tha-ap492:6.3><span class=root>Tattha cittaṁ pasādetvā, </span><br><p id=tha-ap492:6.4><span class=root>buddhaseṭṭhamavandahaṁ. </span><br><p id=tha-ap492:7.1><span class=root>Bhagavā tamhi samaye, </span><br><p id=tha-ap492:7.2><span class=root>vuṭṭhahitvā samādhito; </span><br><p id=tha-ap492:7.3><span class=root>Yugamattaṁ pekkhamāno, </span><br><p id=tha-ap492:7.4><span class=root>nisīdi purisuttamo. </span><br><p id=tha-ap492:8.1><span class=root>Sāvako varuṇo nāma, </span><br><p id=tha-ap492:8.2><span class=root>piyadassissa satthuno; </span><br><p id=tha-ap492:8.3><span class=root>Vasīsatasahassehi, </span><br><p id=tha-ap492:8.4><span class=root>upagacchi vināyakaṁ. </span><br><p id=tha-ap492:9.1><span class=root>Piyadassī ca bhagavā, </span><br><p id=tha-ap492:9.2><span class=root>lokajeṭṭho narāsabho; </span><br><p id=tha-ap492:9.3><span class=root>Bhikkhusaṅghe nisīditvā, </span><br><p id=tha-ap492:9.4><span class=root>sitaṁ pātukarī jino. </span><br><p id=tha-ap492:10.1><span class=root>Anuruddho upaṭṭhāko, </span><br><p id=tha-ap492:10.2><span class=root>piyadassissa satthuno; </span><br><p id=tha-ap492:10.3><span class=root>Ekaṁsaṁ cīvaraṁ katvā, </span><br><p id=tha-ap492:10.4><span class=root>apucchittha mahāmuniṁ. </span><br><p id=tha-ap492:11.1><span class=root>‘Ko nu kho bhagavā hetu, </span><br><p id=tha-ap492:11.2><span class=root>sitakammassa satthuno; </span><br><p id=tha-ap492:11.3><span class=root>Kāraṇe vijjamānamhi, </span><br><p id=tha-ap492:11.4><span class=root>satthā pātukare sitaṁ’. </span><br><p id=tha-ap492:12.1><span class=root>‘Sattāhaṁ sālacchadanaṁ, </span><br><p id=tha-ap492:12.2><span class=root>yo me dhāresi māṇavo; </span><br><p id=tha-ap492:12.3><span class=root>Tassa kammaṁ saritvāna, </span><br><p id=tha-ap492:12.4><span class=root>sitaṁ pātukariṁ ahaṁ. </span><br><p id=tha-ap492:13.1><span class=root>Anokāsaṁ na passāmi, </span><br><p id=tha-ap492:13.2><span class=root>yattha puññaṁ vipaccati; </span><br><p id=tha-ap492:13.3><span class=root>Devaloke manusse vā, </span><br><p id=tha-ap492:13.4><span class=root>okāsova na sammati. </span><br><p id=tha-ap492:14.1><span class=root>Devaloke vasantassa, </span><br><p id=tha-ap492:14.2><span class=root>puññakammasamaṅgino; </span><br><p id=tha-ap492:14.3><span class=root>Yāvatā parisā tassa, </span><br><p id=tha-ap492:14.4><span class=root>sālacchannā bhavissati. </span><br><p id=tha-ap492:15.1><span class=root>Tattha dibbehi naccehi, </span><br><p id=tha-ap492:15.2><span class=root>gītehi vāditehi ca; </span><br><p id=tha-ap492:15.3><span class=root>Ramissati sadā santo, </span><br><p id=tha-ap492:15.4><span class=root>puññakammasamāhito. </span><br><p id=tha-ap492:16.1><span class=root>Yāvatā parisā tassa, </span><br><p id=tha-ap492:16.2><span class=root>gandhagandhī bhavissati; </span><br><p id=tha-ap492:16.3><span class=root>Sālassa pupphavasso ca, </span><br><p id=tha-ap492:16.4><span class=root>pavassissati tāvade. </span><br><p id=tha-ap492:17.1><span class=root>Tato cutoyaṁ manujo, </span><br><p id=tha-ap492:17.2><span class=root>mānusaṁ āgamissati; </span><br><p id=tha-ap492:17.3><span class=root>Idhāpi sālacchadanaṁ, </span><br><p id=tha-ap492:17.4><span class=root>sabbakālaṁ dharissati. </span><br><p id=tha-ap492:18.1><span class=root>Idha naccañca gītañca, </span><br><p id=tha-ap492:18.2><span class=root>sammatāḷasamāhitaṁ; </span><br><p id=tha-ap492:18.3><span class=root>Parivāressanti maṁ niccaṁ, </span><br><p id=tha-ap492:18.4><span class=root>buddhapūjāyidaṁ phalaṁ. </span><br><p id=tha-ap492:19.1><span class=root>Uggacchante ca sūriye, </span><br><p id=tha-ap492:19.2><span class=root>sālavassaṁ pavassati; </span><br><p id=tha-ap492:19.3><span class=root>Puññakammena saṁyuttaṁ, </span><br><p id=tha-ap492:19.4><span class=root>vassate sabbakālikaṁ. </span><br><p id=tha-ap492:20.1><span class=root>Aṭṭhārase kappasate, </span><br><p id=tha-ap492:20.2><span class=root>okkākakulasambhavo; </span><br><p id=tha-ap492:20.3><span class=root>Gotamo nāma gottena, </span><br><p id=tha-ap492:20.4><span class=root>satthā loke bhavissati. </span><br><p id=tha-ap492:21.1><span class=root>Tassa dhammesu dāyādo, </span><br><p id=tha-ap492:21.2><span class=root>oraso dhammanimmito; </span><br><p id=tha-ap492:21.3><span class=root>Sabbāsave pariññāya, </span><br><p id=tha-ap492:21.4><span class=root>nibbāyissatināsavo. </span><br><p id=tha-ap492:22.1><span class=root>Dhammaṁ abhisamentassa, </span><br><p id=tha-ap492:22.2><span class=root>sālacchannaṁ bhavissati; </span><br><p id=tha-ap492:22.3><span class=root>Citake jhāyamānassa, </span><br><p id=tha-ap492:22.4><span class=root>chadanaṁ tattha hessati’. </span><br><p id=tha-ap492:23.1><span class=root>Vipākaṁ kittayitvāna, </span><br><p id=tha-ap492:23.2><span class=root>piyadassī mahāmuni; </span><br><p id=tha-ap492:23.3><span class=root>Parisāya dhammaṁ desesi, </span><br><p id=tha-ap492:23.4><span class=root>tappento dhammavuṭṭhiyā. </span><br><p id=tha-ap492:24.1><span class=root>Tiṁsakappāni devesu, </span><br><p id=tha-ap492:24.2><span class=root>devarajjamakārayiṁ; </span><br><p id=tha-ap492:24.3><span class=root>Saṭṭhi ca sattakkhattuñca, </span><br><p id=tha-ap492:24.4><span class=root>cakkavattī ahosahaṁ. </span><br><p id=tha-ap492:25.1><span class=root>Devalokā idhāgantvā, </span><br><p id=tha-ap492:25.2><span class=root>labhāmi vipulaṁ sukhaṁ; </span><br><p id=tha-ap492:25.3><span class=root>Idhāpi sālacchadanaṁ, </span><br><p id=tha-ap492:25.4><span class=root>maṇḍapassa idaṁ phalaṁ. </span><br><p id=tha-ap492:26.1><span class=root>Ayaṁ pacchimako mayhaṁ, </span><br><p id=tha-ap492:26.2><span class=root>carimo vattate bhavo; </span><br><p id=tha-ap492:26.3><span class=root>Idhāpi sālacchadanaṁ, </span><br><p id=tha-ap492:26.4><span class=root>hessati sabbakālikaṁ. </span><br><p id=tha-ap492:27.1><span class=root>Mahāmuniṁ tosayitvā, </span><br><p id=tha-ap492:27.2><span class=root>gotamaṁ sakyapuṅgavaṁ; </span><br><p id=tha-ap492:27.3><span class=root>Pattomhi acalaṁ ṭhānaṁ, </span><br><p id=tha-ap492:27.4><span class=root>hitvā jayaparājayaṁ. </span><br><p id=tha-ap492:28.1><span class=root>Aṭṭhārase kappasate, </span><br><p id=tha-ap492:28.2><span class=root>yaṁ buddhamabhipūjayiṁ; </span><br><p id=tha-ap492:28.3><span class=root>Duggatiṁ nābhijānāmi, </span><br><p id=tha-ap492:28.4><span class=root>buddhapūjāyidaṁ phalaṁ. </span><br><p id=tha-ap492:29.1><span class=root>Kilesā jhāpitā mayhaṁ, </span><br><p id=tha-ap492:29.2><span class=root>…pe… </span><br><p id=tha-ap492:29.3><span class=root>viharāmi anāsavo. </span><br><p id=tha-ap492:30.1><span class=root>Svāgataṁ vata me āsi, </span><br><p id=tha-ap492:30.2><span class=root>…pe… </span><br><p id=tha-ap492:30.3><span class=root>kataṁ buddhassa sāsanaṁ. </span><br><p id=tha-ap492:31.1><span class=root>Paṭisambhidā catasso, </span><br><p id=tha-ap492:31.2><span class=root>…pe… </span><br><p id=tha-ap492:31.3><span class=root>kataṁ buddhassa sāsanaṁ”. </span><br><p id=tha-ap492:32.1><span class=root>Itthaṁ sudaṁ āyasmā sālamaṇḍapiyo thero imā gāthāyo abhāsitthāti. </span><br><p id=tha-ap492:33.1><span class=root>Sālamaṇḍapiyattherassāpadānaṁ dasamaṁ. </span><br><p id=tha-ap492:34.1><span class=root>Paṁsukūlavaggo ekūnapaññāsamo. </span><br><p id=tha-ap492:35.1><span class=root>Tassuddānaṁ </span><br><p id=tha-ap492:36.1><span class=root>Paṁsukūlaṁ buddhasaññī, </span><br><p id=tha-ap492:36.2><span class=root>bhisado ñāṇakittako; </span><br><p id=tha-ap492:36.3><span class=root>Candanī dhātupūjī ca, </span><br><p id=tha-ap492:36.4><span class=root>pulinuppādakopi ca. </span><br><p id=tha-ap492:37.1><span class=root>Taraṇo dhammaruciko, </span><br><p id=tha-ap492:37.2><span class=root>sālamaṇḍapiyo tathā; </span><br><p id=tha-ap492:37.3><span class=root>Satāni dve honti gāthā, </span><br><p id=tha-ap492:37.4><span class=root>ūnavīsatimeva ca. </span><br></main><footer class="container footer"><small><a href=/about>Contact info</a></small></footer>