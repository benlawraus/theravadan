<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0491.html>Previous</a><a href=/canon/en/pli/ms/sutta/kn/tha-ap/tha-ap0493.html>Next</a></div><p><div class=verse-container id=tha-ap492:0.1><span>Therāpadāna </span></div><p><div class=verse-container id=tha-ap492:0.2><span>Paṁsukūlavagga </span></div><p><div class=verse-container id=tha-ap492:0.3><span class=big-bold>Sālamaṇḍapiyattheraapadāna </span></div><p><div class=verse-container id=tha-ap492:1.1><span>“Ajjhogāhetvā sālavanaṁ, </span></div><p><div class=verse-container id=tha-ap492:1.2><span>sukato assamo mama; </span></div><p><div class=verse-container id=tha-ap492:1.3><span>Sālapupphehi sañchanno, </span></div><p><div class=verse-container id=tha-ap492:1.4><span>vasāmi vipine tadā. </span></div><p><div class=verse-container id=tha-ap492:2.1><span>Piyadassī ca bhagavā, </span></div><p><div class=verse-container id=tha-ap492:2.2><span>sayambhū aggapuggalo; </span></div><p><div class=verse-container id=tha-ap492:2.3><span>Vivekakāmo sambuddho, </span></div><p><div class=verse-container id=tha-ap492:2.4><span>sālavanamupāgami. </span></div><p><div class=verse-container id=tha-ap492:3.1><span>Assamā abhinikkhamma, </span></div><p><div class=verse-container id=tha-ap492:3.2><span>pavanaṁ agamāsahaṁ; </span></div><p><div class=verse-container id=tha-ap492:3.3><span>Mūlaphalaṁ gavesanto, </span></div><p><div class=verse-container id=tha-ap492:3.4><span>āhiṇḍāmi vane tadā. </span></div><p><div class=verse-container id=tha-ap492:4.1><span>Tatthaddasāsiṁ sambuddhaṁ, </span></div><p><div class=verse-container id=tha-ap492:4.2><span>piyadassiṁ mahāyasaṁ; </span></div><p><div class=verse-container id=tha-ap492:4.3><span>Sunisinnaṁ samāpannaṁ, </span></div><p><div class=verse-container id=tha-ap492:4.4><span>virocantaṁ mahāvane. </span></div><p><div class=verse-container id=tha-ap492:5.1><span>Catudaṇḍe ṭhapetvāna, </span></div><p><div class=verse-container id=tha-ap492:5.2><span>buddhassa uparī ahaṁ; </span></div><p><div class=verse-container id=tha-ap492:5.3><span>Maṇḍapaṁ sukataṁ katvā, </span></div><p><div class=verse-container id=tha-ap492:5.4><span>sālapupphehi chādayiṁ. </span></div><p><div class=verse-container id=tha-ap492:6.1><span>Sattāhaṁ dhārayitvāna, </span></div><p><div class=verse-container id=tha-ap492:6.2><span>maṇḍapaṁ sālachāditaṁ; </span></div><p><div class=verse-container id=tha-ap492:6.3><span>Tattha cittaṁ pasādetvā, </span></div><p><div class=verse-container id=tha-ap492:6.4><span>buddhaseṭṭhamavandahaṁ. </span></div><p><div class=verse-container id=tha-ap492:7.1><span>Bhagavā tamhi samaye, </span></div><p><div class=verse-container id=tha-ap492:7.2><span>vuṭṭhahitvā samādhito; </span></div><p><div class=verse-container id=tha-ap492:7.3><span>Yugamattaṁ pekkhamāno, </span></div><p><div class=verse-container id=tha-ap492:7.4><span>nisīdi purisuttamo. </span></div><p><div class=verse-container id=tha-ap492:8.1><span>Sāvako varuṇo nāma, </span></div><p><div class=verse-container id=tha-ap492:8.2><span>piyadassissa satthuno; </span></div><p><div class=verse-container id=tha-ap492:8.3><span>Vasīsatasahassehi, </span></div><p><div class=verse-container id=tha-ap492:8.4><span>upagacchi vināyakaṁ. </span></div><p><div class=verse-container id=tha-ap492:9.1><span>Piyadassī ca bhagavā, </span></div><p><div class=verse-container id=tha-ap492:9.2><span>lokajeṭṭho narāsabho; </span></div><p><div class=verse-container id=tha-ap492:9.3><span>Bhikkhusaṅghe nisīditvā, </span></div><p><div class=verse-container id=tha-ap492:9.4><span>sitaṁ pātukarī jino. </span></div><p><div class=verse-container id=tha-ap492:10.1><span>Anuruddho upaṭṭhāko, </span></div><p><div class=verse-container id=tha-ap492:10.2><span>piyadassissa satthuno; </span></div><p><div class=verse-container id=tha-ap492:10.3><span>Ekaṁsaṁ cīvaraṁ katvā, </span></div><p><div class=verse-container id=tha-ap492:10.4><span>apucchittha mahāmuniṁ. </span></div><p><div class=verse-container id=tha-ap492:11.1><span>‘Ko nu kho bhagavā hetu, </span></div><p><div class=verse-container id=tha-ap492:11.2><span>sitakammassa satthuno; </span></div><p><div class=verse-container id=tha-ap492:11.3><span>Kāraṇe vijjamānamhi, </span></div><p><div class=verse-container id=tha-ap492:11.4><span>satthā pātukare sitaṁ’. </span></div><p><div class=verse-container id=tha-ap492:12.1><span>‘Sattāhaṁ sālacchadanaṁ, </span></div><p><div class=verse-container id=tha-ap492:12.2><span>yo me dhāresi māṇavo; </span></div><p><div class=verse-container id=tha-ap492:12.3><span>Tassa kammaṁ saritvāna, </span></div><p><div class=verse-container id=tha-ap492:12.4><span>sitaṁ pātukariṁ ahaṁ. </span></div><p><div class=verse-container id=tha-ap492:13.1><span>Anokāsaṁ na passāmi, </span></div><p><div class=verse-container id=tha-ap492:13.2><span>yattha puññaṁ vipaccati; </span></div><p><div class=verse-container id=tha-ap492:13.3><span>Devaloke manusse vā, </span></div><p><div class=verse-container id=tha-ap492:13.4><span>okāsova na sammati. </span></div><p><div class=verse-container id=tha-ap492:14.1><span>Devaloke vasantassa, </span></div><p><div class=verse-container id=tha-ap492:14.2><span>puññakammasamaṅgino; </span></div><p><div class=verse-container id=tha-ap492:14.3><span>Yāvatā parisā tassa, </span></div><p><div class=verse-container id=tha-ap492:14.4><span>sālacchannā bhavissati. </span></div><p><div class=verse-container id=tha-ap492:15.1><span>Tattha dibbehi naccehi, </span></div><p><div class=verse-container id=tha-ap492:15.2><span>gītehi vāditehi ca; </span></div><p><div class=verse-container id=tha-ap492:15.3><span>Ramissati sadā santo, </span></div><p><div class=verse-container id=tha-ap492:15.4><span>puññakammasamāhito. </span></div><p><div class=verse-container id=tha-ap492:16.1><span>Yāvatā parisā tassa, </span></div><p><div class=verse-container id=tha-ap492:16.2><span>gandhagandhī bhavissati; </span></div><p><div class=verse-container id=tha-ap492:16.3><span>Sālassa pupphavasso ca, </span></div><p><div class=verse-container id=tha-ap492:16.4><span>pavassissati tāvade. </span></div><p><div class=verse-container id=tha-ap492:17.1><span>Tato cutoyaṁ manujo, </span></div><p><div class=verse-container id=tha-ap492:17.2><span>mānusaṁ āgamissati; </span></div><p><div class=verse-container id=tha-ap492:17.3><span>Idhāpi sālacchadanaṁ, </span></div><p><div class=verse-container id=tha-ap492:17.4><span>sabbakālaṁ dharissati. </span></div><p><div class=verse-container id=tha-ap492:18.1><span>Idha naccañca gītañca, </span></div><p><div class=verse-container id=tha-ap492:18.2><span>sammatāḷasamāhitaṁ; </span></div><p><div class=verse-container id=tha-ap492:18.3><span>Parivāressanti maṁ niccaṁ, </span></div><p><div class=verse-container id=tha-ap492:18.4><span>buddhapūjāyidaṁ phalaṁ. </span></div><p><div class=verse-container id=tha-ap492:19.1><span>Uggacchante ca sūriye, </span></div><p><div class=verse-container id=tha-ap492:19.2><span>sālavassaṁ pavassati; </span></div><p><div class=verse-container id=tha-ap492:19.3><span>Puññakammena saṁyuttaṁ, </span></div><p><div class=verse-container id=tha-ap492:19.4><span>vassate sabbakālikaṁ. </span></div><p><div class=verse-container id=tha-ap492:20.1><span>Aṭṭhārase kappasate, </span></div><p><div class=verse-container id=tha-ap492:20.2><span>okkākakulasambhavo; </span></div><p><div class=verse-container id=tha-ap492:20.3><span>Gotamo nāma gottena, </span></div><p><div class=verse-container id=tha-ap492:20.4><span>satthā loke bhavissati. </span></div><p><div class=verse-container id=tha-ap492:21.1><span>Tassa dhammesu dāyādo, </span></div><p><div class=verse-container id=tha-ap492:21.2><span>oraso dhammanimmito; </span></div><p><div class=verse-container id=tha-ap492:21.3><span>Sabbāsave pariññāya, </span></div><p><div class=verse-container id=tha-ap492:21.4><span>nibbāyissatināsavo. </span></div><p><div class=verse-container id=tha-ap492:22.1><span>Dhammaṁ abhisamentassa, </span></div><p><div class=verse-container id=tha-ap492:22.2><span>sālacchannaṁ bhavissati; </span></div><p><div class=verse-container id=tha-ap492:22.3><span>Citake jhāyamānassa, </span></div><p><div class=verse-container id=tha-ap492:22.4><span>chadanaṁ tattha hessati’. </span></div><p><div class=verse-container id=tha-ap492:23.1><span>Vipākaṁ kittayitvāna, </span></div><p><div class=verse-container id=tha-ap492:23.2><span>piyadassī mahāmuni; </span></div><p><div class=verse-container id=tha-ap492:23.3><span>Parisāya dhammaṁ desesi, </span></div><p><div class=verse-container id=tha-ap492:23.4><span>tappento dhammavuṭṭhiyā. </span></div><p><div class=verse-container id=tha-ap492:24.1><span>Tiṁsakappāni devesu, </span></div><p><div class=verse-container id=tha-ap492:24.2><span>devarajjamakārayiṁ; </span></div><p><div class=verse-container id=tha-ap492:24.3><span>Saṭṭhi ca sattakkhattuñca, </span></div><p><div class=verse-container id=tha-ap492:24.4><span>cakkavattī ahosahaṁ. </span></div><p><div class=verse-container id=tha-ap492:25.1><span>Devalokā idhāgantvā, </span></div><p><div class=verse-container id=tha-ap492:25.2><span>labhāmi vipulaṁ sukhaṁ; </span></div><p><div class=verse-container id=tha-ap492:25.3><span>Idhāpi sālacchadanaṁ, </span></div><p><div class=verse-container id=tha-ap492:25.4><span>maṇḍapassa idaṁ phalaṁ. </span></div><p><div class=verse-container id=tha-ap492:26.1><span>Ayaṁ pacchimako mayhaṁ, </span></div><p><div class=verse-container id=tha-ap492:26.2><span>carimo vattate bhavo; </span></div><p><div class=verse-container id=tha-ap492:26.3><span>Idhāpi sālacchadanaṁ, </span></div><p><div class=verse-container id=tha-ap492:26.4><span>hessati sabbakālikaṁ. </span></div><p><div class=verse-container id=tha-ap492:27.1><span>Mahāmuniṁ tosayitvā, </span></div><p><div class=verse-container id=tha-ap492:27.2><span>gotamaṁ sakyapuṅgavaṁ; </span></div><p><div class=verse-container id=tha-ap492:27.3><span>Pattomhi acalaṁ ṭhānaṁ, </span></div><p><div class=verse-container id=tha-ap492:27.4><span>hitvā jayaparājayaṁ. </span></div><p><div class=verse-container id=tha-ap492:28.1><span>Aṭṭhārase kappasate, </span></div><p><div class=verse-container id=tha-ap492:28.2><span>yaṁ buddhamabhipūjayiṁ; </span></div><p><div class=verse-container id=tha-ap492:28.3><span>Duggatiṁ nābhijānāmi, </span></div><p><div class=verse-container id=tha-ap492:28.4><span>buddhapūjāyidaṁ phalaṁ. </span></div><p><div class=verse-container id=tha-ap492:29.1><span>Kilesā jhāpitā mayhaṁ, </span></div><p><div class=verse-container id=tha-ap492:29.2><span>…pe… </span></div><p><div class=verse-container id=tha-ap492:29.3><span>viharāmi anāsavo. </span></div><p><div class=verse-container id=tha-ap492:30.1><span>Svāgataṁ vata me āsi, </span></div><p><div class=verse-container id=tha-ap492:30.2><span>…pe… </span></div><p><div class=verse-container id=tha-ap492:30.3><span>kataṁ buddhassa sāsanaṁ. </span></div><p><div class=verse-container id=tha-ap492:31.1><span>Paṭisambhidā catasso, </span></div><p><div class=verse-container id=tha-ap492:31.2><span>…pe… </span></div><p><div class=verse-container id=tha-ap492:31.3><span>kataṁ buddhassa sāsanaṁ”. </span></div><p><div class=verse-container id=tha-ap492:32.1><span>Itthaṁ sudaṁ āyasmā sālamaṇḍapiyo thero imā gāthāyo abhāsitthāti. </span></div><p><div class=verse-container id=tha-ap492:33.1><span>Sālamaṇḍapiyattherassāpadānaṁ dasamaṁ. </span></div><p><div class=verse-container id=tha-ap492:34.1><span>Paṁsukūlavaggo ekūnapaññāsamo. </span></div><p><div class=verse-container id=tha-ap492:35.1><span>Tassuddānaṁ </span></div><p><div class=verse-container id=tha-ap492:36.1><span>Paṁsukūlaṁ buddhasaññī, </span></div><p><div class=verse-container id=tha-ap492:36.2><span>bhisado ñāṇakittako; </span></div><p><div class=verse-container id=tha-ap492:36.3><span>Candanī dhātupūjī ca, </span></div><p><div class=verse-container id=tha-ap492:36.4><span>pulinuppādakopi ca. </span></div><p><div class=verse-container id=tha-ap492:37.1><span>Taraṇo dhammaruciko, </span></div><p><div class=verse-container id=tha-ap492:37.2><span>sālamaṇḍapiyo tathā; </span></div><p><div class=verse-container id=tha-ap492:37.3><span>Satāni dve honti gāthā, </span></div><p><div class=verse-container id=tha-ap492:37.4><span>ūnavīsatimeva ca. </span></div><div class=flex-between><a href=/canon/en/pli/ms/sutta/kn/tha-ap/tha-ap0491.html>Previous</a><a href=/canon/en/pli/ms/sutta/kn/tha-ap/tha-ap0493.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>