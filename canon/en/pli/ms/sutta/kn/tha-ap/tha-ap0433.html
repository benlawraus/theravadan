<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0432.html>Previous</a><a href=/canon/en/pli/ms/sutta/kn/tha-ap/tha-ap0434.html>Next</a></div><p><div class=verse-container id=tha-ap433:0.1><span>Therāpadāna </span></div><p><div class=verse-container id=tha-ap433:0.2><span>Ekavihārivagga </span></div><p><div class=verse-container id=tha-ap433:0.3><span class=big-bold>1 Ekavihārikattheraapadāna </span></div><p><div class=verse-container id=tha-ap433:1.1><span>“Imamhi bhaddake kappe, </span></div><p><div class=verse-container id=tha-ap433:1.2><span>brahmabandhu mahāyaso; </span></div><p><div class=verse-container id=tha-ap433:1.3><span>Kassapo nāma gottena, </span></div><p><div class=verse-container id=tha-ap433:1.4><span>uppajji vadataṁ varo. </span></div><p><div class=verse-container id=tha-ap433:2.1><span>Nippapañco nirālambo, </span></div><p><div class=verse-container id=tha-ap433:2.2><span>ākāsasamamānaso; </span></div><p><div class=verse-container id=tha-ap433:2.3><span>Suññatābahulo tādī, </span></div><p><div class=verse-container id=tha-ap433:2.4><span>animittarato vasī. </span></div><p><div class=verse-container id=tha-ap433:3.1><span>Asaṅgacitto nikleso, </span></div><p><div class=verse-container id=tha-ap433:3.2><span>asaṁsaṭṭho kule gaṇe; </span></div><p><div class=verse-container id=tha-ap433:3.3><span>Mahākāruṇiko vīro, </span></div><p><div class=verse-container id=tha-ap433:3.4><span>vinayopāyakovido. </span></div><p><div class=verse-container id=tha-ap433:4.1><span>Uyyutto parakiccesu, </span></div><p><div class=verse-container id=tha-ap433:4.2><span>vinayanto sadevake; </span></div><p><div class=verse-container id=tha-ap433:4.3><span>Nibbānagamanaṁ maggaṁ, </span></div><p><div class=verse-container id=tha-ap433:4.4><span>gatiṁ paṅkavisosanaṁ. </span></div><p><div class=verse-container id=tha-ap433:5.1><span>Amataṁ paramassādaṁ, </span></div><p><div class=verse-container id=tha-ap433:5.2><span>jarāmaccunivāraṇaṁ; </span></div><p><div class=verse-container id=tha-ap433:5.3><span>Mahāparisamajjhe so, </span></div><p><div class=verse-container id=tha-ap433:5.4><span>nisinno lokatārako. </span></div><p><div class=verse-container id=tha-ap433:6.1><span>Karavīkaruto nātho, </span></div><p><div class=verse-container id=tha-ap433:6.2><span>brahmaghoso tathāgato; </span></div><p><div class=verse-container id=tha-ap433:6.3><span>Uddharanto mahāduggā, </span></div><p><div class=verse-container id=tha-ap433:6.4><span>vippanaṭṭhe anāyake. </span></div><p><div class=verse-container id=tha-ap433:7.1><span>Desento virajaṁ dhammaṁ, </span></div><p><div class=verse-container id=tha-ap433:7.2><span>diṭṭho me lokanāyako; </span></div><p><div class=verse-container id=tha-ap433:7.3><span>Tassa dhammaṁ suṇitvāna, </span></div><p><div class=verse-container id=tha-ap433:7.4><span>pabbajiṁ anagāriyaṁ. </span></div><p><div class=verse-container id=tha-ap433:8.1><span>Pabbajitvā tadāpāhaṁ, </span></div><p><div class=verse-container id=tha-ap433:8.2><span>cintento jinasāsanaṁ; </span></div><p><div class=verse-container id=tha-ap433:8.3><span>Ekakova vane ramme, </span></div><p><div class=verse-container id=tha-ap433:8.4><span>vasiṁ saṁsaggapīḷito. </span></div><p><div class=verse-container id=tha-ap433:9.1><span>Sakkāyavūpakāso me, </span></div><p><div class=verse-container id=tha-ap433:9.2><span>hetubhūto mamābhavī; </span></div><p><div class=verse-container id=tha-ap433:9.3><span>Manaso vūpakāsassa, </span></div><p><div class=verse-container id=tha-ap433:9.4><span>saṁsaggabhayadassino. </span></div><p><div class=verse-container id=tha-ap433:10.1><span>Kilesā jhāpitā mayhaṁ, </span></div><p><div class=verse-container id=tha-ap433:10.2><span>bhavā sabbe samūhatā; </span></div><p><div class=verse-container id=tha-ap433:10.3><span>Nāgova bandhanaṁ chetvā, </span></div><p><div class=verse-container id=tha-ap433:10.4><span>viharāmi anāsavo. </span></div><p><div class=verse-container id=tha-ap433:11.1><span>Svāgataṁ vata me āsi, </span></div><p><div class=verse-container id=tha-ap433:11.2><span>mama buddhassa santike; </span></div><p><div class=verse-container id=tha-ap433:11.3><span>Tisso vijjā anuppattā, </span></div><p><div class=verse-container id=tha-ap433:11.4><span>kataṁ buddhassa sāsanaṁ. </span></div><p><div class=verse-container id=tha-ap433:12.1><span>Paṭisambhidā catasso, </span></div><p><div class=verse-container id=tha-ap433:12.2><span>vimokkhāpi ca aṭṭhime; </span></div><p><div class=verse-container id=tha-ap433:12.3><span>Chaḷabhiññā sacchikatā, </span></div><p><div class=verse-container id=tha-ap433:12.4><span>kataṁ buddhassa sāsanaṁ”. </span></div><p><div class=verse-container id=tha-ap433:13.1><span>Itthaṁ sudaṁ āyasmā ekavihāriko thero imā gāthāyo abhāsitthāti. </span></div><p><div class=verse-container id=tha-ap433:14.1><span>Ekavihārikattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0432.html>Previous</a><a href=/canon/en/pli/ms/sutta/kn/tha-ap/tha-ap0434.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>