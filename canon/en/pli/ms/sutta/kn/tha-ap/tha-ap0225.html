<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0224.html>Previous</a><a href=/canon/en/pli/ms/sutta/kn/tha-ap/tha-ap0226.html>Next</a></div><p id=tha-ap225:0.1><span class=root>Therāpadāna </span><br><p id=tha-ap225:0.2><span class=root>Ālambaṇadāyakavagga </span><br><p id=tha-ap225:0.3><span class="root big-bold">3 Dverataniyattheraapadāna </span><br><p id=tha-ap225:1.1><span class=root>“Migaluddo pure āsiṁ, </span><br><p id=tha-ap225:1.2><span class=root>araññe kānane ahaṁ; </span><br><p id=tha-ap225:1.3><span class=root>Addasaṁ virajaṁ buddhaṁ, </span><br><p id=tha-ap225:1.4><span class=root>āhutīnaṁ paṭiggahaṁ. </span><br><p id=tha-ap225:2.1><span class=root>Maṁsapesi mayā dinnā, </span><br><p id=tha-ap225:2.2><span class=root>vipassissa mahesino; </span><br><p id=tha-ap225:2.3><span class=root>Sadevakasmiṁ lokasmiṁ, </span><br><p id=tha-ap225:2.4><span class=root>issaraṁ kārayāmahaṁ. </span><br><p id=tha-ap225:3.1><span class=root>Iminā maṁsadānena, </span><br><p id=tha-ap225:3.2><span class=root>ratanaṁ nibbattate mama; </span><br><p id=tha-ap225:3.3><span class=root>Duveme ratanā loke, </span><br><p id=tha-ap225:3.4><span class=root>diṭṭhadhammassa pattiyā. </span><br><p id=tha-ap225:4.1><span class=root>Tehaṁ sabbe anubhomi, </span><br><p id=tha-ap225:4.2><span class=root>maṁsadānassa sattiyā; </span><br><p id=tha-ap225:4.3><span class=root>Gattañca mudukaṁ mayhaṁ, </span><br><p id=tha-ap225:4.4><span class=root>paññā nipuṇavedanī. </span><br><p id=tha-ap225:5.1><span class=root>Ekanavutito kappe, </span><br><p id=tha-ap225:5.2><span class=root>yaṁ maṁsamadadiṁ tadā; </span><br><p id=tha-ap225:5.3><span class=root>Duggatiṁ nābhijānāmi, </span><br><p id=tha-ap225:5.4><span class=root>maṁsadānassidaṁ phalaṁ. </span><br><p id=tha-ap225:6.1><span class=root>Ito catutthake kappe, </span><br><p id=tha-ap225:6.2><span class=root>eko āsiṁ janādhipo; </span><br><p id=tha-ap225:6.3><span class=root>Mahārohitanāmo so, </span><br><p id=tha-ap225:6.4><span class=root>cakkavattī mahabbalo. </span><br><p id=tha-ap225:7.1><span class=root>Paṭisambhidā catasso, </span><br><p id=tha-ap225:7.2><span class=root>…pe… </span><br><p id=tha-ap225:7.3><span class=root>kataṁ buddhassa sāsanaṁ”. </span><br><p id=tha-ap225:8.1><span class=root>Itthaṁ sudaṁ āyasmā dverataniyo thero imā gāthāyo abhāsitthāti. </span><br><p id=tha-ap225:9.1><span class=root>Dverataniyattherassāpadānaṁ tatiyaṁ. </span><br><p id=tha-ap225:9.2><span class=root>Dasamaṁ bhāṇavāraṁ. </span><br></main><footer class="container footer"><small><a href=/about>Contact info</a></small></footer>