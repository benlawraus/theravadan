<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0548.html>Previous</a><a href=/canon/en/pli/ms/sutta/kn/tha-ap/tha-ap0550.html>Next</a></div><p id=tha-ap549:0.1><span class=root>Therāpadāna </span><br><p id=tha-ap549:0.2><span class=root>Bhaddiyavagga </span><br><p id=tha-ap549:0.3><span class="root big-bold">Abhayattheraapadāna </span><br><p id=tha-ap549:1.1><span class=root>“Padumuttaro nāma jino, </span><br><p id=tha-ap549:1.2><span class=root>sabbadhammesu cakkhumā; </span><br><p id=tha-ap549:1.3><span class=root>Ito satasahassamhi, </span><br><p id=tha-ap549:1.4><span class=root>kappe uppajji nāyako. </span><br><p id=tha-ap549:2.1><span class=root>Saraṇagamane kiñci, </span><br><p id=tha-ap549:2.2><span class=root>nivesesi tathāgato; </span><br><p id=tha-ap549:2.3><span class=root>Kiñci sīle nivesesi, </span><br><p id=tha-ap549:2.4><span class=root>dasakammapathuttame. </span><br><p id=tha-ap549:3.1><span class=root>Deti kassaci so vīro, </span><br><p id=tha-ap549:3.2><span class=root>sāmaññaphalamuttamaṁ; </span><br><p id=tha-ap549:3.3><span class=root>Samāpattī tathā aṭṭha, </span><br><p id=tha-ap549:3.4><span class=root>tisso vijjā pavecchati. </span><br><p id=tha-ap549:4.1><span class=root>Chaḷabhiññāsu yojesi, </span><br><p id=tha-ap549:4.2><span class=root>kiñci sattaṁ naruttamo; </span><br><p id=tha-ap549:4.3><span class=root>Deti kassaci nātho so, </span><br><p id=tha-ap549:4.4><span class=root>catasso paṭisambhidā. </span><br><p id=tha-ap549:5.1><span class=root>Bodhaneyyaṁ pajaṁ disvā, </span><br><p id=tha-ap549:5.2><span class=root>asaṅkheyyampi yojanaṁ; </span><br><p id=tha-ap549:5.3><span class=root>Khaṇena upagantvāna, </span><br><p id=tha-ap549:5.4><span class=root>vineti narasārathi. </span><br><p id=tha-ap549:6.1><span class=root>Tadāhaṁ haṁsavatiyaṁ, </span><br><p id=tha-ap549:6.2><span class=root>ahosiṁ brāhmaṇatrajo; </span><br><p id=tha-ap549:6.3><span class=root>Pāragū sabbavedānaṁ, </span><br><p id=tha-ap549:6.4><span class=root>veyyākaraṇasammato. </span><br><p id=tha-ap549:7.1><span class=root>Niruttiyā ca kusalo, </span><br><p id=tha-ap549:7.2><span class=root>nighaṇḍumhi visārado; </span><br><p id=tha-ap549:7.3><span class=root>Padako keṭubhavidū, </span><br><p id=tha-ap549:7.4><span class=root>chandovicitikovido. </span><br><p id=tha-ap549:8.1><span class=root>Jaṅghāvihāraṁ vicaraṁ, </span><br><p id=tha-ap549:8.2><span class=root>haṁsārāmamupeccahaṁ; </span><br><p id=tha-ap549:8.3><span class=root>Addasaṁ varadaṁ seṭṭhaṁ, </span><br><p id=tha-ap549:8.4><span class=root>mahājanapurakkhataṁ. </span><br><p id=tha-ap549:9.1><span class=root>Desentaṁ virajaṁ dhammaṁ, </span><br><p id=tha-ap549:9.2><span class=root>paccanīkamatī ahaṁ; </span><br><p id=tha-ap549:9.3><span class=root>Upetvā tassa kalyāṇaṁ, </span><br><p id=tha-ap549:9.4><span class=root>sutvāna vimalaṁ ahaṁ. </span><br><p id=tha-ap549:10.1><span class=root>Byāhataṁ punaruttaṁ vā, </span><br><p id=tha-ap549:10.2><span class=root>apatthaṁ vā niratthakaṁ; </span><br><p id=tha-ap549:10.3><span class=root>Nāddasaṁ tassa munino, </span><br><p id=tha-ap549:10.4><span class=root>tato pabbajito ahaṁ. </span><br><p id=tha-ap549:11.1><span class=root>Nacireneva kālena, </span><br><p id=tha-ap549:11.2><span class=root>sabbasattavisārado; </span><br><p id=tha-ap549:11.3><span class=root>Nipuṇo buddhavacane, </span><br><p id=tha-ap549:11.4><span class=root>ahosiṁ guṇisammato. </span><br><p id=tha-ap549:12.1><span class=root>Tadā catasso gāthāyo, </span><br><p id=tha-ap549:12.2><span class=root>ganthayitvā subyañjanā; </span><br><p id=tha-ap549:12.3><span class=root>Santhavitvā tilokaggaṁ, </span><br><p id=tha-ap549:12.4><span class=root>desayissaṁ dine dine. </span><br><p id=tha-ap549:13.1><span class=root>‘Virattosi mahāvīro, </span><br><p id=tha-ap549:13.2><span class=root>saṁsāre sabhaye vasaṁ; </span><br><p id=tha-ap549:13.3><span class=root>Karuṇāya na nibbāyi, </span><br><p id=tha-ap549:13.4><span class=root>tato kāruṇiko muni. </span><br><p id=tha-ap549:14.1><span class=root>Puthujjano vayo santo, </span><br><p id=tha-ap549:14.2><span class=root>na kilesavaso ahu; </span><br><p id=tha-ap549:14.3><span class=root>Sampajāno satiyutto, </span><br><p id=tha-ap549:14.4><span class=root>tasmā eso acintiyo. </span><br><p id=tha-ap549:15.1><span class=root>Dubbalāni kilesāni, </span><br><p id=tha-ap549:15.2><span class=root>yassāsayagatāni me; </span><br><p id=tha-ap549:15.3><span class=root>Ñāṇaggiparidaḍḍhāni, </span><br><p id=tha-ap549:15.4><span class=root>na khīyiṁsu tamabbhutaṁ. </span><br><p id=tha-ap549:16.1><span class=root>Yo sabbalokassa garu, </span><br><p id=tha-ap549:16.2><span class=root>loko yassa tathā garu; </span><br><p id=tha-ap549:16.3><span class=root>Tathāpi lokācariyo, </span><br><p id=tha-ap549:16.4><span class=root>loko tassānuvattako’. </span><br><p id=tha-ap549:17.1><span class=root>Evamādīhi sambuddhaṁ, </span><br><p id=tha-ap549:17.2><span class=root>kittayaṁ dhammadesanaṁ; </span><br><p id=tha-ap549:17.3><span class=root>Yāvajīvaṁ karitvāna, </span><br><p id=tha-ap549:17.4><span class=root>gato saggaṁ tato cuto. </span><br><p id=tha-ap549:18.1><span class=root>Satasahassito kappe, </span><br><p id=tha-ap549:18.2><span class=root>yaṁ buddhamabhikittayiṁ; </span><br><p id=tha-ap549:18.3><span class=root>Duggatiṁ nābhijānāmi, </span><br><p id=tha-ap549:18.4><span class=root>kittanāya idaṁ phalaṁ. </span><br><p id=tha-ap549:19.1><span class=root>Devaloke mahārajjaṁ, </span><br><p id=tha-ap549:19.2><span class=root>pādesiṁ kañcanagghiyaṁ; </span><br><p id=tha-ap549:19.3><span class=root>Cakkavattī mahārajjaṁ, </span><br><p id=tha-ap549:19.4><span class=root>bahusonubhaviṁ ahaṁ. </span><br><p id=tha-ap549:20.1><span class=root>Duve bhave pajāyāmi, </span><br><p id=tha-ap549:20.2><span class=root>devatte atha mānuse; </span><br><p id=tha-ap549:20.3><span class=root>Aññaṁ gatiṁ na jānāmi, </span><br><p id=tha-ap549:20.4><span class=root>kittanāya idaṁ phalaṁ. </span><br><p id=tha-ap549:21.1><span class=root>Duve kule pajāyāmi, </span><br><p id=tha-ap549:21.2><span class=root>khattiye atha brāhmaṇe; </span><br><p id=tha-ap549:21.3><span class=root>Nīce kule na jāyāmi, </span><br><p id=tha-ap549:21.4><span class=root>kittanāya idaṁ phalaṁ. </span><br><p id=tha-ap549:22.1><span class=root>Pacchime ca bhave dāni, </span><br><p id=tha-ap549:22.2><span class=root>giribbajapuruttame; </span><br><p id=tha-ap549:22.3><span class=root>Raññohaṁ bimbisārassa, </span><br><p id=tha-ap549:22.4><span class=root>putto nāmena cābhayo. </span><br><p id=tha-ap549:23.1><span class=root>Pāpamittavasaṁ gantvā, </span><br><p id=tha-ap549:23.2><span class=root>nigaṇṭhena vimohito; </span><br><p id=tha-ap549:23.3><span class=root>Pesito nāṭaputtena, </span><br><p id=tha-ap549:23.4><span class=root>buddhaseṭṭhamupeccahaṁ. </span><br><p id=tha-ap549:24.1><span class=root>Pucchitvā nipuṇaṁ pañhaṁ, </span><br><p id=tha-ap549:24.2><span class=root>sutvā byākaraṇuttamaṁ; </span><br><p id=tha-ap549:24.3><span class=root>Pabbajitvāna naciraṁ, </span><br><p id=tha-ap549:24.4><span class=root>arahattamapāpuṇiṁ. </span><br><p id=tha-ap549:25.1><span class=root>Kittayitvā jinavaraṁ, </span><br><p id=tha-ap549:25.2><span class=root>kittito homi sabbadā; </span><br><p id=tha-ap549:25.3><span class=root>Sugandhadehavadano, </span><br><p id=tha-ap549:25.4><span class=root>āsiṁ sukhasamappito. </span><br><p id=tha-ap549:26.1><span class=root>Tikkhahāsalahupañño, </span><br><p id=tha-ap549:26.2><span class=root>mahāpañño tathevahaṁ; </span><br><p id=tha-ap549:26.3><span class=root>Vicittapaṭibhāno ca, </span><br><p id=tha-ap549:26.4><span class=root>tassa kammassa vāhasā. </span><br><p id=tha-ap549:27.1><span class=root>Abhitthavitvā padumuttarāhaṁ, </span><br><p id=tha-ap549:27.2><span class=root>Pasannacitto asamaṁ sayambhuṁ; </span><br><p id=tha-ap549:27.3><span class=root>Na gacchi kappāni apāyabhūmiṁ, </span><br><p id=tha-ap549:27.4><span class=root>Sataṁsahassāni balena tassa. </span><br><p id=tha-ap549:28.1><span class=root>Kilesā jhāpitā mayhaṁ, </span><br><p id=tha-ap549:28.2><span class=root>…pe… </span><br><p id=tha-ap549:28.3><span class=root>viharāmi anāsavo. </span><br><p id=tha-ap549:29.1><span class=root>Svāgataṁ vata me āsi, </span><br><p id=tha-ap549:29.2><span class=root>…pe… </span><br><p id=tha-ap549:29.3><span class=root>kataṁ buddhassa sāsanaṁ. </span><br><p id=tha-ap549:30.1><span class=root>Paṭisambhidā catasso, </span><br><p id=tha-ap549:30.2><span class=root>…pe… </span><br><p id=tha-ap549:30.3><span class=root>kataṁ buddhassa sāsanaṁ”. </span><br><p id=tha-ap549:31.1><span class=root>Itthaṁ sudaṁ āyasmā abhayo thero imā gāthāyo abhāsitthāti. </span><br><p id=tha-ap549:32.1><span class=root>Abhayattherassāpadānaṁ sattamaṁ. </span><br></main><footer class="container footer"><small><a href=/about/>Contact info</a></small></footer>