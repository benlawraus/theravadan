<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0110.html>Previous</a><a href=/canon/en/pli/ms/sutta/kn/tha-ap/tha-ap0112.html>Next</a></div><p id=tha-ap111:0.1><span class=root>Therāpadāna </span><br><p id=tha-ap111:0.2><span class=root>Bhikkhadāyivagga </span><br><p id=tha-ap111:0.3><span class="root big-bold">Biḷālidāyakattheraapadāna </span><br><p id=tha-ap111:1.1><span class=root>“Himavantassāvidūre, </span><br><p id=tha-ap111:1.2><span class=root>vasāmi paṇṇasanthare; </span><br><p id=tha-ap111:1.3><span class=root>Ghāsesu gedhamāpanno, </span><br><p id=tha-ap111:1.4><span class=root>seyyasīlo cahaṁ tadā. </span><br><p id=tha-ap111:2.1><span class=root>Khaṇantālu kalambāni, </span><br><p id=tha-ap111:2.2><span class=root>biḷālitakkalāni ca; </span><br><p id=tha-ap111:2.3><span class=root>Kolaṁ bhallātakaṁ billaṁ, </span><br><p id=tha-ap111:2.4><span class=root>āhatvā paṭiyāditaṁ. </span><br><p id=tha-ap111:3.1><span class=root>Padumuttaro lokavidū, </span><br><p id=tha-ap111:3.2><span class=root>āhutīnaṁ paṭiggaho; </span><br><p id=tha-ap111:3.3><span class=root>Mama saṅkappamaññāya, </span><br><p id=tha-ap111:3.4><span class=root>āgacchi mama santikaṁ. </span><br><p id=tha-ap111:4.1><span class=root>Upāgataṁ mahānāgaṁ, </span><br><p id=tha-ap111:4.2><span class=root>devadevaṁ narāsabhaṁ; </span><br><p id=tha-ap111:4.3><span class=root>Biḷāliṁ paggahetvāna, </span><br><p id=tha-ap111:4.4><span class=root>pattamhi okiriṁ ahaṁ. </span><br><p id=tha-ap111:5.1><span class=root>Paribhuñji mahāvīro, </span><br><p id=tha-ap111:5.2><span class=root>tosayanto mamaṁ tadā; </span><br><p id=tha-ap111:5.3><span class=root>Paribhuñjitvāna sabbaññū, </span><br><p id=tha-ap111:5.4><span class=root>imaṁ gāthaṁ abhāsatha. </span><br><p id=tha-ap111:6.1><span class=root>‘Sakaṁ cittaṁ pasādetvā, </span><br><p id=tha-ap111:6.2><span class=root>biḷāliṁ me adā tuvaṁ; </span><br><p id=tha-ap111:6.3><span class=root>Kappānaṁ satasahassaṁ, </span><br><p id=tha-ap111:6.4><span class=root>duggatiṁ nupapajjasi’. </span><br><p id=tha-ap111:7.1><span class=root>Carimaṁ vattate mayhaṁ, </span><br><p id=tha-ap111:7.2><span class=root>bhavā sabbe samūhatā; </span><br><p id=tha-ap111:7.3><span class=root>Dhāremi antimaṁ dehaṁ, </span><br><p id=tha-ap111:7.4><span class=root>sammāsambuddhasāsane. </span><br><p id=tha-ap111:8.1><span class=root>Catupaññāsito kappe, </span><br><p id=tha-ap111:8.2><span class=root>sumekhaliyasavhayo; </span><br><p id=tha-ap111:8.3><span class=root>Sattaratanasampanno, </span><br><p id=tha-ap111:8.4><span class=root>cakkavattī mahabbalo. </span><br><p id=tha-ap111:9.1><span class=root>Paṭisambhidā catasso, </span><br><p id=tha-ap111:9.2><span class=root>…pe… </span><br><p id=tha-ap111:9.3><span class=root>kataṁ buddhassa sāsanaṁ”. </span><br><p id=tha-ap111:10.1><span class=root>Itthaṁ sudaṁ āyasmā biḷālidāyako thero imā gāthāyo abhāsitthāti. </span><br><p id=tha-ap111:11.1><span class=root>Biḷālidāyakattherassāpadānaṁ navamaṁ. </span><br></main><footer class="container footer"><small><a href=/about/>Contact info</a></small></footer>