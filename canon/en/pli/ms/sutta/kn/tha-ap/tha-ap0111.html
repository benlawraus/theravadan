<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0110.html>Previous</a><a href=/canon/en/pli/ms/sutta/kn/tha-ap/tha-ap0112.html>Next</a></div><p><div class=verse-container id=tha-ap111:0.1><span>Therāpadāna </span></div><p><div class=verse-container id=tha-ap111:0.2><span>Bhikkhadāyivagga </span></div><p><div class=verse-container id=tha-ap111:0.3><span class=big-bold>Biḷālidāyakattheraapadāna </span></div><p><div class=verse-container id=tha-ap111:1.1><span>“Himavantassāvidūre, </span></div><p><div class=verse-container id=tha-ap111:1.2><span>vasāmi paṇṇasanthare; </span></div><p><div class=verse-container id=tha-ap111:1.3><span>Ghāsesu gedhamāpanno, </span></div><p><div class=verse-container id=tha-ap111:1.4><span>seyyasīlo cahaṁ tadā. </span></div><p><div class=verse-container id=tha-ap111:2.1><span>Khaṇantālu kalambāni, </span></div><p><div class=verse-container id=tha-ap111:2.2><span>biḷālitakkalāni ca; </span></div><p><div class=verse-container id=tha-ap111:2.3><span>Kolaṁ bhallātakaṁ billaṁ, </span></div><p><div class=verse-container id=tha-ap111:2.4><span>āhatvā paṭiyāditaṁ. </span></div><p><div class=verse-container id=tha-ap111:3.1><span>Padumuttaro lokavidū, </span></div><p><div class=verse-container id=tha-ap111:3.2><span>āhutīnaṁ paṭiggaho; </span></div><p><div class=verse-container id=tha-ap111:3.3><span>Mama saṅkappamaññāya, </span></div><p><div class=verse-container id=tha-ap111:3.4><span>āgacchi mama santikaṁ. </span></div><p><div class=verse-container id=tha-ap111:4.1><span>Upāgataṁ mahānāgaṁ, </span></div><p><div class=verse-container id=tha-ap111:4.2><span>devadevaṁ narāsabhaṁ; </span></div><p><div class=verse-container id=tha-ap111:4.3><span>Biḷāliṁ paggahetvāna, </span></div><p><div class=verse-container id=tha-ap111:4.4><span>pattamhi okiriṁ ahaṁ. </span></div><p><div class=verse-container id=tha-ap111:5.1><span>Paribhuñji mahāvīro, </span></div><p><div class=verse-container id=tha-ap111:5.2><span>tosayanto mamaṁ tadā; </span></div><p><div class=verse-container id=tha-ap111:5.3><span>Paribhuñjitvāna sabbaññū, </span></div><p><div class=verse-container id=tha-ap111:5.4><span>imaṁ gāthaṁ abhāsatha. </span></div><p><div class=verse-container id=tha-ap111:6.1><span>‘Sakaṁ cittaṁ pasādetvā, </span></div><p><div class=verse-container id=tha-ap111:6.2><span>biḷāliṁ me adā tuvaṁ; </span></div><p><div class=verse-container id=tha-ap111:6.3><span>Kappānaṁ satasahassaṁ, </span></div><p><div class=verse-container id=tha-ap111:6.4><span>duggatiṁ nupapajjasi’. </span></div><p><div class=verse-container id=tha-ap111:7.1><span>Carimaṁ vattate mayhaṁ, </span></div><p><div class=verse-container id=tha-ap111:7.2><span>bhavā sabbe samūhatā; </span></div><p><div class=verse-container id=tha-ap111:7.3><span>Dhāremi antimaṁ dehaṁ, </span></div><p><div class=verse-container id=tha-ap111:7.4><span>sammāsambuddhasāsane. </span></div><p><div class=verse-container id=tha-ap111:8.1><span>Catupaññāsito kappe, </span></div><p><div class=verse-container id=tha-ap111:8.2><span>sumekhaliyasavhayo; </span></div><p><div class=verse-container id=tha-ap111:8.3><span>Sattaratanasampanno, </span></div><p><div class=verse-container id=tha-ap111:8.4><span>cakkavattī mahabbalo. </span></div><p><div class=verse-container id=tha-ap111:9.1><span>Paṭisambhidā catasso, </span></div><p><div class=verse-container id=tha-ap111:9.2><span>…pe… </span></div><p><div class=verse-container id=tha-ap111:9.3><span>kataṁ buddhassa sāsanaṁ”. </span></div><p><div class=verse-container id=tha-ap111:10.1><span>Itthaṁ sudaṁ āyasmā biḷālidāyako thero imā gāthāyo abhāsitthāti. </span></div><p><div class=verse-container id=tha-ap111:11.1><span>Biḷālidāyakattherassāpadānaṁ navamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0110.html>Previous</a><a href=/canon/en/pli/ms/sutta/kn/tha-ap/tha-ap0112.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>