<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0486.html>Previous</a><a href=/canon/en/pli/ms/sutta/kn/tha-ap/tha-ap0488.html>Next</a></div><p><div class=verse-container id=tha-ap487:0.1><span>Therāpadāna </span></div><p><div class=verse-container id=tha-ap487:0.2><span>Paṁsukūlavagga </span></div><p><div class=verse-container id=tha-ap487:0.3><span class=big-bold>Candanamāliyattheraapadāna </span></div><p><div class=verse-container id=tha-ap487:1.1><span>“Pañca kāmaguṇe hitvā, </span></div><p><div class=verse-container id=tha-ap487:1.2><span>piyarūpe manorame; </span></div><p><div class=verse-container id=tha-ap487:1.3><span>Asītikoṭiyo hitvā, </span></div><p><div class=verse-container id=tha-ap487:1.4><span>pabbajiṁ anagāriyaṁ. </span></div><p><div class=verse-container id=tha-ap487:2.1><span>Pabbajitvāna kāyena, </span></div><p><div class=verse-container id=tha-ap487:2.2><span>pāpakammaṁ vivajjayiṁ; </span></div><p><div class=verse-container id=tha-ap487:2.3><span>Vacīduccaritaṁ hitvā, </span></div><p><div class=verse-container id=tha-ap487:2.4><span>nadīkūle vasāmahaṁ. </span></div><p><div class=verse-container id=tha-ap487:3.1><span>Ekakaṁ maṁ viharantaṁ, </span></div><p><div class=verse-container id=tha-ap487:3.2><span>buddhaseṭṭho upāgami; </span></div><p><div class=verse-container id=tha-ap487:3.3><span>Nāhaṁ jānāmi buddhoti, </span></div><p><div class=verse-container id=tha-ap487:3.4><span>akāsiṁ paṭisanthāraṁ. </span></div><p><div class=verse-container id=tha-ap487:4.1><span>Karitvā paṭisanthāraṁ, </span></div><p><div class=verse-container id=tha-ap487:4.2><span>nāmagottamapucchahaṁ; </span></div><p><div class=verse-container id=tha-ap487:4.3><span>‘Devatānusi gandhabbo, </span></div><p><div class=verse-container id=tha-ap487:4.4><span>adu sakko purindado. </span></div><p><div class=verse-container id=tha-ap487:5.1><span>Ko vā tvaṁ kassa vā putto, </span></div><p><div class=verse-container id=tha-ap487:5.2><span>mahābrahmā idhāgato; </span></div><p><div class=verse-container id=tha-ap487:5.3><span>Virocesi disā sabbā, </span></div><p><div class=verse-container id=tha-ap487:5.4><span>udayaṁ sūriyo yathā. </span></div><p><div class=verse-container id=tha-ap487:6.1><span>Sahassārāni cakkāni, </span></div><p><div class=verse-container id=tha-ap487:6.2><span>pāde dissanti mārisa; </span></div><p><div class=verse-container id=tha-ap487:6.3><span>Ko vā tvaṁ kassa vā putto, </span></div><p><div class=verse-container id=tha-ap487:6.4><span>kathaṁ jānemu taṁ mayaṁ; </span></div><p><div class=verse-container id=tha-ap487:6.5><span>Nāmagottaṁ pavedehi, </span></div><p><div class=verse-container id=tha-ap487:6.6><span>saṁsayaṁ apanehi me. </span></div><p><div class=verse-container id=tha-ap487:7.1><span>Namhi devo na gandhabbo, </span></div><p><div class=verse-container id=tha-ap487:7.2><span>namhi sakko purindado; </span></div><p><div class=verse-container id=tha-ap487:7.3><span>Brahmabhāvo ca me natthi, </span></div><p><div class=verse-container id=tha-ap487:7.4><span>etesaṁ uttamo ahaṁ. </span></div><p><div class=verse-container id=tha-ap487:8.1><span>Atīto visayaṁ tesaṁ, </span></div><p><div class=verse-container id=tha-ap487:8.2><span>dālayiṁ kāmabandhanaṁ; </span></div><p><div class=verse-container id=tha-ap487:8.3><span>Sabbe kilese jhāpetvā, </span></div><p><div class=verse-container id=tha-ap487:8.4><span>patto sambodhimuttamaṁ’. </span></div><p><div class=verse-container id=tha-ap487:9.1><span>Tassa vācaṁ suṇitvāhaṁ, </span></div><p><div class=verse-container id=tha-ap487:9.2><span>idaṁ vacanamabraviṁ; </span></div><p><div class=verse-container id=tha-ap487:9.3><span>‘Yadi buddhoti sabbaññū, </span></div><p><div class=verse-container id=tha-ap487:9.4><span>nisīda tvaṁ mahāmune. </span></div><p><div class=verse-container id=tha-ap487:10.1><span>Tamahaṁ pūjayissāmi, </span></div><p><div class=verse-container id=tha-ap487:10.2><span>dukkhassantakaro tuvaṁ’; </span></div><p><div class=verse-container id=tha-ap487:10.3><span>Pattharitvā jinacammaṁ, </span></div><p><div class=verse-container id=tha-ap487:10.4><span>adāsi satthuno ahaṁ. </span></div><p><div class=verse-container id=tha-ap487:11.1><span>Nisīdi tattha bhagavā, </span></div><p><div class=verse-container id=tha-ap487:11.2><span>sīhova girigabbhare; </span></div><p><div class=verse-container id=tha-ap487:11.3><span>Khippaṁ pabbatamāruyha, </span></div><p><div class=verse-container id=tha-ap487:11.4><span>ambassa phalamaggahiṁ. </span></div><p><div class=verse-container id=tha-ap487:12.1><span>Sālakalyāṇikaṁ pupphaṁ, </span></div><p><div class=verse-container id=tha-ap487:12.2><span>Candanañca mahārahaṁ; </span></div><p><div class=verse-container id=tha-ap487:12.3><span>Khippaṁ paggayha taṁ sabbaṁ, </span></div><p><div class=verse-container id=tha-ap487:12.4><span>Upetvā lokanāyakaṁ. </span></div><p><div class=verse-container id=tha-ap487:13.1><span>Phalaṁ buddhassa datvāna, </span></div><p><div class=verse-container id=tha-ap487:13.2><span>sālapupphamapūjayiṁ; </span></div><p><div class=verse-container id=tha-ap487:13.3><span>Candanaṁ anulimpitvā, </span></div><p><div class=verse-container id=tha-ap487:13.4><span>avandiṁ satthuno ahaṁ. </span></div><p><div class=verse-container id=tha-ap487:14.1><span>Pasannacitto sumano, </span></div><p><div class=verse-container id=tha-ap487:14.2><span>vipulāya ca pītiyā; </span></div><p><div class=verse-container id=tha-ap487:14.3><span>Ajinamhi nisīditvā, </span></div><p><div class=verse-container id=tha-ap487:14.4><span>sumedho lokanāyako. </span></div><p><div class=verse-container id=tha-ap487:15.1><span>Mama kammaṁ pakittesi, </span></div><p><div class=verse-container id=tha-ap487:15.2><span>hāsayanto mamaṁ tadā; </span></div><p><div class=verse-container id=tha-ap487:15.3><span>‘Iminā phaladānena, </span></div><p><div class=verse-container id=tha-ap487:15.4><span>gandhamālehi cūbhayaṁ. </span></div><p><div class=verse-container id=tha-ap487:16.1><span>Pañcavīse kappasate, </span></div><p><div class=verse-container id=tha-ap487:16.2><span>devaloke ramissati; </span></div><p><div class=verse-container id=tha-ap487:16.3><span>Anūnamanasaṅkappo, </span></div><p><div class=verse-container id=tha-ap487:16.4><span>vasavattī bhavissati. </span></div><p><div class=verse-container id=tha-ap487:17.1><span>Chabbīsatikappasate, </span></div><p><div class=verse-container id=tha-ap487:17.2><span>manussattaṁ gamissati; </span></div><p><div class=verse-container id=tha-ap487:17.3><span>Bhavissati cakkavattī, </span></div><p><div class=verse-container id=tha-ap487:17.4><span>cāturanto mahiddhiko. </span></div><p><div class=verse-container id=tha-ap487:18.1><span>Vebhāraṁ nāma nagaraṁ, </span></div><p><div class=verse-container id=tha-ap487:18.2><span>vissakammena māpitaṁ; </span></div><p><div class=verse-container id=tha-ap487:18.3><span>Hessati sabbasovaṇṇaṁ, </span></div><p><div class=verse-container id=tha-ap487:18.4><span>nānāratanabhūsitaṁ. </span></div><p><div class=verse-container id=tha-ap487:19.1><span>Eteneva upāyena, </span></div><p><div class=verse-container id=tha-ap487:19.2><span>saṁsarissati so bhave; </span></div><p><div class=verse-container id=tha-ap487:19.3><span>Sabbattha pūjito hutvā, </span></div><p><div class=verse-container id=tha-ap487:19.4><span>devatte atha mānuse. </span></div><p><div class=verse-container id=tha-ap487:20.1><span>Pacchime bhave sampatte, </span></div><p><div class=verse-container id=tha-ap487:20.2><span>brahmabandhu bhavissati; </span></div><p><div class=verse-container id=tha-ap487:20.3><span>Agārā abhinikkhamma, </span></div><p><div class=verse-container id=tha-ap487:20.4><span>anagārī bhavissati; </span></div><p><div class=verse-container id=tha-ap487:20.5><span>Abhiññāpāragū hutvā, </span></div><p><div class=verse-container id=tha-ap487:20.6><span>nibbāyissatināsavo’. </span></div><p><div class=verse-container id=tha-ap487:21.1><span>Idaṁ vatvāna sambuddho, </span></div><p><div class=verse-container id=tha-ap487:21.2><span>sumedho lokanāyako; </span></div><p><div class=verse-container id=tha-ap487:21.3><span>Mama nijjhāyamānassa, </span></div><p><div class=verse-container id=tha-ap487:21.4><span>pakkāmi anilañjase. </span></div><p><div class=verse-container id=tha-ap487:22.1><span>Tena kammena sukatena, </span></div><p><div class=verse-container id=tha-ap487:22.2><span>cetanāpaṇidhīhi ca; </span></div><p><div class=verse-container id=tha-ap487:22.3><span>Jahitvā mānusaṁ dehaṁ, </span></div><p><div class=verse-container id=tha-ap487:22.4><span>tāvatiṁsamagacchahaṁ. </span></div><p><div class=verse-container id=tha-ap487:23.1><span>Tusitato cavitvāna, </span></div><p><div class=verse-container id=tha-ap487:23.2><span>nibbattiṁ mātukucchiyaṁ; </span></div><p><div class=verse-container id=tha-ap487:23.3><span>Bhoge me ūnatā natthi, </span></div><p><div class=verse-container id=tha-ap487:23.4><span>yamhi gabbhe vasāmahaṁ. </span></div><p><div class=verse-container id=tha-ap487:24.1><span>Mātukucchigate mayi, </span></div><p><div class=verse-container id=tha-ap487:24.2><span>annapānañca bhojanaṁ; </span></div><p><div class=verse-container id=tha-ap487:24.3><span>Mātuyā mama chandena, </span></div><p><div class=verse-container id=tha-ap487:24.4><span>nibbattati yadicchakaṁ. </span></div><p><div class=verse-container id=tha-ap487:25.1><span>Jātiyā pañcavassena, </span></div><p><div class=verse-container id=tha-ap487:25.2><span>pabbajiṁ anagāriyaṁ; </span></div><p><div class=verse-container id=tha-ap487:25.3><span>Oropitamhi kesamhi, </span></div><p><div class=verse-container id=tha-ap487:25.4><span>arahattamapāpuṇiṁ. </span></div><p><div class=verse-container id=tha-ap487:26.1><span>Pubbakammaṁ gavesanto, </span></div><p><div class=verse-container id=tha-ap487:26.2><span>orena nāddasaṁ ahaṁ; </span></div><p><div class=verse-container id=tha-ap487:26.3><span>Tiṁsakappasahassamhi, </span></div><p><div class=verse-container id=tha-ap487:26.4><span>mama kammamanussariṁ. </span></div><p><div class=verse-container id=tha-ap487:27.1><span>Namo te purisājañña, </span></div><p><div class=verse-container id=tha-ap487:27.2><span>namo te purisuttama; </span></div><p><div class=verse-container id=tha-ap487:27.3><span>Tava sāsanamāgamma, </span></div><p><div class=verse-container id=tha-ap487:27.4><span>pattomhi acalaṁ padaṁ. </span></div><p><div class=verse-container id=tha-ap487:28.1><span>Tiṁsakappasahassamhi, </span></div><p><div class=verse-container id=tha-ap487:28.2><span>yaṁ buddhamabhipūjayiṁ; </span></div><p><div class=verse-container id=tha-ap487:28.3><span>Duggatiṁ nābhijānāmi, </span></div><p><div class=verse-container id=tha-ap487:28.4><span>buddhapūjāyidaṁ phalaṁ. </span></div><p><div class=verse-container id=tha-ap487:29.1><span>Kilesā jhāpitā mayhaṁ, </span></div><p><div class=verse-container id=tha-ap487:29.2><span>…pe… </span></div><p><div class=verse-container id=tha-ap487:29.3><span>viharāmi anāsavo. </span></div><p><div class=verse-container id=tha-ap487:30.1><span>Svāgataṁ vata me āsi, </span></div><p><div class=verse-container id=tha-ap487:30.2><span>…pe… </span></div><p><div class=verse-container id=tha-ap487:30.3><span>kataṁ buddhassa sāsanaṁ. </span></div><p><div class=verse-container id=tha-ap487:31.1><span>Paṭisambhidā catasso, </span></div><p><div class=verse-container id=tha-ap487:31.2><span>…pe… </span></div><p><div class=verse-container id=tha-ap487:31.3><span>kataṁ buddhassa sāsanaṁ”. </span></div><p><div class=verse-container id=tha-ap487:32.1><span>Itthaṁ sudaṁ āyasmā candanamāliyo thero imā gāthāyo abhāsitthāti. </span></div><p><div class=verse-container id=tha-ap487:33.1><span>Candanamāliyattherassāpadānaṁ pañcamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0486.html>Previous</a><a href=/canon/en/pli/ms/sutta/kn/tha-ap/tha-ap0488.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>