<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0296.html>Previous</a><a href=/canon/en/pli/ms/sutta/kn/tha-ap/tha-ap0298.html>Next</a></div><p id=tha-ap297:0.1><span class=root>Therāpadāna </span><br><p id=tha-ap297:0.2><span class=root>Citakapūjakavagga </span><br><p id=tha-ap297:0.3><span class="root big-bold">Gosīsanikkhepakattheraapadāna </span><br><p id=tha-ap297:1.1><span class=root>“Ārāmadvārā nikkhamma, </span><br><p id=tha-ap297:1.2><span class=root>gosīsaṁ santhataṁ mayā; </span><br><p id=tha-ap297:1.3><span class=root>Anubhomi sakaṁ kammaṁ, </span><br><p id=tha-ap297:1.4><span class=root>pubbakammassidaṁ phalaṁ. </span><br><p id=tha-ap297:2.1><span class=root>Ājāniyā vātajavā, </span><br><p id=tha-ap297:2.2><span class=root>sindhavā sīghavāhanā; </span><br><p id=tha-ap297:2.3><span class=root>Anubhomi sabbametaṁ, </span><br><p id=tha-ap297:2.4><span class=root>gosīsassa idaṁ phalaṁ. </span><br><p id=tha-ap297:3.1><span class=root>Aho kāraṁ paramakāraṁ, </span><br><p id=tha-ap297:3.2><span class=root>sukhette sukataṁ mayā; </span><br><p id=tha-ap297:3.3><span class=root>Saṅghe katassa kārassa, </span><br><p id=tha-ap297:3.4><span class=root>na aññaṁ kalamagghati. </span><br><p id=tha-ap297:4.1><span class=root>Catunnavutito kappe, </span><br><p id=tha-ap297:4.2><span class=root>yaṁ sīsaṁ santhariṁ ahaṁ; </span><br><p id=tha-ap297:4.3><span class=root>Duggatiṁ nābhijānāmi, </span><br><p id=tha-ap297:4.4><span class=root>santharassa idaṁ phalaṁ. </span><br><p id=tha-ap297:5.1><span class=root>Pañcasattatikappamhi, </span><br><p id=tha-ap297:5.2><span class=root>suppatiṭṭhitanāmako; </span><br><p id=tha-ap297:5.3><span class=root>Eko āsiṁ mahātejo, </span><br><p id=tha-ap297:5.4><span class=root>cakkavattī mahabbalo. </span><br><p id=tha-ap297:6.1><span class=root>Paṭisambhidā catasso, </span><br><p id=tha-ap297:6.2><span class=root>…pe… </span><br><p id=tha-ap297:6.3><span class=root>kataṁ buddhassa sāsanaṁ”. </span><br><p id=tha-ap297:7.1><span class=root>Itthaṁ sudaṁ āyasmā gosīsanikkhepako thero imā gāthāyo abhāsitthāti. </span><br><p id=tha-ap297:8.1><span class=root>Gosīsanikkhepakattherassāpadānaṁ pañcamaṁ. </span><br></main><footer class="container footer"><small><a href=/about>Contact info</a></small></footer>