<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0135.html>Previous</a><a href=/canon/en/pli/ms/sutta/kn/tha-ap/tha-ap0137.html>Next</a></div><p id=tha-ap136:0.1><span class=root>Therāpadāna </span><br><p id=tha-ap136:0.2><span class=root>Sobhitavagga </span><br><p id=tha-ap136:0.3><span class="root big-bold">4 Pupphacchadaniyattheraapadāna </span><br><p id=tha-ap136:1.1><span class=root>“Sunando nāma nāmena, </span><br><p id=tha-ap136:1.2><span class=root>brāhmaṇo mantapāragū; </span><br><p id=tha-ap136:1.3><span class=root>Ajjhāyako yācayogo, </span><br><p id=tha-ap136:1.4><span class=root>vājapeyyaṁ ayājayi. </span><br><p id=tha-ap136:2.1><span class=root>Padumuttaro lokavidū, </span><br><p id=tha-ap136:2.2><span class=root>aggo kāruṇiko isi; </span><br><p id=tha-ap136:2.3><span class=root>Janataṁ anukampanto, </span><br><p id=tha-ap136:2.4><span class=root>ambare caṅkamī tadā. </span><br><p id=tha-ap136:3.1><span class=root>Caṅkamitvāna sambuddho, </span><br><p id=tha-ap136:3.2><span class=root>sabbaññū lokanāyako; </span><br><p id=tha-ap136:3.3><span class=root>Mettāya aphari satte, </span><br><p id=tha-ap136:3.4><span class=root>appamāṇe nirūpadhi. </span><br><p id=tha-ap136:4.1><span class=root>Vaṇṭe chetvāna pupphāni, </span><br><p id=tha-ap136:4.2><span class=root>brāhmaṇo mantapāragū; </span><br><p id=tha-ap136:4.3><span class=root>Sabbe sisse samānetvā, </span><br><p id=tha-ap136:4.4><span class=root>ākāse ukkhipāpayi. </span><br><p id=tha-ap136:5.1><span class=root>Yāvatā nagaraṁ āsi, </span><br><p id=tha-ap136:5.2><span class=root>pupphānaṁ chadanaṁ tadā; </span><br><p id=tha-ap136:5.3><span class=root>Buddhassa ānubhāvena, </span><br><p id=tha-ap136:5.4><span class=root>sattāhaṁ na vigacchatha. </span><br><p id=tha-ap136:6.1><span class=root>Teneva sukkamūlena, </span><br><p id=tha-ap136:6.2><span class=root>anubhotvāna sampadā; </span><br><p id=tha-ap136:6.3><span class=root>Sabbāsave pariññāya, </span><br><p id=tha-ap136:6.4><span class=root>tiṇṇo loke visattikaṁ. </span><br><p id=tha-ap136:7.1><span class=root>Ekārase kappasate, </span><br><p id=tha-ap136:7.2><span class=root>pañcatiṁsāsu khattiyā; </span><br><p id=tha-ap136:7.3><span class=root>Ambaraṁsasanāmā te, </span><br><p id=tha-ap136:7.4><span class=root>cakkavattī mahabbalā. </span><br><p id=tha-ap136:8.1><span class=root>Paṭisambhidā catasso, </span><br><p id=tha-ap136:8.2><span class=root>…pe… </span><br><p id=tha-ap136:8.3><span class=root>kataṁ buddhassa sāsanaṁ”. </span><br><p id=tha-ap136:9.1><span class=root>Itthaṁ sudaṁ āyasmā pupphacchadaniyo thero imā gāthāyo abhāsitthāti. </span><br><p id=tha-ap136:10.1><span class=root>Pupphacchadaniyattherassāpadānaṁ catutthaṁ. </span><br></main><footer class="container footer"><small><a href=/about/>Contact info</a></small></footer>