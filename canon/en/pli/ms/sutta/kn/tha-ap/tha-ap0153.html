<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0152.html>Previous</a><a href=/canon/en/pli/ms/sutta/kn/tha-ap/tha-ap0154.html>Next</a></div><p id=tha-ap153:0.1><span class=root>Therāpadāna </span><br><p id=tha-ap153:0.2><span class=root>Bandhujīvakavagga </span><br><p id=tha-ap153:0.3><span class="root big-bold">Bandhujīvakattheraapadāna </span><br><p id=tha-ap153:1.1><span class=root>“Candaṁva vimalaṁ suddhaṁ, </span><br><p id=tha-ap153:1.2><span class=root>vippasannamanāvilaṁ; </span><br><p id=tha-ap153:1.3><span class=root>Nandībhavaparikkhīṇaṁ, </span><br><p id=tha-ap153:1.4><span class=root>tiṇṇaṁ loke visattikaṁ. </span><br><p id=tha-ap153:2.1><span class=root>Nibbāpayantaṁ janataṁ, </span><br><p id=tha-ap153:2.2><span class=root>Tiṇṇaṁ tārayataṁ varaṁ; </span><br><p id=tha-ap153:2.3><span class=root>Muniṁ vanamhi jhāyantaṁ, </span><br><p id=tha-ap153:2.4><span class=root>Ekaggaṁ susamāhitaṁ. </span><br><p id=tha-ap153:3.1><span class=root>Bandhujīvakapupphāni, </span><br><p id=tha-ap153:3.2><span class=root>lagetvā suttakenahaṁ; </span><br><p id=tha-ap153:3.3><span class=root>Buddhassa abhiropayiṁ, </span><br><p id=tha-ap153:3.4><span class=root>sikhino lokabandhuno. </span><br><p id=tha-ap153:4.1><span class=root>Ekattiṁse ito kappe, </span><br><p id=tha-ap153:4.2><span class=root>yaṁ kammamakariṁ tadā; </span><br><p id=tha-ap153:4.3><span class=root>Duggatiṁ nābhijānāmi, </span><br><p id=tha-ap153:4.4><span class=root>buddhapūjāyidaṁ phalaṁ. </span><br><p id=tha-ap153:5.1><span class=root>Ito sattamake kappe, </span><br><p id=tha-ap153:5.2><span class=root>manujindo mahāyaso; </span><br><p id=tha-ap153:5.3><span class=root>Samantacakkhu nāmāsi, </span><br><p id=tha-ap153:5.4><span class=root>cakkavattī mahabbalo. </span><br><p id=tha-ap153:6.1><span class=root>Paṭisambhidā catasso, </span><br><p id=tha-ap153:6.2><span class=root>vimokkhāpi ca aṭṭhime; </span><br><p id=tha-ap153:6.3><span class=root>Chaḷabhiññā sacchikatā, </span><br><p id=tha-ap153:6.4><span class=root>kataṁ buddhassa sāsanaṁ”. </span><br><p id=tha-ap153:7.1><span class=root>Itthaṁ sudaṁ āyasmā bandhujīvako thero imā gāthāyo abhāsitthāti. </span><br><p id=tha-ap153:8.1><span class=root>Bandhujīvakattherassāpadānaṁ paṭhamaṁ. </span><br></main><footer class="container footer"><small><a href=/about>Contact info</a></small></footer>