<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0319.html>Previous</a><a href=/canon/en/pli/ms/sutta/kn/tha-ap/tha-ap0321.html>Next</a></div><p id=tha-ap320:0.1><span class=root>Therāpadāna </span><br><p id=tha-ap320:0.2><span class=root>Ārakkhadāyakavagga </span><br><p id=tha-ap320:0.3><span class="root big-bold">Tiraṁsiyattheraapadāna </span><br><p id=tha-ap320:1.1><span class=root>“Kesariṁ abhijātaṁva, </span><br><p id=tha-ap320:1.2><span class=root>aggikkhandhaṁva pabbate; </span><br><p id=tha-ap320:1.3><span class=root>Obhāsentaṁ disā sabbā, </span><br><p id=tha-ap320:1.4><span class=root>siddhatthaṁ pabbatantare. </span><br><p id=tha-ap320:2.1><span class=root>Sūriyassa ca ālokaṁ, </span><br><p id=tha-ap320:2.2><span class=root>candālokaṁ tatheva ca; </span><br><p id=tha-ap320:2.3><span class=root>Buddhālokañca disvāna, </span><br><p id=tha-ap320:2.4><span class=root>vitti me udapajjatha. </span><br><p id=tha-ap320:3.1><span class=root>Tayo āloke disvāna, </span><br><p id=tha-ap320:3.2><span class=root>sambuddhaṁ sāvakuttamaṁ; </span><br><p id=tha-ap320:3.3><span class=root>Ekaṁsaṁ ajinaṁ katvā, </span><br><p id=tha-ap320:3.4><span class=root>santhaviṁ lokanāyakaṁ. </span><br><p id=tha-ap320:4.1><span class=root>Tayo hi ālokakarā, </span><br><p id=tha-ap320:4.2><span class=root>loke lokatamonudā; </span><br><p id=tha-ap320:4.3><span class=root>Cando ca sūriyo cāpi, </span><br><p id=tha-ap320:4.4><span class=root>buddho ca lokanāyako. </span><br><p id=tha-ap320:5.1><span class=root>Opammaṁ upadassetvā, </span><br><p id=tha-ap320:5.2><span class=root>kittito me mahāmuni; </span><br><p id=tha-ap320:5.3><span class=root>Buddhassa vaṇṇaṁ kittetvā, </span><br><p id=tha-ap320:5.4><span class=root>kappaṁ saggamhi modahaṁ. </span><br><p id=tha-ap320:6.1><span class=root>Catunnavutito kappe, </span><br><p id=tha-ap320:6.2><span class=root>yaṁ buddhamabhikittayiṁ; </span><br><p id=tha-ap320:6.3><span class=root>Duggatiṁ nābhijānāmi, </span><br><p id=tha-ap320:6.4><span class=root>kittanāya idaṁ phalaṁ. </span><br><p id=tha-ap320:7.1><span class=root>Ekasaṭṭhimhito kappe, </span><br><p id=tha-ap320:7.2><span class=root>eko ñāṇadharo ahu; </span><br><p id=tha-ap320:7.3><span class=root>Sattaratanasampanno, </span><br><p id=tha-ap320:7.4><span class=root>cakkavattī mahabbalo. </span><br><p id=tha-ap320:8.1><span class=root>Paṭisambhidā catasso, </span><br><p id=tha-ap320:8.2><span class=root>…pe… </span><br><p id=tha-ap320:8.3><span class=root>kataṁ buddhassa sāsanaṁ”. </span><br><p id=tha-ap320:9.1><span class=root>Itthaṁ sudaṁ āyasmā tiraṁsiyo thero imā gāthāyo abhāsitthāti. </span><br><p id=tha-ap320:10.1><span class=root>Tiraṁsiyattherassāpadānaṁ aṭṭhamaṁ. </span><br></main><footer class="container footer"><small><a href=/about>Contact info</a></small></footer>