<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0319.html>Previous</a><a href=/canon/en/pli/ms/sutta/kn/tha-ap/tha-ap0321.html>Next</a></div><p><div class=verse-container id=tha-ap320:0.1><span>Therāpadāna </span></div><p><div class=verse-container id=tha-ap320:0.2><span>Ārakkhadāyakavagga </span></div><p><div class=verse-container id=tha-ap320:0.3><span class=big-bold>Tiraṁsiyattheraapadāna </span></div><p><div class=verse-container id=tha-ap320:1.1><span>“Kesariṁ abhijātaṁva, </span></div><p><div class=verse-container id=tha-ap320:1.2><span>aggikkhandhaṁva pabbate; </span></div><p><div class=verse-container id=tha-ap320:1.3><span>Obhāsentaṁ disā sabbā, </span></div><p><div class=verse-container id=tha-ap320:1.4><span>siddhatthaṁ pabbatantare. </span></div><p><div class=verse-container id=tha-ap320:2.1><span>Sūriyassa ca ālokaṁ, </span></div><p><div class=verse-container id=tha-ap320:2.2><span>candālokaṁ tatheva ca; </span></div><p><div class=verse-container id=tha-ap320:2.3><span>Buddhālokañca disvāna, </span></div><p><div class=verse-container id=tha-ap320:2.4><span>vitti me udapajjatha. </span></div><p><div class=verse-container id=tha-ap320:3.1><span>Tayo āloke disvāna, </span></div><p><div class=verse-container id=tha-ap320:3.2><span>sambuddhaṁ sāvakuttamaṁ; </span></div><p><div class=verse-container id=tha-ap320:3.3><span>Ekaṁsaṁ ajinaṁ katvā, </span></div><p><div class=verse-container id=tha-ap320:3.4><span>santhaviṁ lokanāyakaṁ. </span></div><p><div class=verse-container id=tha-ap320:4.1><span>Tayo hi ālokakarā, </span></div><p><div class=verse-container id=tha-ap320:4.2><span>loke lokatamonudā; </span></div><p><div class=verse-container id=tha-ap320:4.3><span>Cando ca sūriyo cāpi, </span></div><p><div class=verse-container id=tha-ap320:4.4><span>buddho ca lokanāyako. </span></div><p><div class=verse-container id=tha-ap320:5.1><span>Opammaṁ upadassetvā, </span></div><p><div class=verse-container id=tha-ap320:5.2><span>kittito me mahāmuni; </span></div><p><div class=verse-container id=tha-ap320:5.3><span>Buddhassa vaṇṇaṁ kittetvā, </span></div><p><div class=verse-container id=tha-ap320:5.4><span>kappaṁ saggamhi modahaṁ. </span></div><p><div class=verse-container id=tha-ap320:6.1><span>Catunnavutito kappe, </span></div><p><div class=verse-container id=tha-ap320:6.2><span>yaṁ buddhamabhikittayiṁ; </span></div><p><div class=verse-container id=tha-ap320:6.3><span>Duggatiṁ nābhijānāmi, </span></div><p><div class=verse-container id=tha-ap320:6.4><span>kittanāya idaṁ phalaṁ. </span></div><p><div class=verse-container id=tha-ap320:7.1><span>Ekasaṭṭhimhito kappe, </span></div><p><div class=verse-container id=tha-ap320:7.2><span>eko ñāṇadharo ahu; </span></div><p><div class=verse-container id=tha-ap320:7.3><span>Sattaratanasampanno, </span></div><p><div class=verse-container id=tha-ap320:7.4><span>cakkavattī mahabbalo. </span></div><p><div class=verse-container id=tha-ap320:8.1><span>Paṭisambhidā catasso, </span></div><p><div class=verse-container id=tha-ap320:8.2><span>…pe… </span></div><p><div class=verse-container id=tha-ap320:8.3><span>kataṁ buddhassa sāsanaṁ”. </span></div><p><div class=verse-container id=tha-ap320:9.1><span>Itthaṁ sudaṁ āyasmā tiraṁsiyo thero imā gāthāyo abhāsitthāti. </span></div><p><div class=verse-container id=tha-ap320:10.1><span>Tiraṁsiyattherassāpadānaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0319.html>Previous</a><a href=/canon/en/pli/ms/sutta/kn/tha-ap/tha-ap0321.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>