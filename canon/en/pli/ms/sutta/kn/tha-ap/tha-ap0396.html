<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0395.html>Previous</a><a href=/canon/en/pli/ms/sutta/kn/tha-ap/tha-ap0397.html>Next</a></div><p id=tha-ap396:0.1><span class=root>Therāpadāna </span><br><p id=tha-ap396:0.2><span class=root>Pilindavacchavagga </span><br><p id=tha-ap396:0.3><span class="root big-bold">Madhudāyakattheraapadāna </span><br><p id=tha-ap396:1.1><span class=root>“Sindhuyā nadiyā tīre, </span><br><p id=tha-ap396:1.2><span class=root>sukato assamo mama; </span><br><p id=tha-ap396:1.3><span class=root>Tattha vācemahaṁ sisse, </span><br><p id=tha-ap396:1.4><span class=root>itihāsaṁ salakkhaṇaṁ. </span><br><p id=tha-ap396:2.1><span class=root>Dhammakāmā vinītā te, </span><br><p id=tha-ap396:2.2><span class=root>sotukāmā susāsanaṁ; </span><br><p id=tha-ap396:2.3><span class=root>Chaḷaṅge pāramippattā, </span><br><p id=tha-ap396:2.4><span class=root>sindhukūle vasanti te. </span><br><p id=tha-ap396:3.1><span class=root>Uppātagamane ceva, </span><br><p id=tha-ap396:3.2><span class=root>lakkhaṇesu ca kovidā; </span><br><p id=tha-ap396:3.3><span class=root>Uttamatthaṁ gavesantā, </span><br><p id=tha-ap396:3.4><span class=root>vasanti vipine tadā. </span><br><p id=tha-ap396:4.1><span class=root>Sumedho nāma sambuddho, </span><br><p id=tha-ap396:4.2><span class=root>loke uppajji tāvade; </span><br><p id=tha-ap396:4.3><span class=root>Amhākaṁ anukampanto, </span><br><p id=tha-ap396:4.4><span class=root>upāgacchi vināyako. </span><br><p id=tha-ap396:5.1><span class=root>Upāgataṁ mahāvīraṁ, </span><br><p id=tha-ap396:5.2><span class=root>sumedhaṁ lokanāyakaṁ; </span><br><p id=tha-ap396:5.3><span class=root>Tiṇasanthārakaṁ katvā, </span><br><p id=tha-ap396:5.4><span class=root>lokajeṭṭhassadāsahaṁ. </span><br><p id=tha-ap396:6.1><span class=root>Vipināto madhuṁ gayha, </span><br><p id=tha-ap396:6.2><span class=root>buddhaseṭṭhassadāsahaṁ; </span><br><p id=tha-ap396:6.3><span class=root>Sambuddho paribhuñjitvā, </span><br><p id=tha-ap396:6.4><span class=root>idaṁ vacanamabravi. </span><br><p id=tha-ap396:7.1><span class=root>‘Yo taṁ adāsi madhuṁ me, </span><br><p id=tha-ap396:7.2><span class=root>pasanno sehi pāṇibhi; </span><br><p id=tha-ap396:7.3><span class=root>Tamahaṁ kittayissāmi, </span><br><p id=tha-ap396:7.4><span class=root>suṇātha mama bhāsato. </span><br><p id=tha-ap396:8.1><span class=root>Iminā madhudānena, </span><br><p id=tha-ap396:8.2><span class=root>tiṇasanthārakena ca; </span><br><p id=tha-ap396:8.3><span class=root>Tiṁsa kappasahassāni, </span><br><p id=tha-ap396:8.4><span class=root>devaloke ramissati. </span><br><p id=tha-ap396:9.1><span class=root>Tiṁsa kappasahassamhi, </span><br><p id=tha-ap396:9.2><span class=root>okkākakulasambhavo; </span><br><p id=tha-ap396:9.3><span class=root>Gotamo nāma gottena, </span><br><p id=tha-ap396:9.4><span class=root>satthā loke bhavissati. </span><br><p id=tha-ap396:10.1><span class=root>Tassa dhammesu dāyādo, </span><br><p id=tha-ap396:10.2><span class=root>oraso dhammanimmito; </span><br><p id=tha-ap396:10.3><span class=root>Sabbāsave pariññāya, </span><br><p id=tha-ap396:10.4><span class=root>nibbāyissatināsavo’. </span><br><p id=tha-ap396:11.1><span class=root>Devalokā idhāgantvā, </span><br><p id=tha-ap396:11.2><span class=root>mātukucchiṁ upāgate; </span><br><p id=tha-ap396:11.3><span class=root>Madhuvassaṁ pavassittha, </span><br><p id=tha-ap396:11.4><span class=root>chādayaṁ madhunā mahiṁ. </span><br><p id=tha-ap396:12.1><span class=root>Mayi nikkhantamattamhi, </span><br><p id=tha-ap396:12.2><span class=root>kucchiyā ca suduttarā; </span><br><p id=tha-ap396:12.3><span class=root>Tatrāpi madhuvassaṁ me, </span><br><p id=tha-ap396:12.4><span class=root>vassate niccakālikaṁ. </span><br><p id=tha-ap396:13.1><span class=root>Agārā abhinikkhamma, </span><br><p id=tha-ap396:13.2><span class=root>pabbajiṁ anagāriyaṁ; </span><br><p id=tha-ap396:13.3><span class=root>Lābhī annassa pānassa, </span><br><p id=tha-ap396:13.4><span class=root>madhudānassidaṁ phalaṁ. </span><br><p id=tha-ap396:14.1><span class=root>Sabbakāmasamiddhohaṁ, </span><br><p id=tha-ap396:14.2><span class=root>bhavitvā devamānuse; </span><br><p id=tha-ap396:14.3><span class=root>Teneva madhudānena, </span><br><p id=tha-ap396:14.4><span class=root>pattomhi āsavakkhayaṁ. </span><br><p id=tha-ap396:15.1><span class=root>Vuṭṭhamhi deve caturaṅgule tiṇe, </span><br><p id=tha-ap396:15.2><span class=root>Sampupphite dharaṇīruhe sañchanne; </span><br><p id=tha-ap396:15.3><span class=root>Suññe ghare maṇḍaparukkhamūlake, </span><br><p id=tha-ap396:15.4><span class=root>Vasāmi niccaṁ sukhito anāsavo. </span><br><p id=tha-ap396:16.1><span class=root>Majjhe mahante hīne ca, </span><br><p id=tha-ap396:16.2><span class=root>bhave sabbe atikkamiṁ; </span><br><p id=tha-ap396:16.3><span class=root>Ajja me āsavā khīṇā, </span><br><p id=tha-ap396:16.4><span class=root>natthi dāni punabbhavo. </span><br><p id=tha-ap396:17.1><span class=root>Tiṁsakappasahassamhi, </span><br><p id=tha-ap396:17.2><span class=root>yaṁ dānamadadiṁ tadā; </span><br><p id=tha-ap396:17.3><span class=root>Duggatiṁ nābhijānāmi, </span><br><p id=tha-ap396:17.4><span class=root>madhudānassidaṁ phalaṁ. </span><br><p id=tha-ap396:18.1><span class=root>Kilesā jhāpitā mayhaṁ, </span><br><p id=tha-ap396:18.2><span class=root>bhavā sabbe samūhatā; </span><br><p id=tha-ap396:18.3><span class=root>Sabbāsavā parikkhīṇā, </span><br><p id=tha-ap396:18.4><span class=root>natthi dāni punabbhavo. </span><br><p id=tha-ap396:19.1><span class=root>Svāgataṁ vata me āsi, </span><br><p id=tha-ap396:19.2><span class=root>…pe… </span><br><p id=tha-ap396:19.3><span class=root>kataṁ buddhassa sāsanaṁ. </span><br><p id=tha-ap396:20.1><span class=root>Paṭisambhidā catasso, </span><br><p id=tha-ap396:20.2><span class=root>…pe… </span><br><p id=tha-ap396:20.3><span class=root>kataṁ buddhassa sāsanaṁ”. </span><br><p id=tha-ap396:21.1><span class=root>Itthaṁ sudaṁ āyasmā madhudāyako thero imā gāthāyo abhāsitthāti. </span><br><p id=tha-ap396:22.1><span class=root>Madhudāyakattherassāpadānaṁ catutthaṁ. </span><br></main><footer class="container footer"><small><a href=/about/>Contact info</a></small></footer>