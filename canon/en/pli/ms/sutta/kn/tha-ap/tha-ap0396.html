<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0395.html>Previous</a><a href=/canon/en/pli/ms/sutta/kn/tha-ap/tha-ap0397.html>Next</a></div><p><div class=verse-container id=tha-ap396:0.1><span>Therāpadāna </span></div><p><div class=verse-container id=tha-ap396:0.2><span>Pilindavacchavagga </span></div><p><div class=verse-container id=tha-ap396:0.3><span class=big-bold>Madhudāyakattheraapadāna </span></div><p><div class=verse-container id=tha-ap396:1.1><span>“Sindhuyā nadiyā tīre, </span></div><p><div class=verse-container id=tha-ap396:1.2><span>sukato assamo mama; </span></div><p><div class=verse-container id=tha-ap396:1.3><span>Tattha vācemahaṁ sisse, </span></div><p><div class=verse-container id=tha-ap396:1.4><span>itihāsaṁ salakkhaṇaṁ. </span></div><p><div class=verse-container id=tha-ap396:2.1><span>Dhammakāmā vinītā te, </span></div><p><div class=verse-container id=tha-ap396:2.2><span>sotukāmā susāsanaṁ; </span></div><p><div class=verse-container id=tha-ap396:2.3><span>Chaḷaṅge pāramippattā, </span></div><p><div class=verse-container id=tha-ap396:2.4><span>sindhukūle vasanti te. </span></div><p><div class=verse-container id=tha-ap396:3.1><span>Uppātagamane ceva, </span></div><p><div class=verse-container id=tha-ap396:3.2><span>lakkhaṇesu ca kovidā; </span></div><p><div class=verse-container id=tha-ap396:3.3><span>Uttamatthaṁ gavesantā, </span></div><p><div class=verse-container id=tha-ap396:3.4><span>vasanti vipine tadā. </span></div><p><div class=verse-container id=tha-ap396:4.1><span>Sumedho nāma sambuddho, </span></div><p><div class=verse-container id=tha-ap396:4.2><span>loke uppajji tāvade; </span></div><p><div class=verse-container id=tha-ap396:4.3><span>Amhākaṁ anukampanto, </span></div><p><div class=verse-container id=tha-ap396:4.4><span>upāgacchi vināyako. </span></div><p><div class=verse-container id=tha-ap396:5.1><span>Upāgataṁ mahāvīraṁ, </span></div><p><div class=verse-container id=tha-ap396:5.2><span>sumedhaṁ lokanāyakaṁ; </span></div><p><div class=verse-container id=tha-ap396:5.3><span>Tiṇasanthārakaṁ katvā, </span></div><p><div class=verse-container id=tha-ap396:5.4><span>lokajeṭṭhassadāsahaṁ. </span></div><p><div class=verse-container id=tha-ap396:6.1><span>Vipināto madhuṁ gayha, </span></div><p><div class=verse-container id=tha-ap396:6.2><span>buddhaseṭṭhassadāsahaṁ; </span></div><p><div class=verse-container id=tha-ap396:6.3><span>Sambuddho paribhuñjitvā, </span></div><p><div class=verse-container id=tha-ap396:6.4><span>idaṁ vacanamabravi. </span></div><p><div class=verse-container id=tha-ap396:7.1><span>‘Yo taṁ adāsi madhuṁ me, </span></div><p><div class=verse-container id=tha-ap396:7.2><span>pasanno sehi pāṇibhi; </span></div><p><div class=verse-container id=tha-ap396:7.3><span>Tamahaṁ kittayissāmi, </span></div><p><div class=verse-container id=tha-ap396:7.4><span>suṇātha mama bhāsato. </span></div><p><div class=verse-container id=tha-ap396:8.1><span>Iminā madhudānena, </span></div><p><div class=verse-container id=tha-ap396:8.2><span>tiṇasanthārakena ca; </span></div><p><div class=verse-container id=tha-ap396:8.3><span>Tiṁsa kappasahassāni, </span></div><p><div class=verse-container id=tha-ap396:8.4><span>devaloke ramissati. </span></div><p><div class=verse-container id=tha-ap396:9.1><span>Tiṁsa kappasahassamhi, </span></div><p><div class=verse-container id=tha-ap396:9.2><span>okkākakulasambhavo; </span></div><p><div class=verse-container id=tha-ap396:9.3><span>Gotamo nāma gottena, </span></div><p><div class=verse-container id=tha-ap396:9.4><span>satthā loke bhavissati. </span></div><p><div class=verse-container id=tha-ap396:10.1><span>Tassa dhammesu dāyādo, </span></div><p><div class=verse-container id=tha-ap396:10.2><span>oraso dhammanimmito; </span></div><p><div class=verse-container id=tha-ap396:10.3><span>Sabbāsave pariññāya, </span></div><p><div class=verse-container id=tha-ap396:10.4><span>nibbāyissatināsavo’. </span></div><p><div class=verse-container id=tha-ap396:11.1><span>Devalokā idhāgantvā, </span></div><p><div class=verse-container id=tha-ap396:11.2><span>mātukucchiṁ upāgate; </span></div><p><div class=verse-container id=tha-ap396:11.3><span>Madhuvassaṁ pavassittha, </span></div><p><div class=verse-container id=tha-ap396:11.4><span>chādayaṁ madhunā mahiṁ. </span></div><p><div class=verse-container id=tha-ap396:12.1><span>Mayi nikkhantamattamhi, </span></div><p><div class=verse-container id=tha-ap396:12.2><span>kucchiyā ca suduttarā; </span></div><p><div class=verse-container id=tha-ap396:12.3><span>Tatrāpi madhuvassaṁ me, </span></div><p><div class=verse-container id=tha-ap396:12.4><span>vassate niccakālikaṁ. </span></div><p><div class=verse-container id=tha-ap396:13.1><span>Agārā abhinikkhamma, </span></div><p><div class=verse-container id=tha-ap396:13.2><span>pabbajiṁ anagāriyaṁ; </span></div><p><div class=verse-container id=tha-ap396:13.3><span>Lābhī annassa pānassa, </span></div><p><div class=verse-container id=tha-ap396:13.4><span>madhudānassidaṁ phalaṁ. </span></div><p><div class=verse-container id=tha-ap396:14.1><span>Sabbakāmasamiddhohaṁ, </span></div><p><div class=verse-container id=tha-ap396:14.2><span>bhavitvā devamānuse; </span></div><p><div class=verse-container id=tha-ap396:14.3><span>Teneva madhudānena, </span></div><p><div class=verse-container id=tha-ap396:14.4><span>pattomhi āsavakkhayaṁ. </span></div><p><div class=verse-container id=tha-ap396:15.1><span>Vuṭṭhamhi deve caturaṅgule tiṇe, </span></div><p><div class=verse-container id=tha-ap396:15.2><span>Sampupphite dharaṇīruhe sañchanne; </span></div><p><div class=verse-container id=tha-ap396:15.3><span>Suññe ghare maṇḍaparukkhamūlake, </span></div><p><div class=verse-container id=tha-ap396:15.4><span>Vasāmi niccaṁ sukhito anāsavo. </span></div><p><div class=verse-container id=tha-ap396:16.1><span>Majjhe mahante hīne ca, </span></div><p><div class=verse-container id=tha-ap396:16.2><span>bhave sabbe atikkamiṁ; </span></div><p><div class=verse-container id=tha-ap396:16.3><span>Ajja me āsavā khīṇā, </span></div><p><div class=verse-container id=tha-ap396:16.4><span>natthi dāni punabbhavo. </span></div><p><div class=verse-container id=tha-ap396:17.1><span>Tiṁsakappasahassamhi, </span></div><p><div class=verse-container id=tha-ap396:17.2><span>yaṁ dānamadadiṁ tadā; </span></div><p><div class=verse-container id=tha-ap396:17.3><span>Duggatiṁ nābhijānāmi, </span></div><p><div class=verse-container id=tha-ap396:17.4><span>madhudānassidaṁ phalaṁ. </span></div><p><div class=verse-container id=tha-ap396:18.1><span>Kilesā jhāpitā mayhaṁ, </span></div><p><div class=verse-container id=tha-ap396:18.2><span>bhavā sabbe samūhatā; </span></div><p><div class=verse-container id=tha-ap396:18.3><span>Sabbāsavā parikkhīṇā, </span></div><p><div class=verse-container id=tha-ap396:18.4><span>natthi dāni punabbhavo. </span></div><p><div class=verse-container id=tha-ap396:19.1><span>Svāgataṁ vata me āsi, </span></div><p><div class=verse-container id=tha-ap396:19.2><span>…pe… </span></div><p><div class=verse-container id=tha-ap396:19.3><span>kataṁ buddhassa sāsanaṁ. </span></div><p><div class=verse-container id=tha-ap396:20.1><span>Paṭisambhidā catasso, </span></div><p><div class=verse-container id=tha-ap396:20.2><span>…pe… </span></div><p><div class=verse-container id=tha-ap396:20.3><span>kataṁ buddhassa sāsanaṁ”. </span></div><p><div class=verse-container id=tha-ap396:21.1><span>Itthaṁ sudaṁ āyasmā madhudāyako thero imā gāthāyo abhāsitthāti. </span></div><p><div class=verse-container id=tha-ap396:22.1><span>Madhudāyakattherassāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0395.html>Previous</a><a href=/canon/en/pli/ms/sutta/kn/tha-ap/tha-ap0397.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>