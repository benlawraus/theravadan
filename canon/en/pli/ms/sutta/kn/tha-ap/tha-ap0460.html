<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0459.html>Previous</a><a href=/canon/en/pli/ms/sutta/kn/tha-ap/tha-ap0461.html>Next</a></div><p id=tha-ap460:0.1><span class=root>Therāpadāna </span><br><p id=tha-ap460:0.2><span class=root>Jagatidāyakavagga </span><br><p id=tha-ap460:0.3><span class="root big-bold">Jātipupphiyattheraapadāna </span><br><p id=tha-ap460:1.1><span class=root>“Parinibbute bhagavati, </span><br><p id=tha-ap460:1.2><span class=root>padumuttare mahāyase; </span><br><p id=tha-ap460:1.3><span class=root>Pupphavaṭaṁsake katvā, </span><br><p id=tha-ap460:1.4><span class=root>sarīramabhiropayiṁ. </span><br><p id=tha-ap460:2.1><span class=root>Tattha cittaṁ pasādetvā, </span><br><p id=tha-ap460:2.2><span class=root>nimmānaṁ agamāsahaṁ; </span><br><p id=tha-ap460:2.3><span class=root>Devalokagato santo, </span><br><p id=tha-ap460:2.4><span class=root>puññakammaṁ sarāmahaṁ. </span><br><p id=tha-ap460:3.1><span class=root>Ambarā pupphavasso me, </span><br><p id=tha-ap460:3.2><span class=root>sabbakālaṁ pavassati; </span><br><p id=tha-ap460:3.3><span class=root>Saṁsarāmi manusse ce, </span><br><p id=tha-ap460:3.4><span class=root>rājā homi mahāyaso. </span><br><p id=tha-ap460:4.1><span class=root>Tahiṁ kusumavasso me, </span><br><p id=tha-ap460:4.2><span class=root>abhivassati sabbadā; </span><br><p id=tha-ap460:4.3><span class=root>Tasseva pupphapūjāya, </span><br><p id=tha-ap460:4.4><span class=root>vāhasā sabbadassino. </span><br><p id=tha-ap460:5.1><span class=root>Ayaṁ pacchimako mayhaṁ, </span><br><p id=tha-ap460:5.2><span class=root>carimo vattate bhavo; </span><br><p id=tha-ap460:5.3><span class=root>Ajjāpi pupphavasso me, </span><br><p id=tha-ap460:5.4><span class=root>abhivassati sabbadā. </span><br><p id=tha-ap460:6.1><span class=root>Satasahassito kappe, </span><br><p id=tha-ap460:6.2><span class=root>yaṁ pupphamabhiropayiṁ; </span><br><p id=tha-ap460:6.3><span class=root>Duggatiṁ nābhijānāmi, </span><br><p id=tha-ap460:6.4><span class=root>dehapūjāyidaṁ phalaṁ. </span><br><p id=tha-ap460:7.1><span class=root>Kilesā jhāpitā mayhaṁ, </span><br><p id=tha-ap460:7.2><span class=root>…pe… </span><br><p id=tha-ap460:7.3><span class=root>viharāmi anāsavo. </span><br><p id=tha-ap460:8.1><span class=root>Svāgataṁ vata me āsi, </span><br><p id=tha-ap460:8.2><span class=root>…pe… </span><br><p id=tha-ap460:8.3><span class=root>kataṁ buddhassa sāsanaṁ. </span><br><p id=tha-ap460:9.1><span class=root>Paṭisambhidā catasso, </span><br><p id=tha-ap460:9.2><span class=root>…pe… </span><br><p id=tha-ap460:9.3><span class=root>kataṁ buddhassa sāsanaṁ”. </span><br><p id=tha-ap460:10.1><span class=root>Itthaṁ sudaṁ āyasmā jātipupphiyo thero imā gāthāyo abhāsitthāti. </span><br><p id=tha-ap460:11.1><span class=root>Jātipupphiyattherassāpadānaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>