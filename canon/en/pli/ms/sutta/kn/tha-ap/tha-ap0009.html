<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0008.html>Previous</a><a href=/canon/en/pli/ms/sutta/kn/tha-ap/tha-ap0010.html>Next</a></div><p><div class=verse-container id=tha-ap9:0.1><span>Therāpadāna </span></div><p><div class=verse-container id=tha-ap9:0.2><span>Buddhavagga </span></div><p><div class=verse-container id=tha-ap9:0.3><span class=big-bold>9 Aññāsikoṇḍaññattheraapadāna </span></div><p><div class=verse-container id=tha-ap9:1.1><span>“Padumuttarasambuddhaṁ, </span></div><p><div class=verse-container id=tha-ap9:1.2><span>lokajeṭṭhaṁ vināyakaṁ; </span></div><p><div class=verse-container id=tha-ap9:1.3><span>Buddhabhūmimanuppattaṁ, </span></div><p><div class=verse-container id=tha-ap9:1.4><span>paṭhamaṁ addasaṁ ahaṁ. </span></div><p><div class=verse-container id=tha-ap9:2.1><span>Yāvatā bodhiyā mūle, </span></div><p><div class=verse-container id=tha-ap9:2.2><span>yakkhā sabbe samāgatā; </span></div><p><div class=verse-container id=tha-ap9:2.3><span>Sambuddhaṁ parivāretvā, </span></div><p><div class=verse-container id=tha-ap9:2.4><span>vandanti pañjalīkatā. </span></div><p><div class=verse-container id=tha-ap9:3.1><span>Sabbe devā tuṭṭhamanā, </span></div><p><div class=verse-container id=tha-ap9:3.2><span>ākāse sañcaranti te; </span></div><p><div class=verse-container id=tha-ap9:3.3><span>Buddho ayaṁ anuppatto, </span></div><p><div class=verse-container id=tha-ap9:3.4><span>andhakāratamonudo. </span></div><p><div class=verse-container id=tha-ap9:4.1><span>Tesaṁ hāsaparetānaṁ, </span></div><p><div class=verse-container id=tha-ap9:4.2><span>mahānādo avattatha; </span></div><p><div class=verse-container id=tha-ap9:4.3><span>Kilese jhāpayissāma, </span></div><p><div class=verse-container id=tha-ap9:4.4><span>sammāsambuddhasāsane. </span></div><p><div class=verse-container id=tha-ap9:5.1><span>Devānaṁ giramaññāya, </span></div><p><div class=verse-container id=tha-ap9:5.2><span>vācāsabhimudīrihaṁ; </span></div><p><div class=verse-container id=tha-ap9:5.3><span>Haṭṭho haṭṭhena cittena, </span></div><p><div class=verse-container id=tha-ap9:5.4><span>ādibhikkhamadāsahaṁ. </span></div><p><div class=verse-container id=tha-ap9:6.1><span>Mama saṅkappamaññāya, </span></div><p><div class=verse-container id=tha-ap9:6.2><span>satthā loke anuttaro; </span></div><p><div class=verse-container id=tha-ap9:6.3><span>Devasaṅghe nisīditvā, </span></div><p><div class=verse-container id=tha-ap9:6.4><span>imā gāthā abhāsatha. </span></div><p><div class=verse-container id=tha-ap9:7.1><span>Sattāhaṁ abhinikkhamma, </span></div><p><div class=verse-container id=tha-ap9:7.2><span>bodhiṁ ajjhagamaṁ ahaṁ; </span></div><p><div class=verse-container id=tha-ap9:7.3><span>Idaṁ me paṭhamaṁ bhattaṁ, </span></div><p><div class=verse-container id=tha-ap9:7.4><span>brahmacārissa yāpanaṁ. </span></div><p><div class=verse-container id=tha-ap9:8.1><span>Tusitā hi idhāgantvā, </span></div><p><div class=verse-container id=tha-ap9:8.2><span>yo me bhikkhaṁ upānayi; </span></div><p><div class=verse-container id=tha-ap9:8.3><span>Tamahaṁ kittayissāmi, </span></div><p><div class=verse-container id=tha-ap9:8.4><span>suṇotha mama bhāsato. </span></div><p><div class=verse-container id=tha-ap9:9.1><span>Tiṁsakappasahassāni, </span></div><p><div class=verse-container id=tha-ap9:9.2><span>devarajjaṁ karissati; </span></div><p><div class=verse-container id=tha-ap9:9.3><span>Sabbe deve abhibhotvā, </span></div><p><div class=verse-container id=tha-ap9:9.4><span>tidivaṁ āvasissati. </span></div><p><div class=verse-container id=tha-ap9:10.1><span>Devalokā cavitvāna, </span></div><p><div class=verse-container id=tha-ap9:10.2><span>manussattaṁ gamissati; </span></div><p><div class=verse-container id=tha-ap9:10.3><span>Sahassadhā cakkavattī, </span></div><p><div class=verse-container id=tha-ap9:10.4><span>tattha rajjaṁ karissati. </span></div><p><div class=verse-container id=tha-ap9:11.1><span>Kappasatasahassamhi, </span></div><p><div class=verse-container id=tha-ap9:11.2><span>okkākakulasambhavo; </span></div><p><div class=verse-container id=tha-ap9:11.3><span>Gotamo nāma gottena, </span></div><p><div class=verse-container id=tha-ap9:11.4><span>satthā loke bhavissati. </span></div><p><div class=verse-container id=tha-ap9:12.1><span>Tidasā so cavitvāna, </span></div><p><div class=verse-container id=tha-ap9:12.2><span>manussattaṁ gamissati; </span></div><p><div class=verse-container id=tha-ap9:12.3><span>Agārā pabbajitvāna, </span></div><p><div class=verse-container id=tha-ap9:12.4><span>chabbassāni vasissati. </span></div><p><div class=verse-container id=tha-ap9:13.1><span>‘Tato sattamake vasse, </span></div><p><div class=verse-container id=tha-ap9:13.2><span>buddho saccaṁ kathessati; </span></div><p><div class=verse-container id=tha-ap9:13.3><span>Koṇḍañño nāma nāmena, </span></div><p><div class=verse-container id=tha-ap9:13.4><span>paṭhamaṁ sacchikāhiti’. </span></div><p><div class=verse-container id=tha-ap9:14.1><span>Nikkhantenānupabbajiṁ, </span></div><p><div class=verse-container id=tha-ap9:14.2><span>padhānaṁ sukataṁ mayā; </span></div><p><div class=verse-container id=tha-ap9:14.3><span>Kilese jhāpanatthāya, </span></div><p><div class=verse-container id=tha-ap9:14.4><span>pabbajiṁ anagāriyaṁ. </span></div><p><div class=verse-container id=tha-ap9:15.1><span>Abhigantvāna sabbaññū, </span></div><p><div class=verse-container id=tha-ap9:15.2><span>buddho loke sadevake; </span></div><p><div class=verse-container id=tha-ap9:15.3><span>Isināme migāraññe, </span></div><p><div class=verse-container id=tha-ap9:15.4><span>amatabherimāhani. </span></div><p><div class=verse-container id=tha-ap9:16.1><span>So dāni patto amataṁ, </span></div><p><div class=verse-container id=tha-ap9:16.2><span>santipadamanuttaraṁ; </span></div><p><div class=verse-container id=tha-ap9:16.3><span>Sabbāsave pariññāya, </span></div><p><div class=verse-container id=tha-ap9:16.4><span>viharāmi anāsavo. </span></div><p><div class=verse-container id=tha-ap9:17.1><span>Paṭisambhidā catasso, </span></div><p><div class=verse-container id=tha-ap9:17.2><span>vimokkhāpi ca aṭṭhime; </span></div><p><div class=verse-container id=tha-ap9:17.3><span>Chaḷabhiññā sacchikatā, </span></div><p><div class=verse-container id=tha-ap9:17.4><span>kataṁ buddhassa sāsanaṁ”. </span></div><p><div class=verse-container id=tha-ap9:18.1><span>Itthaṁ sudaṁ āyasmā aññāsikoṇḍañño thero imā gāthāyo abhāsitthāti. </span></div><p><div class=verse-container id=tha-ap9:19.1><span>Aññāsikoṇḍaññattherassāpadānaṁ sattamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0008.html>Previous</a><a href=/canon/en/pli/ms/sutta/kn/tha-ap/tha-ap0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>