<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0008.html>Previous</a><a href=/canon/en/pli/ms/sutta/kn/tha-ap/tha-ap0010.html>Next</a></div><p id=tha-ap9:0.1><span class=root>Therāpadāna </span><br><p id=tha-ap9:0.2><span class=root>Buddhavagga </span><br><p id=tha-ap9:0.3><span class="root big-bold">9 Aññāsikoṇḍaññattheraapadāna </span><br><p id=tha-ap9:1.1><span class=root>“Padumuttarasambuddhaṁ, </span><br><p id=tha-ap9:1.2><span class=root>lokajeṭṭhaṁ vināyakaṁ; </span><br><p id=tha-ap9:1.3><span class=root>Buddhabhūmimanuppattaṁ, </span><br><p id=tha-ap9:1.4><span class=root>paṭhamaṁ addasaṁ ahaṁ. </span><br><p id=tha-ap9:2.1><span class=root>Yāvatā bodhiyā mūle, </span><br><p id=tha-ap9:2.2><span class=root>yakkhā sabbe samāgatā; </span><br><p id=tha-ap9:2.3><span class=root>Sambuddhaṁ parivāretvā, </span><br><p id=tha-ap9:2.4><span class=root>vandanti pañjalīkatā. </span><br><p id=tha-ap9:3.1><span class=root>Sabbe devā tuṭṭhamanā, </span><br><p id=tha-ap9:3.2><span class=root>ākāse sañcaranti te; </span><br><p id=tha-ap9:3.3><span class=root>Buddho ayaṁ anuppatto, </span><br><p id=tha-ap9:3.4><span class=root>andhakāratamonudo. </span><br><p id=tha-ap9:4.1><span class=root>Tesaṁ hāsaparetānaṁ, </span><br><p id=tha-ap9:4.2><span class=root>mahānādo avattatha; </span><br><p id=tha-ap9:4.3><span class=root>Kilese jhāpayissāma, </span><br><p id=tha-ap9:4.4><span class=root>sammāsambuddhasāsane. </span><br><p id=tha-ap9:5.1><span class=root>Devānaṁ giramaññāya, </span><br><p id=tha-ap9:5.2><span class=root>vācāsabhimudīrihaṁ; </span><br><p id=tha-ap9:5.3><span class=root>Haṭṭho haṭṭhena cittena, </span><br><p id=tha-ap9:5.4><span class=root>ādibhikkhamadāsahaṁ. </span><br><p id=tha-ap9:6.1><span class=root>Mama saṅkappamaññāya, </span><br><p id=tha-ap9:6.2><span class=root>satthā loke anuttaro; </span><br><p id=tha-ap9:6.3><span class=root>Devasaṅghe nisīditvā, </span><br><p id=tha-ap9:6.4><span class=root>imā gāthā abhāsatha. </span><br><p id=tha-ap9:7.1><span class=root>Sattāhaṁ abhinikkhamma, </span><br><p id=tha-ap9:7.2><span class=root>bodhiṁ ajjhagamaṁ ahaṁ; </span><br><p id=tha-ap9:7.3><span class=root>Idaṁ me paṭhamaṁ bhattaṁ, </span><br><p id=tha-ap9:7.4><span class=root>brahmacārissa yāpanaṁ. </span><br><p id=tha-ap9:8.1><span class=root>Tusitā hi idhāgantvā, </span><br><p id=tha-ap9:8.2><span class=root>yo me bhikkhaṁ upānayi; </span><br><p id=tha-ap9:8.3><span class=root>Tamahaṁ kittayissāmi, </span><br><p id=tha-ap9:8.4><span class=root>suṇotha mama bhāsato. </span><br><p id=tha-ap9:9.1><span class=root>Tiṁsakappasahassāni, </span><br><p id=tha-ap9:9.2><span class=root>devarajjaṁ karissati; </span><br><p id=tha-ap9:9.3><span class=root>Sabbe deve abhibhotvā, </span><br><p id=tha-ap9:9.4><span class=root>tidivaṁ āvasissati. </span><br><p id=tha-ap9:10.1><span class=root>Devalokā cavitvāna, </span><br><p id=tha-ap9:10.2><span class=root>manussattaṁ gamissati; </span><br><p id=tha-ap9:10.3><span class=root>Sahassadhā cakkavattī, </span><br><p id=tha-ap9:10.4><span class=root>tattha rajjaṁ karissati. </span><br><p id=tha-ap9:11.1><span class=root>Kappasatasahassamhi, </span><br><p id=tha-ap9:11.2><span class=root>okkākakulasambhavo; </span><br><p id=tha-ap9:11.3><span class=root>Gotamo nāma gottena, </span><br><p id=tha-ap9:11.4><span class=root>satthā loke bhavissati. </span><br><p id=tha-ap9:12.1><span class=root>Tidasā so cavitvāna, </span><br><p id=tha-ap9:12.2><span class=root>manussattaṁ gamissati; </span><br><p id=tha-ap9:12.3><span class=root>Agārā pabbajitvāna, </span><br><p id=tha-ap9:12.4><span class=root>chabbassāni vasissati. </span><br><p id=tha-ap9:13.1><span class=root>‘Tato sattamake vasse, </span><br><p id=tha-ap9:13.2><span class=root>buddho saccaṁ kathessati; </span><br><p id=tha-ap9:13.3><span class=root>Koṇḍañño nāma nāmena, </span><br><p id=tha-ap9:13.4><span class=root>paṭhamaṁ sacchikāhiti’. </span><br><p id=tha-ap9:14.1><span class=root>Nikkhantenānupabbajiṁ, </span><br><p id=tha-ap9:14.2><span class=root>padhānaṁ sukataṁ mayā; </span><br><p id=tha-ap9:14.3><span class=root>Kilese jhāpanatthāya, </span><br><p id=tha-ap9:14.4><span class=root>pabbajiṁ anagāriyaṁ. </span><br><p id=tha-ap9:15.1><span class=root>Abhigantvāna sabbaññū, </span><br><p id=tha-ap9:15.2><span class=root>buddho loke sadevake; </span><br><p id=tha-ap9:15.3><span class=root>Isināme migāraññe, </span><br><p id=tha-ap9:15.4><span class=root>amatabherimāhani. </span><br><p id=tha-ap9:16.1><span class=root>So dāni patto amataṁ, </span><br><p id=tha-ap9:16.2><span class=root>santipadamanuttaraṁ; </span><br><p id=tha-ap9:16.3><span class=root>Sabbāsave pariññāya, </span><br><p id=tha-ap9:16.4><span class=root>viharāmi anāsavo. </span><br><p id=tha-ap9:17.1><span class=root>Paṭisambhidā catasso, </span><br><p id=tha-ap9:17.2><span class=root>vimokkhāpi ca aṭṭhime; </span><br><p id=tha-ap9:17.3><span class=root>Chaḷabhiññā sacchikatā, </span><br><p id=tha-ap9:17.4><span class=root>kataṁ buddhassa sāsanaṁ”. </span><br><p id=tha-ap9:18.1><span class=root>Itthaṁ sudaṁ āyasmā aññāsikoṇḍañño thero imā gāthāyo abhāsitthāti. </span><br><p id=tha-ap9:19.1><span class=root>Aññāsikoṇḍaññattherassāpadānaṁ sattamaṁ. </span><br></main><footer class="container footer"><small><a href=/about>Contact info</a></small></footer>