<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0442.html>Previous</a><a href=/canon/en/pli/ms/sutta/kn/tha-ap/tha-ap0444.html>Next</a></div><p id=tha-ap443:0.1><span class=root>Therāpadāna </span><br><p id=tha-ap443:0.2><span class=root>Vibhītakavagga </span><br><p id=tha-ap443:0.3><span class="root big-bold">1 Vibhītakamiñjiyattheraapadāna </span><br><p id=tha-ap443:1.1><span class=root>“Kakusandho mahāvīro, </span><br><p id=tha-ap443:1.2><span class=root>sabbadhammāna pāragū; </span><br><p id=tha-ap443:1.3><span class=root>Gaṇamhā vūpakaṭṭho so, </span><br><p id=tha-ap443:1.4><span class=root>agamāsi vanantaraṁ. </span><br><p id=tha-ap443:2.1><span class=root>Bījamiñjaṁ gahetvāna, </span><br><p id=tha-ap443:2.2><span class=root>latāya āvuṇiṁ ahaṁ; </span><br><p id=tha-ap443:2.3><span class=root>Bhagavā tamhi samaye, </span><br><p id=tha-ap443:2.4><span class=root>jhāyate pabbatantare. </span><br><p id=tha-ap443:3.1><span class=root>Disvānahaṁ devadevaṁ, </span><br><p id=tha-ap443:3.2><span class=root>vippasannena cetasā; </span><br><p id=tha-ap443:3.3><span class=root>Dakkhiṇeyyassa vīrassa, </span><br><p id=tha-ap443:3.4><span class=root>bījamiñjamadāsahaṁ. </span><br><p id=tha-ap443:4.1><span class=root>Imasmiṁyeva kappamhi, </span><br><p id=tha-ap443:4.2><span class=root>yaṁ miñjamadadiṁ tadā; </span><br><p id=tha-ap443:4.3><span class=root>Duggatiṁ nābhijānāmi, </span><br><p id=tha-ap443:4.4><span class=root>bījamiñjassidaṁ phalaṁ. </span><br><p id=tha-ap443:5.1><span class=root>Kilesā jhāpitā mayhaṁ, </span><br><p id=tha-ap443:5.2><span class=root>bhavā sabbe samūhatā; </span><br><p id=tha-ap443:5.3><span class=root>Nāgova bandhanaṁ chetvā, </span><br><p id=tha-ap443:5.4><span class=root>viharāmi anāsavo. </span><br><p id=tha-ap443:6.1><span class=root>Svāgataṁ vata me āsi, </span><br><p id=tha-ap443:6.2><span class=root>mama buddhassa santike; </span><br><p id=tha-ap443:6.3><span class=root>Tisso vijjā anuppattā, </span><br><p id=tha-ap443:6.4><span class=root>kataṁ buddhassa sāsanaṁ. </span><br><p id=tha-ap443:7.1><span class=root>Paṭisambhidā catasso, </span><br><p id=tha-ap443:7.2><span class=root>vimokkhāpi ca aṭṭhime; </span><br><p id=tha-ap443:7.3><span class=root>Chaḷabhiññā sacchikatā, </span><br><p id=tha-ap443:7.4><span class=root>kataṁ buddhassa sāsanaṁ”. </span><br><p id=tha-ap443:8.1><span class=root>Itthaṁ sudaṁ āyasmā vibhītakamiñjiyo thero imā gāthāyo abhāsitthāti. </span><br><p id=tha-ap443:9.1><span class=root>Vibhītakamiñjiyattherassāpadānaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>