<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0193.html>Previous</a><a href=/canon/en/pli/ms/sutta/kn/tha-ap/tha-ap0195.html>Next</a></div><p id=tha-ap194:0.1><span class=root>Therāpadāna </span><br><p id=tha-ap194:0.2><span class=root>Tamālapupphiyavagga </span><br><p id=tha-ap194:0.3><span class="root big-bold">2 Tiṇasanthārakattheraapadāna </span><br><p id=tha-ap194:1.1><span class=root>“Yaṁ dāyavāsiko isi, </span><br><p id=tha-ap194:1.2><span class=root>tiṇaṁ lāyati satthuno; </span><br><p id=tha-ap194:1.3><span class=root>Sabbe padakkhiṇāvaṭṭā, </span><br><p id=tha-ap194:1.4><span class=root>pathabyā nipatiṁsu te. </span><br><p id=tha-ap194:2.1><span class=root>Tamahaṁ tiṇamādāya, </span><br><p id=tha-ap194:2.2><span class=root>santhariṁ dharaṇuttame; </span><br><p id=tha-ap194:2.3><span class=root>Tīṇeva tālapattāni, </span><br><p id=tha-ap194:2.4><span class=root>āharitvānahaṁ tadā. </span><br><p id=tha-ap194:3.1><span class=root>Tiṇena chadanaṁ katvā, </span><br><p id=tha-ap194:3.2><span class=root>siddhatthassa adāsahaṁ; </span><br><p id=tha-ap194:3.3><span class=root>Sattāhaṁ dhārayuṁ tassa, </span><br><p id=tha-ap194:3.4><span class=root>devamānusasatthuno. </span><br><p id=tha-ap194:4.1><span class=root>Catunnavutito kappe, </span><br><p id=tha-ap194:4.2><span class=root>yaṁ tiṇaṁ adadiṁ tadā; </span><br><p id=tha-ap194:4.3><span class=root>Duggatiṁ nābhijānāmi, </span><br><p id=tha-ap194:4.4><span class=root>tiṇadānassidaṁ phalaṁ. </span><br><p id=tha-ap194:5.1><span class=root>Pañcasaṭṭhimhito kappe, </span><br><p id=tha-ap194:5.2><span class=root>cattārosuṁ mahaddhanā; </span><br><p id=tha-ap194:5.3><span class=root>Sattaratanasampannā, </span><br><p id=tha-ap194:5.4><span class=root>cakkavattī mahabbalā. </span><br><p id=tha-ap194:6.1><span class=root>Paṭisambhidā catasso, </span><br><p id=tha-ap194:6.2><span class=root>…pe… </span><br><p id=tha-ap194:6.3><span class=root>kataṁ buddhassa sāsanaṁ”. </span><br><p id=tha-ap194:7.1><span class=root>Itthaṁ sudaṁ āyasmā tiṇasanthārako thero imā gāthāyo abhāsitthāti. </span><br><p id=tha-ap194:8.1><span class=root>Tiṇasanthārakattherassāpadānaṁ dutiyaṁ. </span><br></main><footer class="container footer"><small><a href=/about>Contact info</a></small></footer>