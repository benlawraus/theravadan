<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0411.html>Previous</a><a href=/canon/en/pli/ms/sutta/kn/tha-ap/tha-ap0413.html>Next</a></div><p><div class=verse-container id=tha-ap412:0.1><span>Therāpadāna </span></div><p><div class=verse-container id=tha-ap412:0.2><span>Metteyyavagga </span></div><p><div class=verse-container id=tha-ap412:0.3><span class=big-bold>Udenattheraapadāna </span></div><p><div class=verse-container id=tha-ap412:1.1><span>“Himavantassāvidūre, </span></div><p><div class=verse-container id=tha-ap412:1.2><span>padumo nāma pabbato; </span></div><p><div class=verse-container id=tha-ap412:1.3><span>Assamo sukato mayhaṁ, </span></div><p><div class=verse-container id=tha-ap412:1.4><span>paṇṇasālā sumāpitā. </span></div><p><div class=verse-container id=tha-ap412:2.1><span>Nadiyo sandare tattha, </span></div><p><div class=verse-container id=tha-ap412:2.2><span>supatitthā manoramā; </span></div><p><div class=verse-container id=tha-ap412:2.3><span>Acchodakā sītajalā, </span></div><p><div class=verse-container id=tha-ap412:2.4><span>sandare nadiyo sadā. </span></div><p><div class=verse-container id=tha-ap412:3.1><span>Pāṭhīnā pāvusā macchā, </span></div><p><div class=verse-container id=tha-ap412:3.2><span>balajā muñjarohitā; </span></div><p><div class=verse-container id=tha-ap412:3.3><span>Sobhentā nadiyo ete, </span></div><p><div class=verse-container id=tha-ap412:3.4><span>vasanti nadiyā sadā. </span></div><p><div class=verse-container id=tha-ap412:4.1><span>Ambajambūhi sañchannā, </span></div><p><div class=verse-container id=tha-ap412:4.2><span>kareritilakā tathā; </span></div><p><div class=verse-container id=tha-ap412:4.3><span>Uddālakā pāṭaliyo, </span></div><p><div class=verse-container id=tha-ap412:4.4><span>sobhenti mama assamaṁ. </span></div><p><div class=verse-container id=tha-ap412:5.1><span>Aṅkolakā bimbijālā, </span></div><p><div class=verse-container id=tha-ap412:5.2><span>māyākārī ca pupphitā; </span></div><p><div class=verse-container id=tha-ap412:5.3><span>Gandhena upavāyantā, </span></div><p><div class=verse-container id=tha-ap412:5.4><span>sobhenti mama assamaṁ. </span></div><p><div class=verse-container id=tha-ap412:6.1><span>Atimuttā sattalikā, </span></div><p><div class=verse-container id=tha-ap412:6.2><span>nāgā sālā ca pupphitā; </span></div><p><div class=verse-container id=tha-ap412:6.3><span>Dibbagandhaṁ sampavantā, </span></div><p><div class=verse-container id=tha-ap412:6.4><span>sobhenti mama assamaṁ. </span></div><p><div class=verse-container id=tha-ap412:7.1><span>Kosambā saḷalā nīpā, </span></div><p><div class=verse-container id=tha-ap412:7.2><span>aṭṭhaṅgāpi ca pupphitā; </span></div><p><div class=verse-container id=tha-ap412:7.3><span>Dibbagandhaṁ sampavantā, </span></div><p><div class=verse-container id=tha-ap412:7.4><span>sobhenti mama assamaṁ. </span></div><p><div class=verse-container id=tha-ap412:8.1><span>Harītakā āmalakā, </span></div><p><div class=verse-container id=tha-ap412:8.2><span>ambajambuvibhītakā; </span></div><p><div class=verse-container id=tha-ap412:8.3><span>Kolā bhallātakā billā, </span></div><p><div class=verse-container id=tha-ap412:8.4><span>phalāni bahu assame. </span></div><p><div class=verse-container id=tha-ap412:9.1><span>Kalambā kandalī tattha, </span></div><p><div class=verse-container id=tha-ap412:9.2><span>pupphanti mama assame; </span></div><p><div class=verse-container id=tha-ap412:9.3><span>Dibbagandhaṁ sampavantā, </span></div><p><div class=verse-container id=tha-ap412:9.4><span>sobhenti mama assamaṁ. </span></div><p><div class=verse-container id=tha-ap412:10.1><span>Asokapiṇḍivārī ca, </span></div><p><div class=verse-container id=tha-ap412:10.2><span>nimbarukkhā ca pupphitā; </span></div><p><div class=verse-container id=tha-ap412:10.3><span>Dibbagandhaṁ sampavantā, </span></div><p><div class=verse-container id=tha-ap412:10.4><span>sobhenti mama assamaṁ. </span></div><p><div class=verse-container id=tha-ap412:11.1><span>Punnāgā giripunnāgā, </span></div><p><div class=verse-container id=tha-ap412:11.2><span>timirā tattha pupphitā; </span></div><p><div class=verse-container id=tha-ap412:11.3><span>Dibbagandhaṁ sampavantā, </span></div><p><div class=verse-container id=tha-ap412:11.4><span>sobhenti mama assamaṁ. </span></div><p><div class=verse-container id=tha-ap412:12.1><span>Nigguṇḍī sirinigguṇḍī, </span></div><p><div class=verse-container id=tha-ap412:12.2><span>camparukkhettha pupphitā; </span></div><p><div class=verse-container id=tha-ap412:12.3><span>Dibbagandhaṁ sampavantā, </span></div><p><div class=verse-container id=tha-ap412:12.4><span>sobhenti mama assamaṁ. </span></div><p><div class=verse-container id=tha-ap412:13.1><span>Avidūre pokkharaṇī, </span></div><p><div class=verse-container id=tha-ap412:13.2><span>cakkavākūpakūjitā; </span></div><p><div class=verse-container id=tha-ap412:13.3><span>Mandālakehi sañchannā, </span></div><p><div class=verse-container id=tha-ap412:13.4><span>padumuppalakehi ca. </span></div><p><div class=verse-container id=tha-ap412:14.1><span>Acchodakā sītajalā, </span></div><p><div class=verse-container id=tha-ap412:14.2><span>supatitthā manoramā; </span></div><p><div class=verse-container id=tha-ap412:14.3><span>Acchā phalikasamānā, </span></div><p><div class=verse-container id=tha-ap412:14.4><span>sobhenti mama assamaṁ. </span></div><p><div class=verse-container id=tha-ap412:15.1><span>Padumā pupphare tattha, </span></div><p><div class=verse-container id=tha-ap412:15.2><span>puṇḍarīkā ca uppalā; </span></div><p><div class=verse-container id=tha-ap412:15.3><span>Mandālakehi sañchannā, </span></div><p><div class=verse-container id=tha-ap412:15.4><span>sobhenti mama assamaṁ. </span></div><p><div class=verse-container id=tha-ap412:16.1><span>Pāṭhīnā pāvusā macchā, </span></div><p><div class=verse-container id=tha-ap412:16.2><span>balajā muñjarohitā; </span></div><p><div class=verse-container id=tha-ap412:16.3><span>Vicarantāva te tattha, </span></div><p><div class=verse-container id=tha-ap412:16.4><span>sobhenti mama assamaṁ. </span></div><p><div class=verse-container id=tha-ap412:17.1><span>Kumbhīlā susumārā ca, </span></div><p><div class=verse-container id=tha-ap412:17.2><span>kacchapā ca gahā bahū; </span></div><p><div class=verse-container id=tha-ap412:17.3><span>Ogahā ajagarā ca, </span></div><p><div class=verse-container id=tha-ap412:17.4><span>sobhenti mama assamaṁ. </span></div><p><div class=verse-container id=tha-ap412:18.1><span>Pārevatā ravihaṁsā, </span></div><p><div class=verse-container id=tha-ap412:18.2><span>cakkavākā nadīcarā; </span></div><p><div class=verse-container id=tha-ap412:18.3><span>Dindibhā sāḷikā cettha, </span></div><p><div class=verse-container id=tha-ap412:18.4><span>sobhenti mama assamaṁ. </span></div><p><div class=verse-container id=tha-ap412:19.1><span>Nayitā ambagandhī ca, </span></div><p><div class=verse-container id=tha-ap412:19.2><span>ketakā tattha pupphitā; </span></div><p><div class=verse-container id=tha-ap412:19.3><span>Dibbagandhaṁ sampavantā, </span></div><p><div class=verse-container id=tha-ap412:19.4><span>sobhenti mama assamaṁ. </span></div><p><div class=verse-container id=tha-ap412:20.1><span>Sīhā byagghā ca dīpī ca, </span></div><p><div class=verse-container id=tha-ap412:20.2><span>acchakokataracchakā; </span></div><p><div class=verse-container id=tha-ap412:20.3><span>Anusañcarantā pavane, </span></div><p><div class=verse-container id=tha-ap412:20.4><span>sobhenti mama assamaṁ. </span></div><p><div class=verse-container id=tha-ap412:21.1><span>Jaṭābhārena bharitā, </span></div><p><div class=verse-container id=tha-ap412:21.2><span>ajinuttaravāsanā; </span></div><p><div class=verse-container id=tha-ap412:21.3><span>Anusañcarantā pavane, </span></div><p><div class=verse-container id=tha-ap412:21.4><span>sobhenti mama assamaṁ. </span></div><p><div class=verse-container id=tha-ap412:22.1><span>Ajinānidharā ete, </span></div><p><div class=verse-container id=tha-ap412:22.2><span>nipakā santavuttino; </span></div><p><div class=verse-container id=tha-ap412:22.3><span>Appāhārāva te sabbe, </span></div><p><div class=verse-container id=tha-ap412:22.4><span>sobhenti mama assamaṁ. </span></div><p><div class=verse-container id=tha-ap412:23.1><span>Khāribhāraṁ gahetvāna, </span></div><p><div class=verse-container id=tha-ap412:23.2><span>ajjhogayha vanaṁ tadā; </span></div><p><div class=verse-container id=tha-ap412:23.3><span>Mūlaphalāni bhuñjantā, </span></div><p><div class=verse-container id=tha-ap412:23.4><span>vasanti assame tadā. </span></div><p><div class=verse-container id=tha-ap412:24.1><span>Na te dāruṁ āharanti, </span></div><p><div class=verse-container id=tha-ap412:24.2><span>udakaṁ pādadhovanaṁ; </span></div><p><div class=verse-container id=tha-ap412:24.3><span>Sabbesaṁ ānubhāvena, </span></div><p><div class=verse-container id=tha-ap412:24.4><span>sayamevāharīyati. </span></div><p><div class=verse-container id=tha-ap412:25.1><span>Cullāsītisahassāni, </span></div><p><div class=verse-container id=tha-ap412:25.2><span>isayettha samāgatā; </span></div><p><div class=verse-container id=tha-ap412:25.3><span>Sabbeva jhāyino ete, </span></div><p><div class=verse-container id=tha-ap412:25.4><span>uttamatthagavesakā. </span></div><p><div class=verse-container id=tha-ap412:26.1><span>Tapassino brahmacārī, </span></div><p><div class=verse-container id=tha-ap412:26.2><span>codentā appanāva te; </span></div><p><div class=verse-container id=tha-ap412:26.3><span>Ambarāvacarā sabbe, </span></div><p><div class=verse-container id=tha-ap412:26.4><span>vasanti assame tadā. </span></div><p><div class=verse-container id=tha-ap412:27.1><span>Pañcāhaṁ sannipatanti, </span></div><p><div class=verse-container id=tha-ap412:27.2><span>ekaggā santavuttino; </span></div><p><div class=verse-container id=tha-ap412:27.3><span>Aññoññaṁ abhivādetvā, </span></div><p><div class=verse-container id=tha-ap412:27.4><span>pakkamanti disāmukhā. </span></div><p><div class=verse-container id=tha-ap412:28.1><span>Padumuttaro nāma jino, </span></div><p><div class=verse-container id=tha-ap412:28.2><span>sabbadhammāna pāragū; </span></div><p><div class=verse-container id=tha-ap412:28.3><span>Tamandhakāraṁ vidhamaṁ, </span></div><p><div class=verse-container id=tha-ap412:28.4><span>uppajji tāvade jino. </span></div><p><div class=verse-container id=tha-ap412:29.1><span>Mama assamasāmantā, </span></div><p><div class=verse-container id=tha-ap412:29.2><span>yakkho āsi mahiddhiko; </span></div><p><div class=verse-container id=tha-ap412:29.3><span>So me saṁsittha sambuddhaṁ, </span></div><p><div class=verse-container id=tha-ap412:29.4><span>jalajuttamanāyakaṁ. </span></div><p><div class=verse-container id=tha-ap412:30.1><span>‘Esa buddho samuppanno, </span></div><p><div class=verse-container id=tha-ap412:30.2><span>Padumuttaro mahāmuni; </span></div><p><div class=verse-container id=tha-ap412:30.3><span>Khippaṁ gantvāna sambuddhaṁ, </span></div><p><div class=verse-container id=tha-ap412:30.4><span>Payirūpāsa mārisa’. </span></div><p><div class=verse-container id=tha-ap412:31.1><span>Yakkhassa vacanaṁ sutvā, </span></div><p><div class=verse-container id=tha-ap412:31.2><span>vippasannena cetasā; </span></div><p><div class=verse-container id=tha-ap412:31.3><span>Assamaṁ saṁsāmetvāna, </span></div><p><div class=verse-container id=tha-ap412:31.4><span>nikkhamiṁ vipinā tadā. </span></div><p><div class=verse-container id=tha-ap412:32.1><span>Ceḷeva ḍayhamānamhi, </span></div><p><div class=verse-container id=tha-ap412:32.2><span>nikkhamitvāna assamā; </span></div><p><div class=verse-container id=tha-ap412:32.3><span>Ekarattiṁ nivāsetvā, </span></div><p><div class=verse-container id=tha-ap412:32.4><span>upagacchiṁ vināyakaṁ. </span></div><p><div class=verse-container id=tha-ap412:33.1><span>Padumuttaro lokavidū, </span></div><p><div class=verse-container id=tha-ap412:33.2><span>āhutīnaṁ paṭiggaho; </span></div><p><div class=verse-container id=tha-ap412:33.3><span>Catusaccaṁ pakāsento, </span></div><p><div class=verse-container id=tha-ap412:33.4><span>desesi amataṁ padaṁ. </span></div><p><div class=verse-container id=tha-ap412:34.1><span>Suphullaṁ padumaṁ gayha, </span></div><p><div class=verse-container id=tha-ap412:34.2><span>upagantvā mahesino; </span></div><p><div class=verse-container id=tha-ap412:34.3><span>Pasannacitto sumano, </span></div><p><div class=verse-container id=tha-ap412:34.4><span>buddhassa abhiropayiṁ. </span></div><p><div class=verse-container id=tha-ap412:35.1><span>Pūjayitvāna sambuddhaṁ, </span></div><p><div class=verse-container id=tha-ap412:35.2><span>jalajuttamanāyakaṁ; </span></div><p><div class=verse-container id=tha-ap412:35.3><span>Ekaṁsaṁ ajinaṁ katvā, </span></div><p><div class=verse-container id=tha-ap412:35.4><span>santhaviṁ lokanāyakaṁ. </span></div><p><div class=verse-container id=tha-ap412:36.1><span>‘Yena ñāṇena sambuddho, </span></div><p><div class=verse-container id=tha-ap412:36.2><span>vasatīha anāsavo; </span></div><p><div class=verse-container id=tha-ap412:36.3><span>Taṁ ñāṇaṁ kittayissāmi, </span></div><p><div class=verse-container id=tha-ap412:36.4><span>suṇātha mama bhāsato. </span></div><p><div class=verse-container id=tha-ap412:37.1><span>Saṁsārasotaṁ chinditvā, </span></div><p><div class=verse-container id=tha-ap412:37.2><span>tāresi sabbapāṇinaṁ; </span></div><p><div class=verse-container id=tha-ap412:37.3><span>Tava dhammaṁ suṇitvāna, </span></div><p><div class=verse-container id=tha-ap412:37.4><span>taṇhāsotaṁ taranti te. </span></div><p><div class=verse-container id=tha-ap412:38.1><span>Tuvaṁ satthā ca ketu ca, </span></div><p><div class=verse-container id=tha-ap412:38.2><span>dhajo yūpo ca pāṇinaṁ; </span></div><p><div class=verse-container id=tha-ap412:38.3><span>Parāyaṇo patiṭṭhā ca, </span></div><p><div class=verse-container id=tha-ap412:38.4><span>dīpo ca dvipaduttama. </span></div><p><div class=verse-container id=tha-ap412:39.1><span>Yāvatā gaṇino loke, </span></div><p><div class=verse-container id=tha-ap412:39.2><span>satthavāhā pavuccare; </span></div><p><div class=verse-container id=tha-ap412:39.3><span>Tuvaṁ aggosi sabbaññu, </span></div><p><div class=verse-container id=tha-ap412:39.4><span>tava antogadhāva te. </span></div><p><div class=verse-container id=tha-ap412:40.1><span>Tava ñāṇena sabbaññu, </span></div><p><div class=verse-container id=tha-ap412:40.2><span>tāresi janataṁ bahuṁ; </span></div><p><div class=verse-container id=tha-ap412:40.3><span>Tava dassanamāgamma, </span></div><p><div class=verse-container id=tha-ap412:40.4><span>dukkhassantaṁ karissare. </span></div><p><div class=verse-container id=tha-ap412:41.1><span>Ye kecime gandhajātā, </span></div><p><div class=verse-container id=tha-ap412:41.2><span>loke vāyanti cakkhuma; </span></div><p><div class=verse-container id=tha-ap412:41.3><span>Tava gandhasamo natthi, </span></div><p><div class=verse-container id=tha-ap412:41.4><span>puññakkhette mahāmune. </span></div><p><div class=verse-container id=tha-ap412:42.1><span>Tiracchānayoniṁ nirayaṁ, </span></div><p><div class=verse-container id=tha-ap412:42.2><span>parimocesi cakkhuma; </span></div><p><div class=verse-container id=tha-ap412:42.3><span>Asaṅkhataṁ padaṁ santaṁ, </span></div><p><div class=verse-container id=tha-ap412:42.4><span>desesi tvaṁ mahāmune’. </span></div><p><div class=verse-container id=tha-ap412:43.1><span>Padumuttaro lokavidū, </span></div><p><div class=verse-container id=tha-ap412:43.2><span>āhutīnaṁ paṭiggaho; </span></div><p><div class=verse-container id=tha-ap412:43.3><span>Bhikkhusaṅghe nisīditvā, </span></div><p><div class=verse-container id=tha-ap412:43.4><span>imā gāthā abhāsatha. </span></div><p><div class=verse-container id=tha-ap412:44.1><span>‘Yo me ñāṇaṁ apūjesi, </span></div><p><div class=verse-container id=tha-ap412:44.2><span>pasanno sehi pāṇibhi; </span></div><p><div class=verse-container id=tha-ap412:44.3><span>Tamahaṁ kittayissāmi, </span></div><p><div class=verse-container id=tha-ap412:44.4><span>suṇātha mama bhāsato. </span></div><p><div class=verse-container id=tha-ap412:45.1><span>Tiṁsakappasahassāni, </span></div><p><div class=verse-container id=tha-ap412:45.2><span>devaloke ramissati; </span></div><p><div class=verse-container id=tha-ap412:45.3><span>Sahassakkhattuṁ rājā ca, </span></div><p><div class=verse-container id=tha-ap412:45.4><span>cakkavattī bhavissati’. </span></div><p><div class=verse-container id=tha-ap412:46.1><span>Suladdhalābhaṁ laddhomhi, </span></div><p><div class=verse-container id=tha-ap412:46.2><span>tosayitvāna subbataṁ; </span></div><p><div class=verse-container id=tha-ap412:46.3><span>Sabbāsave pariññāya, </span></div><p><div class=verse-container id=tha-ap412:46.4><span>viharāmi anāsavo. </span></div><p><div class=verse-container id=tha-ap412:47.1><span>Kilesā jhāpitā mayhaṁ, </span></div><p><div class=verse-container id=tha-ap412:47.2><span>…pe… </span></div><p><div class=verse-container id=tha-ap412:47.3><span>viharāmi anāsavo. </span></div><p><div class=verse-container id=tha-ap412:48.1><span>Svāgataṁ vata me āsi, </span></div><p><div class=verse-container id=tha-ap412:48.2><span>…pe… </span></div><p><div class=verse-container id=tha-ap412:48.3><span>kataṁ buddhassa sāsanaṁ. </span></div><p><div class=verse-container id=tha-ap412:49.1><span>Paṭisambhidā catasso, </span></div><p><div class=verse-container id=tha-ap412:49.2><span>…pe… </span></div><p><div class=verse-container id=tha-ap412:49.3><span>kataṁ buddhassa sāsanaṁ”. </span></div><p><div class=verse-container id=tha-ap412:50.1><span>Itthaṁ sudaṁ āyasmā udeno thero imā gāthāyo abhāsitthāti. </span></div><p><div class=verse-container id=tha-ap412:51.1><span>Udenattherassāpadānaṁ dasamaṁ. </span></div><p><div class=verse-container id=tha-ap412:52.1><span>Metteyyavaggo ekacattālīsamo. </span></div><p><div class=verse-container id=tha-ap412:53.1><span>Tassuddānaṁ </span></div><p><div class=verse-container id=tha-ap412:54.1><span>Metteyyo puṇṇako thero, </span></div><p><div class=verse-container id=tha-ap412:54.2><span>mettagū dhotakopi ca; </span></div><p><div class=verse-container id=tha-ap412:54.3><span>Upasivo ca nando ca, </span></div><p><div class=verse-container id=tha-ap412:54.4><span>hemako sattamo tahiṁ. </span></div><p><div class=verse-container id=tha-ap412:55.1><span>Todeyyo jatukaṇṇī ca, </span></div><p><div class=verse-container id=tha-ap412:55.2><span>udeno ca mahāyaso; </span></div><p><div class=verse-container id=tha-ap412:55.3><span>Tīṇi gāthāsatānettha, </span></div><p><div class=verse-container id=tha-ap412:55.4><span>asīti tīṇi cuttariṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0411.html>Previous</a><a href=/canon/en/pli/ms/sutta/kn/tha-ap/tha-ap0413.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>