<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0544.html>Previous</a><a href=/canon/en/pli/ms/sutta/kn/tha-ap/tha-ap0546.html>Next</a></div><p><div class=verse-container id=tha-ap545:0.1><span>Therāpadāna </span></div><p><div class=verse-container id=tha-ap545:0.2><span>Bhaddiyavagga </span></div><p><div class=verse-container id=tha-ap545:0.3><span class=big-bold>Sīvalittheraapadāna </span></div><p><div class=verse-container id=tha-ap545:1.1><span>“Padumuttaro nāma jino, </span></div><p><div class=verse-container id=tha-ap545:1.2><span>sabbadhammesu cakkhumā; </span></div><p><div class=verse-container id=tha-ap545:1.3><span>Ito satasahassamhi, </span></div><p><div class=verse-container id=tha-ap545:1.4><span>kappe uppajji nāyako. </span></div><p><div class=verse-container id=tha-ap545:2.1><span>Sīlaṁ tassa asaṅkheyyaṁ, </span></div><p><div class=verse-container id=tha-ap545:2.2><span>samādhi vajirūpamo; </span></div><p><div class=verse-container id=tha-ap545:2.3><span>Asaṅkheyyaṁ ñāṇavaraṁ, </span></div><p><div class=verse-container id=tha-ap545:2.4><span>vimutti ca anopamā. </span></div><p><div class=verse-container id=tha-ap545:3.1><span>Manujāmaranāgānaṁ, </span></div><p><div class=verse-container id=tha-ap545:3.2><span>brahmānañca samāgame; </span></div><p><div class=verse-container id=tha-ap545:3.3><span>Samaṇabrāhmaṇākiṇṇe, </span></div><p><div class=verse-container id=tha-ap545:3.4><span>dhammaṁ desesi nāyako. </span></div><p><div class=verse-container id=tha-ap545:4.1><span>Sasāvakaṁ mahālābhiṁ, </span></div><p><div class=verse-container id=tha-ap545:4.2><span>puññavantaṁ jutindharaṁ; </span></div><p><div class=verse-container id=tha-ap545:4.3><span>Ṭhapesi etadaggamhi, </span></div><p><div class=verse-container id=tha-ap545:4.4><span>parisāsu visārado. </span></div><p><div class=verse-container id=tha-ap545:5.1><span>Tadāhaṁ khattiyo āsiṁ, </span></div><p><div class=verse-container id=tha-ap545:5.2><span>nagare haṁsasavhaye; </span></div><p><div class=verse-container id=tha-ap545:5.3><span>Sutvā jinassa taṁ vākyaṁ, </span></div><p><div class=verse-container id=tha-ap545:5.4><span>sāvakassa guṇaṁ bahuṁ. </span></div><p><div class=verse-container id=tha-ap545:6.1><span>Nimantayitvā sattāhaṁ, </span></div><p><div class=verse-container id=tha-ap545:6.2><span>bhojayitvā sasāvakaṁ; </span></div><p><div class=verse-container id=tha-ap545:6.3><span>Mahādānaṁ daditvāna, </span></div><p><div class=verse-container id=tha-ap545:6.4><span>taṁ ṭhānamabhipatthayiṁ. </span></div><p><div class=verse-container id=tha-ap545:7.1><span>Tadā maṁ vinataṁ pāde, </span></div><p><div class=verse-container id=tha-ap545:7.2><span>disvāna purisāsabho; </span></div><p><div class=verse-container id=tha-ap545:7.3><span>Sarena mahatā vīro, </span></div><p><div class=verse-container id=tha-ap545:7.4><span>idaṁ vacanamabravi. </span></div><p><div class=verse-container id=tha-ap545:8.1><span>‘Tato jinassa vacanaṁ, </span></div><p><div class=verse-container id=tha-ap545:8.2><span>sotukāmā mahājanā; </span></div><p><div class=verse-container id=tha-ap545:8.3><span>Devadānavagandhabbā, </span></div><p><div class=verse-container id=tha-ap545:8.4><span>brahmāno ca mahiddhikā’. </span></div><p><div class=verse-container id=tha-ap545:9.1><span>Samaṇabrāhmaṇā ceva, </span></div><p><div class=verse-container id=tha-ap545:9.2><span>namassiṁsu katañjalī; </span></div><p><div class=verse-container id=tha-ap545:9.3><span>‘Namo te purisājañña, </span></div><p><div class=verse-container id=tha-ap545:9.4><span>namo te purisuttama. </span></div><p><div class=verse-container id=tha-ap545:10.1><span>Khattiyena mahādānaṁ, </span></div><p><div class=verse-container id=tha-ap545:10.2><span>dinnaṁ sattāhikampi vo; </span></div><p><div class=verse-container id=tha-ap545:10.3><span>Sotukāmā phalaṁ tassa, </span></div><p><div class=verse-container id=tha-ap545:10.4><span>byākarohi mahāmune’. </span></div><p><div class=verse-container id=tha-ap545:11.1><span>Tato avoca bhagavā, </span></div><p><div class=verse-container id=tha-ap545:11.2><span>‘suṇātha mama bhāsitaṁ; </span></div><p><div class=verse-container id=tha-ap545:11.3><span>Appameyyamhi buddhamhi, </span></div><p><div class=verse-container id=tha-ap545:11.4><span>sasaṅghamhi patiṭṭhitā. </span></div><p><div class=verse-container id=tha-ap545:12.1><span>Dakkhiṇā tāya ko vattā, </span></div><p><div class=verse-container id=tha-ap545:12.2><span>appameyyaphalā hi sā; </span></div><p><div class=verse-container id=tha-ap545:12.3><span>Api ce sa mahābhogo, </span></div><p><div class=verse-container id=tha-ap545:12.4><span>ṭhānaṁ pattheti uttamaṁ. </span></div><p><div class=verse-container id=tha-ap545:13.1><span>Lābhī vipulalābhānaṁ, </span></div><p><div class=verse-container id=tha-ap545:13.2><span>yathā bhikkhu sudassano; </span></div><p><div class=verse-container id=tha-ap545:13.3><span>Tathāhampi bhaveyyanti, </span></div><p><div class=verse-container id=tha-ap545:13.4><span>lacchase taṁ anāgate. </span></div><p><div class=verse-container id=tha-ap545:14.1><span>Satasahassito kappe, </span></div><p><div class=verse-container id=tha-ap545:14.2><span>okkākakulasambhavo; </span></div><p><div class=verse-container id=tha-ap545:14.3><span>Gotamo nāma gottena, </span></div><p><div class=verse-container id=tha-ap545:14.4><span>satthā loke bhavissati. </span></div><p><div class=verse-container id=tha-ap545:15.1><span>Tassa dhammesu dāyādo, </span></div><p><div class=verse-container id=tha-ap545:15.2><span>oraso dhammanimmito; </span></div><p><div class=verse-container id=tha-ap545:15.3><span>Sīvali nāma nāmena, </span></div><p><div class=verse-container id=tha-ap545:15.4><span>hessati satthu sāvako’. </span></div><p><div class=verse-container id=tha-ap545:16.1><span>Tena kammena sukatena, </span></div><p><div class=verse-container id=tha-ap545:16.2><span>cetanāpaṇidhīhi ca; </span></div><p><div class=verse-container id=tha-ap545:16.3><span>Jahitvā mānusaṁ dehaṁ, </span></div><p><div class=verse-container id=tha-ap545:16.4><span>tāvatiṁsūpago ahaṁ. </span></div><p><div class=verse-container id=tha-ap545:17.1><span>Ekanavutito kappe, </span></div><p><div class=verse-container id=tha-ap545:17.2><span>vipassī lokanāyako; </span></div><p><div class=verse-container id=tha-ap545:17.3><span>Uppajji cārudassano, </span></div><p><div class=verse-container id=tha-ap545:17.4><span>sabbadhammavipassako. </span></div><p><div class=verse-container id=tha-ap545:18.1><span>Tadāhaṁ bandhumatiyaṁ, </span></div><p><div class=verse-container id=tha-ap545:18.2><span>kulassaññatarassa ca; </span></div><p><div class=verse-container id=tha-ap545:18.3><span>Dayito passito ceva, </span></div><p><div class=verse-container id=tha-ap545:18.4><span>āsiṁ kammantavāvaṭo. </span></div><p><div class=verse-container id=tha-ap545:19.1><span>Tadā aññataro pūgo, </span></div><p><div class=verse-container id=tha-ap545:19.2><span>vipassissa mahesino; </span></div><p><div class=verse-container id=tha-ap545:19.3><span>Parivesaṁ akārayi, </span></div><p><div class=verse-container id=tha-ap545:19.4><span>mahantamativissutaṁ. </span></div><p><div class=verse-container id=tha-ap545:20.1><span>Niṭṭhite ca mahādāne, </span></div><p><div class=verse-container id=tha-ap545:20.2><span>daduṁ khajjakasañhitaṁ; </span></div><p><div class=verse-container id=tha-ap545:20.3><span>Navaṁ dadhiṁ madhuñceva, </span></div><p><div class=verse-container id=tha-ap545:20.4><span>vicinaṁ neva addasuṁ. </span></div><p><div class=verse-container id=tha-ap545:21.1><span>Tadāhaṁ taṁ gahetvāna, </span></div><p><div class=verse-container id=tha-ap545:21.2><span>navaṁ dadhiṁ madhumpi ca; </span></div><p><div class=verse-container id=tha-ap545:21.3><span>Kammassāmigharaṁ gacchiṁ, </span></div><p><div class=verse-container id=tha-ap545:21.4><span>tamesantā mamaddasuṁ. </span></div><p><div class=verse-container id=tha-ap545:22.1><span>Sahassamapi datvāna, </span></div><p><div class=verse-container id=tha-ap545:22.2><span>nālabhiṁsu ca taṁ dvayaṁ; </span></div><p><div class=verse-container id=tha-ap545:22.3><span>Tatohaṁ evaṁ cintesiṁ, </span></div><p><div class=verse-container id=tha-ap545:22.4><span>‘netaṁ hessati orakaṁ. </span></div><p><div class=verse-container id=tha-ap545:23.1><span>Yathā ime janā sabbe, </span></div><p><div class=verse-container id=tha-ap545:23.2><span>sakkaronti tathāgataṁ; </span></div><p><div class=verse-container id=tha-ap545:23.3><span>Ahampi kāraṁ kassāmi, </span></div><p><div class=verse-container id=tha-ap545:23.4><span>sasaṅghe lokanāyake’. </span></div><p><div class=verse-container id=tha-ap545:24.1><span>Tadāhamevaṁ cintetvā, </span></div><p><div class=verse-container id=tha-ap545:24.2><span>dadhiṁ madhuñca ekato; </span></div><p><div class=verse-container id=tha-ap545:24.3><span>Madditvā lokanāthassa, </span></div><p><div class=verse-container id=tha-ap545:24.4><span>sasaṅghassa adāsahaṁ. </span></div><p><div class=verse-container id=tha-ap545:25.1><span>Tena kammena sukatena, </span></div><p><div class=verse-container id=tha-ap545:25.2><span>cetanāpaṇidhīhi ca; </span></div><p><div class=verse-container id=tha-ap545:25.3><span>Jahitvā mānusaṁ dehaṁ, </span></div><p><div class=verse-container id=tha-ap545:25.4><span>tāvatiṁsamagacchahaṁ. </span></div><p><div class=verse-container id=tha-ap545:26.1><span>Punāhaṁ bārāṇasiyaṁ, </span></div><p><div class=verse-container id=tha-ap545:26.2><span>rājā hutvā mahāyaso; </span></div><p><div class=verse-container id=tha-ap545:26.3><span>Sattukassa tadā duṭṭho, </span></div><p><div class=verse-container id=tha-ap545:26.4><span>dvārarodhamakārayiṁ. </span></div><p><div class=verse-container id=tha-ap545:27.1><span>Tadā tapassino ruddhā, </span></div><p><div class=verse-container id=tha-ap545:27.2><span>ekāhaṁ rakkhitā ahuṁ; </span></div><p><div class=verse-container id=tha-ap545:27.3><span>Tato tassa vipākena, </span></div><p><div class=verse-container id=tha-ap545:27.4><span>pāpatiṁ nirayaṁ bhusaṁ. </span></div><p><div class=verse-container id=tha-ap545:28.1><span>Pacchime ca bhave dāni, </span></div><p><div class=verse-container id=tha-ap545:28.2><span>jātohaṁ koliye pure; </span></div><p><div class=verse-container id=tha-ap545:28.3><span>Suppavāsā ca me mātā, </span></div><p><div class=verse-container id=tha-ap545:28.4><span>mahāli licchavī pitā. </span></div><p><div class=verse-container id=tha-ap545:29.1><span>Khattiye puññakammena, </span></div><p><div class=verse-container id=tha-ap545:29.2><span>dvārarodhassa vāhasā; </span></div><p><div class=verse-container id=tha-ap545:29.3><span>Satta vassāni nivasiṁ, </span></div><p><div class=verse-container id=tha-ap545:29.4><span>mātukucchimhi dukkhito. </span></div><p><div class=verse-container id=tha-ap545:30.1><span>Sattāhaṁ dvāramūḷhohaṁ, </span></div><p><div class=verse-container id=tha-ap545:30.2><span>mahādukkhasamappito; </span></div><p><div class=verse-container id=tha-ap545:30.3><span>Mātā me chandadānena, </span></div><p><div class=verse-container id=tha-ap545:30.4><span>evaṁ āsi sudukkhitā. </span></div><p><div class=verse-container id=tha-ap545:31.1><span>Suvatthitohaṁ nikkhanto, </span></div><p><div class=verse-container id=tha-ap545:31.2><span>buddhena anukampito; </span></div><p><div class=verse-container id=tha-ap545:31.3><span>Nikkhantadivaseyeva, </span></div><p><div class=verse-container id=tha-ap545:31.4><span>pabbajiṁ anagāriyaṁ. </span></div><p><div class=verse-container id=tha-ap545:32.1><span>Upajjhā sāriputto me, </span></div><p><div class=verse-container id=tha-ap545:32.2><span>moggallāno mahiddhiko; </span></div><p><div class=verse-container id=tha-ap545:32.3><span>Kese oropayanto me, </span></div><p><div class=verse-container id=tha-ap545:32.4><span>anusāsi mahāmati. </span></div><p><div class=verse-container id=tha-ap545:33.1><span>Kesesu chijjamānesu, </span></div><p><div class=verse-container id=tha-ap545:33.2><span>arahattamapāpuṇiṁ; </span></div><p><div class=verse-container id=tha-ap545:33.3><span>Devā nāgā manussā ca, </span></div><p><div class=verse-container id=tha-ap545:33.4><span>paccaye upanenti me. </span></div><p><div class=verse-container id=tha-ap545:34.1><span>Padumuttaranāthañca, </span></div><p><div class=verse-container id=tha-ap545:34.2><span>vipassiñca vināyakaṁ; </span></div><p><div class=verse-container id=tha-ap545:34.3><span>Yaṁ pūjayiṁ pamudito, </span></div><p><div class=verse-container id=tha-ap545:34.4><span>paccayehi visesato. </span></div><p><div class=verse-container id=tha-ap545:35.1><span>Tato tesaṁ visesena, </span></div><p><div class=verse-container id=tha-ap545:35.2><span>kammānaṁ vipuluttamaṁ; </span></div><p><div class=verse-container id=tha-ap545:35.3><span>Lābhaṁ labhāmi sabbattha, </span></div><p><div class=verse-container id=tha-ap545:35.4><span>vane gāme jale thale. </span></div><p><div class=verse-container id=tha-ap545:36.1><span>Revataṁ dassanatthāya, </span></div><p><div class=verse-container id=tha-ap545:36.2><span>yadā yāti vināyako; </span></div><p><div class=verse-container id=tha-ap545:36.3><span>Tiṁsabhikkhusahassehi, </span></div><p><div class=verse-container id=tha-ap545:36.4><span>saha lokagganāyako. </span></div><p><div class=verse-container id=tha-ap545:37.1><span>Tadā devopaṇītehi, </span></div><p><div class=verse-container id=tha-ap545:37.2><span>mamatthāya mahāmati; </span></div><p><div class=verse-container id=tha-ap545:37.3><span>Paccayehi mahāvīro, </span></div><p><div class=verse-container id=tha-ap545:37.4><span>sasaṅgho lokanāyako. </span></div><p><div class=verse-container id=tha-ap545:38.1><span>Upaṭṭhito mayā buddho, </span></div><p><div class=verse-container id=tha-ap545:38.2><span>gantvā revatamaddasa; </span></div><p><div class=verse-container id=tha-ap545:38.3><span>Tato jetavanaṁ gantvā, </span></div><p><div class=verse-container id=tha-ap545:38.4><span>etadagge ṭhapesi maṁ. </span></div><p><div class=verse-container id=tha-ap545:39.1><span>‘Lābhīnaṁ sīvali aggo, </span></div><p><div class=verse-container id=tha-ap545:39.2><span>mama sissesu bhikkhavo’; </span></div><p><div class=verse-container id=tha-ap545:39.3><span>Sabbalokahito satthā, </span></div><p><div class=verse-container id=tha-ap545:39.4><span>kittayī parisāsu maṁ. </span></div><p><div class=verse-container id=tha-ap545:40.1><span>Kilesā jhāpitā mayhaṁ, </span></div><p><div class=verse-container id=tha-ap545:40.2><span>…pe… </span></div><p><div class=verse-container id=tha-ap545:40.3><span>viharāmi anāsavo. </span></div><p><div class=verse-container id=tha-ap545:41.1><span>Svāgataṁ vata me āsi, </span></div><p><div class=verse-container id=tha-ap545:41.2><span>…pe… </span></div><p><div class=verse-container id=tha-ap545:41.3><span>kataṁ buddhassa sāsanaṁ. </span></div><p><div class=verse-container id=tha-ap545:42.1><span>Paṭisambhidā catasso, </span></div><p><div class=verse-container id=tha-ap545:42.2><span>…pe… </span></div><p><div class=verse-container id=tha-ap545:42.3><span>kataṁ buddhassa sāsanaṁ”. </span></div><p><div class=verse-container id=tha-ap545:43.1><span>Itthaṁ sudaṁ āyasmā sīvalithero imā gāthāyo abhāsitthāti. </span></div><p><div class=verse-container id=tha-ap545:44.1><span>Sīvalittherassāpadānaṁ tatiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0544.html>Previous</a><a href=/canon/en/pli/ms/sutta/kn/tha-ap/tha-ap0546.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>