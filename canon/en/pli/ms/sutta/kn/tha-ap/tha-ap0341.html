<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0340.html>Previous</a><a href=/canon/en/pli/ms/sutta/kn/tha-ap/tha-ap0342.html>Next</a></div><p><div class=verse-container id=tha-ap341:0.1><span>Therāpadāna </span></div><p><div class=verse-container id=tha-ap341:0.2><span>Gandhodakavagga </span></div><p><div class=verse-container id=tha-ap341:0.3><span class=big-bold>9 Dhammasavaniyattheraapadāna </span></div><p><div class=verse-container id=tha-ap341:1.1><span>“Padumuttaro nāma jino, </span></div><p><div class=verse-container id=tha-ap341:1.2><span>sabbadhammāna pāragū; </span></div><p><div class=verse-container id=tha-ap341:1.3><span>Catusaccaṁ pakāsento, </span></div><p><div class=verse-container id=tha-ap341:1.4><span>santāresi bahuṁ janaṁ. </span></div><p><div class=verse-container id=tha-ap341:2.1><span>Ahaṁ tena samayena, </span></div><p><div class=verse-container id=tha-ap341:2.2><span>jaṭilo uggatāpano; </span></div><p><div class=verse-container id=tha-ap341:2.3><span>Dhunanto vākacīrāni, </span></div><p><div class=verse-container id=tha-ap341:2.4><span>gacchāmi ambare tadā. </span></div><p><div class=verse-container id=tha-ap341:3.1><span>Buddhaseṭṭhassa upari, </span></div><p><div class=verse-container id=tha-ap341:3.2><span>gantuṁ na visahāmahaṁ; </span></div><p><div class=verse-container id=tha-ap341:3.3><span>Pakkhīva selamāsajja, </span></div><p><div class=verse-container id=tha-ap341:3.4><span>gamanaṁ na labhāmahaṁ. </span></div><p><div class=verse-container id=tha-ap341:4.1><span>Na me idaṁ bhūtapubbaṁ, </span></div><p><div class=verse-container id=tha-ap341:4.2><span>iriyassa vikopanaṁ; </span></div><p><div class=verse-container id=tha-ap341:4.3><span>Dake yathā ummujjitvā, </span></div><p><div class=verse-container id=tha-ap341:4.4><span>evaṁ gacchāmi ambare. </span></div><p><div class=verse-container id=tha-ap341:5.1><span>Uḷārabhūto manujo, </span></div><p><div class=verse-container id=tha-ap341:5.2><span>heṭṭhāsīno bhavissati; </span></div><p><div class=verse-container id=tha-ap341:5.3><span>Handa menaṁ gavesissaṁ, </span></div><p><div class=verse-container id=tha-ap341:5.4><span>api atthaṁ labheyyahaṁ. </span></div><p><div class=verse-container id=tha-ap341:6.1><span>Orohanto antalikkhā, </span></div><p><div class=verse-container id=tha-ap341:6.2><span>saddamassosi satthuno; </span></div><p><div class=verse-container id=tha-ap341:6.3><span>Aniccataṁ kathentassa, </span></div><p><div class=verse-container id=tha-ap341:6.4><span>tamahaṁ uggahiṁ tadā. </span></div><p><div class=verse-container id=tha-ap341:7.1><span>Aniccasaññamuggayha, </span></div><p><div class=verse-container id=tha-ap341:7.2><span>agamāsiṁ mamassamaṁ; </span></div><p><div class=verse-container id=tha-ap341:7.3><span>Yāvatāyuṁ vasitvāna, </span></div><p><div class=verse-container id=tha-ap341:7.4><span>tattha kālaṅkato ahaṁ. </span></div><p><div class=verse-container id=tha-ap341:8.1><span>Carime vattamānamhi, </span></div><p><div class=verse-container id=tha-ap341:8.2><span>Taṁ dhammasavanaṁ sariṁ; </span></div><p><div class=verse-container id=tha-ap341:8.3><span>Tena kammena sukatena, </span></div><p><div class=verse-container id=tha-ap341:8.4><span>Tāvatiṁsamagacchahaṁ. </span></div><p><div class=verse-container id=tha-ap341:9.1><span>Tiṁsakappasahassāni, </span></div><p><div class=verse-container id=tha-ap341:9.2><span>devaloke ramiṁ ahaṁ; </span></div><p><div class=verse-container id=tha-ap341:9.3><span>Ekapaññāsakkhattuñca, </span></div><p><div class=verse-container id=tha-ap341:9.4><span>devarajjamakārayiṁ. </span></div><p><div class=verse-container id=tha-ap341:10.1><span>Ekasattatikkhattuñca, </span></div><p><div class=verse-container id=tha-ap341:10.2><span>cakkavattī ahosahaṁ; </span></div><p><div class=verse-container id=tha-ap341:10.3><span>Padesarajjaṁ vipulaṁ, </span></div><p><div class=verse-container id=tha-ap341:10.4><span>gaṇanāto asaṅkhiyaṁ. </span></div><p><div class=verse-container id=tha-ap341:11.1><span>Pitugehe nisīditvā, </span></div><p><div class=verse-container id=tha-ap341:11.2><span>samaṇo bhāvitindriyo; </span></div><p><div class=verse-container id=tha-ap341:11.3><span>Gāthāya paridīpento, </span></div><p><div class=verse-container id=tha-ap341:11.4><span>aniccatamudāhari. </span></div><p><div class=verse-container id=tha-ap341:12.1><span>Anussarāmi taṁ saññaṁ, </span></div><p><div class=verse-container id=tha-ap341:12.2><span>saṁsaranto bhavābhave; </span></div><p><div class=verse-container id=tha-ap341:12.3><span>Na koṭiṁ paṭivijjhāmi, </span></div><p><div class=verse-container id=tha-ap341:12.4><span>nibbānaṁ accutaṁ padaṁ. </span></div><p><div class=verse-container id=tha-ap341:13.1><span>Aniccā vata saṅkhārā, </span></div><p><div class=verse-container id=tha-ap341:13.2><span>uppādavayadhammino; </span></div><p><div class=verse-container id=tha-ap341:13.3><span>Uppajjitvā nirujjhanti, </span></div><p><div class=verse-container id=tha-ap341:13.4><span>tesaṁ vūpasamo sukho. </span></div><p><div class=verse-container id=tha-ap341:14.1><span>Saha gāthaṁ suṇitvāna, </span></div><p><div class=verse-container id=tha-ap341:14.2><span>pubbakammaṁ anussariṁ; </span></div><p><div class=verse-container id=tha-ap341:14.3><span>Ekāsane nisīditvā, </span></div><p><div class=verse-container id=tha-ap341:14.4><span>arahattamapāpuṇiṁ. </span></div><p><div class=verse-container id=tha-ap341:15.1><span>Jātiyā sattavassohaṁ, </span></div><p><div class=verse-container id=tha-ap341:15.2><span>arahattamapāpuṇiṁ; </span></div><p><div class=verse-container id=tha-ap341:15.3><span>Upasampādayi buddho, </span></div><p><div class=verse-container id=tha-ap341:15.4><span>guṇamaññāya cakkhumā. </span></div><p><div class=verse-container id=tha-ap341:16.1><span>Dārakova ahaṁ santo, </span></div><p><div class=verse-container id=tha-ap341:16.2><span>karaṇīyaṁ samāpayiṁ; </span></div><p><div class=verse-container id=tha-ap341:16.3><span>Kiṁ me karaṇīyaṁ ajja, </span></div><p><div class=verse-container id=tha-ap341:16.4><span>sakyaputtassa sāsane. </span></div><p><div class=verse-container id=tha-ap341:17.1><span>Satasahassito kappe, </span></div><p><div class=verse-container id=tha-ap341:17.2><span>yaṁ kammamakariṁ tadā; </span></div><p><div class=verse-container id=tha-ap341:17.3><span>Duggatiṁ nābhijānāmi, </span></div><p><div class=verse-container id=tha-ap341:17.4><span>saddhammasavane phalaṁ. </span></div><p><div class=verse-container id=tha-ap341:18.1><span>Paṭisambhidā catasso, </span></div><p><div class=verse-container id=tha-ap341:18.2><span>…pe… </span></div><p><div class=verse-container id=tha-ap341:18.3><span>kataṁ buddhassa sāsanaṁ”. </span></div><p><div class=verse-container id=tha-ap341:19.1><span>Itthaṁ sudaṁ āyasmā dhammasavaniyo thero imā gāthāyo abhāsitthāti. </span></div><p><div class=verse-container id=tha-ap341:20.1><span>Dhammasavaniyattherassāpadānaṁ navamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0340.html>Previous</a><a href=/canon/en/pli/ms/sutta/kn/tha-ap/tha-ap0342.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>