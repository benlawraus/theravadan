<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0020.html>Previous</a><a href=/canon/en/pli/ms/sutta/kn/tha-ap/tha-ap0022.html>Next</a></div><p><div class=verse-container id=tha-ap21:0.1><span>Therāpadāna </span></div><p><div class=verse-container id=tha-ap21:0.2><span>Sīhāsaniyavagga </span></div><p><div class=verse-container id=tha-ap21:0.3><span class=big-bold>Sopākattheraapadāna </span></div><p><div class=verse-container id=tha-ap21:1.1><span>“Pabbhāraṁ sodhayantassa, </span></div><p><div class=verse-container id=tha-ap21:1.2><span>vipine pabbatuttame; </span></div><p><div class=verse-container id=tha-ap21:1.3><span>Siddhattho nāma bhagavā, </span></div><p><div class=verse-container id=tha-ap21:1.4><span>āgacchi mama santikaṁ. </span></div><p><div class=verse-container id=tha-ap21:2.1><span>Buddhaṁ upagataṁ disvā, </span></div><p><div class=verse-container id=tha-ap21:2.2><span>lokajeṭṭhassa tādino; </span></div><p><div class=verse-container id=tha-ap21:2.3><span>Santharaṁ paññapetvāna, </span></div><p><div class=verse-container id=tha-ap21:2.4><span>pupphāsanamadāsahaṁ. </span></div><p><div class=verse-container id=tha-ap21:3.1><span>Pupphāsane nisīditvā, </span></div><p><div class=verse-container id=tha-ap21:3.2><span>siddhattho lokanāyako; </span></div><p><div class=verse-container id=tha-ap21:3.3><span>Mamañca gatimaññāya, </span></div><p><div class=verse-container id=tha-ap21:3.4><span>aniccatamudāhari. </span></div><p><div class=verse-container id=tha-ap21:4.1><span>‘Aniccā vata saṅkhārā, </span></div><p><div class=verse-container id=tha-ap21:4.2><span>uppādavayadhammino; </span></div><p><div class=verse-container id=tha-ap21:4.3><span>Uppajjitvā nirujjhanti, </span></div><p><div class=verse-container id=tha-ap21:4.4><span>tesaṁ vūpasamo sukho’. </span></div><p><div class=verse-container id=tha-ap21:5.1><span>Idaṁ vatvāna sabbaññū, </span></div><p><div class=verse-container id=tha-ap21:5.2><span>lokajeṭṭho narāsabho; </span></div><p><div class=verse-container id=tha-ap21:5.3><span>Nabhaṁ abbhuggami vīro, </span></div><p><div class=verse-container id=tha-ap21:5.4><span>haṁsarājāva ambare. </span></div><p><div class=verse-container id=tha-ap21:6.1><span>Sakaṁ diṭṭhiṁ jahitvāna, </span></div><p><div class=verse-container id=tha-ap21:6.2><span>bhāvayāniccasaññahaṁ; </span></div><p><div class=verse-container id=tha-ap21:6.3><span>Ekāhaṁ bhāvayitvāna, </span></div><p><div class=verse-container id=tha-ap21:6.4><span>tattha kālaṁ kato ahaṁ. </span></div><p><div class=verse-container id=tha-ap21:7.1><span>Dve sampattī anubhotvā, </span></div><p><div class=verse-container id=tha-ap21:7.2><span>sukkamūlena codito; </span></div><p><div class=verse-container id=tha-ap21:7.3><span>Pacchime bhave sampatte, </span></div><p><div class=verse-container id=tha-ap21:7.4><span>sapākayonupāgamiṁ. </span></div><p><div class=verse-container id=tha-ap21:8.1><span>Agārā abhinikkhamma, </span></div><p><div class=verse-container id=tha-ap21:8.2><span>pabbajiṁ anagāriyaṁ; </span></div><p><div class=verse-container id=tha-ap21:8.3><span>Jātiyā sattavassohaṁ, </span></div><p><div class=verse-container id=tha-ap21:8.4><span>arahattamapāpuṇiṁ. </span></div><p><div class=verse-container id=tha-ap21:9.1><span>Āraddhavīriyo pahitatto, </span></div><p><div class=verse-container id=tha-ap21:9.2><span>Sīlesu susamāhito; </span></div><p><div class=verse-container id=tha-ap21:9.3><span>Tosetvāna mahānāgaṁ, </span></div><p><div class=verse-container id=tha-ap21:9.4><span>Alatthaṁ upasampadaṁ. </span></div><p><div class=verse-container id=tha-ap21:10.1><span>Catunnavutito kappe, </span></div><p><div class=verse-container id=tha-ap21:10.2><span>yaṁ kammamakariṁ tadā; </span></div><p><div class=verse-container id=tha-ap21:10.3><span>Duggatiṁ nābhijānāmi, </span></div><p><div class=verse-container id=tha-ap21:10.4><span>pupphadānassidaṁ phalaṁ. </span></div><p><div class=verse-container id=tha-ap21:11.1><span>Catunnavutito kappe, </span></div><p><div class=verse-container id=tha-ap21:11.2><span>yaṁ saññaṁ bhāvayiṁ tadā; </span></div><p><div class=verse-container id=tha-ap21:11.3><span>Taṁ saññaṁ bhāvayantassa, </span></div><p><div class=verse-container id=tha-ap21:11.4><span>patto me āsavakkhayo. </span></div><p><div class=verse-container id=tha-ap21:12.1><span>Paṭisambhidā catasso, </span></div><p><div class=verse-container id=tha-ap21:12.2><span>vimokkhāpi ca aṭṭhime; </span></div><p><div class=verse-container id=tha-ap21:12.3><span>Chaḷabhiññā sacchikatā, </span></div><p><div class=verse-container id=tha-ap21:12.4><span>kataṁ buddhassa sāsanaṁ”. </span></div><p><div class=verse-container id=tha-ap21:13.1><span>Itthaṁ sudaṁ āyasmā sopāko thero imā gāthāyo abhāsitthāti. </span></div><p><div class=verse-container id=tha-ap21:14.1><span>Sopākattherassāpadānaṁ navamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0020.html>Previous</a><a href=/canon/en/pli/ms/sutta/kn/tha-ap/tha-ap0022.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>