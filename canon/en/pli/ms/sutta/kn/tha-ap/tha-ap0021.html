<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0020.html>Previous</a><a href=/canon/en/pli/ms/sutta/kn/tha-ap/tha-ap0022.html>Next</a></div><p id=tha-ap21:0.1><span class=root>Therāpadāna </span><br><p id=tha-ap21:0.2><span class=root>Sīhāsaniyavagga </span><br><p id=tha-ap21:0.3><span class="root big-bold">Sopākattheraapadāna </span><br><p id=tha-ap21:1.1><span class=root>“Pabbhāraṁ sodhayantassa, </span><br><p id=tha-ap21:1.2><span class=root>vipine pabbatuttame; </span><br><p id=tha-ap21:1.3><span class=root>Siddhattho nāma bhagavā, </span><br><p id=tha-ap21:1.4><span class=root>āgacchi mama santikaṁ. </span><br><p id=tha-ap21:2.1><span class=root>Buddhaṁ upagataṁ disvā, </span><br><p id=tha-ap21:2.2><span class=root>lokajeṭṭhassa tādino; </span><br><p id=tha-ap21:2.3><span class=root>Santharaṁ paññapetvāna, </span><br><p id=tha-ap21:2.4><span class=root>pupphāsanamadāsahaṁ. </span><br><p id=tha-ap21:3.1><span class=root>Pupphāsane nisīditvā, </span><br><p id=tha-ap21:3.2><span class=root>siddhattho lokanāyako; </span><br><p id=tha-ap21:3.3><span class=root>Mamañca gatimaññāya, </span><br><p id=tha-ap21:3.4><span class=root>aniccatamudāhari. </span><br><p id=tha-ap21:4.1><span class=root>‘Aniccā vata saṅkhārā, </span><br><p id=tha-ap21:4.2><span class=root>uppādavayadhammino; </span><br><p id=tha-ap21:4.3><span class=root>Uppajjitvā nirujjhanti, </span><br><p id=tha-ap21:4.4><span class=root>tesaṁ vūpasamo sukho’. </span><br><p id=tha-ap21:5.1><span class=root>Idaṁ vatvāna sabbaññū, </span><br><p id=tha-ap21:5.2><span class=root>lokajeṭṭho narāsabho; </span><br><p id=tha-ap21:5.3><span class=root>Nabhaṁ abbhuggami vīro, </span><br><p id=tha-ap21:5.4><span class=root>haṁsarājāva ambare. </span><br><p id=tha-ap21:6.1><span class=root>Sakaṁ diṭṭhiṁ jahitvāna, </span><br><p id=tha-ap21:6.2><span class=root>bhāvayāniccasaññahaṁ; </span><br><p id=tha-ap21:6.3><span class=root>Ekāhaṁ bhāvayitvāna, </span><br><p id=tha-ap21:6.4><span class=root>tattha kālaṁ kato ahaṁ. </span><br><p id=tha-ap21:7.1><span class=root>Dve sampattī anubhotvā, </span><br><p id=tha-ap21:7.2><span class=root>sukkamūlena codito; </span><br><p id=tha-ap21:7.3><span class=root>Pacchime bhave sampatte, </span><br><p id=tha-ap21:7.4><span class=root>sapākayonupāgamiṁ. </span><br><p id=tha-ap21:8.1><span class=root>Agārā abhinikkhamma, </span><br><p id=tha-ap21:8.2><span class=root>pabbajiṁ anagāriyaṁ; </span><br><p id=tha-ap21:8.3><span class=root>Jātiyā sattavassohaṁ, </span><br><p id=tha-ap21:8.4><span class=root>arahattamapāpuṇiṁ. </span><br><p id=tha-ap21:9.1><span class=root>Āraddhavīriyo pahitatto, </span><br><p id=tha-ap21:9.2><span class=root>Sīlesu susamāhito; </span><br><p id=tha-ap21:9.3><span class=root>Tosetvāna mahānāgaṁ, </span><br><p id=tha-ap21:9.4><span class=root>Alatthaṁ upasampadaṁ. </span><br><p id=tha-ap21:10.1><span class=root>Catunnavutito kappe, </span><br><p id=tha-ap21:10.2><span class=root>yaṁ kammamakariṁ tadā; </span><br><p id=tha-ap21:10.3><span class=root>Duggatiṁ nābhijānāmi, </span><br><p id=tha-ap21:10.4><span class=root>pupphadānassidaṁ phalaṁ. </span><br><p id=tha-ap21:11.1><span class=root>Catunnavutito kappe, </span><br><p id=tha-ap21:11.2><span class=root>yaṁ saññaṁ bhāvayiṁ tadā; </span><br><p id=tha-ap21:11.3><span class=root>Taṁ saññaṁ bhāvayantassa, </span><br><p id=tha-ap21:11.4><span class=root>patto me āsavakkhayo. </span><br><p id=tha-ap21:12.1><span class=root>Paṭisambhidā catasso, </span><br><p id=tha-ap21:12.2><span class=root>vimokkhāpi ca aṭṭhime; </span><br><p id=tha-ap21:12.3><span class=root>Chaḷabhiññā sacchikatā, </span><br><p id=tha-ap21:12.4><span class=root>kataṁ buddhassa sāsanaṁ”. </span><br><p id=tha-ap21:13.1><span class=root>Itthaṁ sudaṁ āyasmā sopāko thero imā gāthāyo abhāsitthāti. </span><br><p id=tha-ap21:14.1><span class=root>Sopākattherassāpadānaṁ navamaṁ. </span><br></main><footer class="container footer"><small><a href=/about>Contact info</a></small></footer>