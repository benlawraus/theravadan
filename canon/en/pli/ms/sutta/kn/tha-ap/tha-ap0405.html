<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0404.html>Previous</a><a href=/canon/en/pli/ms/sutta/kn/tha-ap/tha-ap0406.html>Next</a></div><p><div class=verse-container id=tha-ap405:0.1><span>Therāpadāna </span></div><p><div class=verse-container id=tha-ap405:0.2><span>Metteyyavagga </span></div><p><div class=verse-container id=tha-ap405:0.3><span class=big-bold>Mettaguttheraapadāna </span></div><p><div class=verse-container id=tha-ap405:1.1><span>“Himavantassāvidūre, </span></div><p><div class=verse-container id=tha-ap405:1.2><span>asoko nāma pabbato; </span></div><p><div class=verse-container id=tha-ap405:1.3><span>Tatthāsi assamo mayhaṁ, </span></div><p><div class=verse-container id=tha-ap405:1.4><span>vissakammena māpito. </span></div><p><div class=verse-container id=tha-ap405:2.1><span>Sumedho nāma sambuddho, </span></div><p><div class=verse-container id=tha-ap405:2.2><span>aggo kāruṇiko muni; </span></div><p><div class=verse-container id=tha-ap405:2.3><span>Nivāsayitvā pubbaṇhe, </span></div><p><div class=verse-container id=tha-ap405:2.4><span>piṇḍāya me upāgami. </span></div><p><div class=verse-container id=tha-ap405:3.1><span>Upāgataṁ mahāvīraṁ, </span></div><p><div class=verse-container id=tha-ap405:3.2><span>sumedhaṁ lokanāyakaṁ; </span></div><p><div class=verse-container id=tha-ap405:3.3><span>Paggayha sugatapattaṁ, </span></div><p><div class=verse-container id=tha-ap405:3.4><span>sappitelaṁ apūrayiṁ. </span></div><p><div class=verse-container id=tha-ap405:4.1><span>Datvānahaṁ buddhaseṭṭhe, </span></div><p><div class=verse-container id=tha-ap405:4.2><span>sumedhe lokanāyake; </span></div><p><div class=verse-container id=tha-ap405:4.3><span>Añjaliṁ paggahetvāna, </span></div><p><div class=verse-container id=tha-ap405:4.4><span>bhiyyo hāsaṁ janesahaṁ. </span></div><p><div class=verse-container id=tha-ap405:5.1><span>Iminā sappidānena, </span></div><p><div class=verse-container id=tha-ap405:5.2><span>cetanāpaṇidhīhi ca; </span></div><p><div class=verse-container id=tha-ap405:5.3><span>Devabhūto manusso vā, </span></div><p><div class=verse-container id=tha-ap405:5.4><span>labhāmi vipulaṁ sukhaṁ. </span></div><p><div class=verse-container id=tha-ap405:6.1><span>Vinipātaṁ vivajjetvā, </span></div><p><div class=verse-container id=tha-ap405:6.2><span>saṁsarāmi bhavābhave; </span></div><p><div class=verse-container id=tha-ap405:6.3><span>Tattha cittaṁ paṇidhitvā, </span></div><p><div class=verse-container id=tha-ap405:6.4><span>labhāmi acalaṁ padaṁ. </span></div><p><div class=verse-container id=tha-ap405:7.1><span>‘Lābhā tuyhaṁ suladdhaṁ te, </span></div><p><div class=verse-container id=tha-ap405:7.2><span>yaṁ maṁ addakkhi brāhmaṇa; </span></div><p><div class=verse-container id=tha-ap405:7.3><span>Mama dassanamāgamma, </span></div><p><div class=verse-container id=tha-ap405:7.4><span>arahattaṁ bhavissati. </span></div><p><div class=verse-container id=tha-ap405:8.1><span>Vissattho hohi mā bhāyi, </span></div><p><div class=verse-container id=tha-ap405:8.2><span>adhigantvā mahāyasaṁ; </span></div><p><div class=verse-container id=tha-ap405:8.3><span>Mamañhi sappiṁ datvāna, </span></div><p><div class=verse-container id=tha-ap405:8.4><span>parimokkhasi jātiyā’. </span></div><p><div class=verse-container id=tha-ap405:9.1><span>Iminā sappidānena, </span></div><p><div class=verse-container id=tha-ap405:9.2><span>cetanāpaṇidhīhi ca; </span></div><p><div class=verse-container id=tha-ap405:9.3><span>Devabhūto manusso vā, </span></div><p><div class=verse-container id=tha-ap405:9.4><span>labhase vipulaṁ sukhaṁ. </span></div><p><div class=verse-container id=tha-ap405:10.1><span>Iminā sappidānena, </span></div><p><div class=verse-container id=tha-ap405:10.2><span>mettacittavatāya ca; </span></div><p><div class=verse-container id=tha-ap405:10.3><span>Aṭṭhārase kappasate, </span></div><p><div class=verse-container id=tha-ap405:10.4><span>devaloke ramissasi. </span></div><p><div class=verse-container id=tha-ap405:11.1><span>Aṭṭhatiṁsatikkhattuñca, </span></div><p><div class=verse-container id=tha-ap405:11.2><span>devarājā bhavissasi; </span></div><p><div class=verse-container id=tha-ap405:11.3><span>Padesarajjaṁ vipulaṁ, </span></div><p><div class=verse-container id=tha-ap405:11.4><span>gaṇanāto asaṅkhiyaṁ. </span></div><p><div class=verse-container id=tha-ap405:12.1><span>Ekapaññāsakkhattuñca, </span></div><p><div class=verse-container id=tha-ap405:12.2><span>cakkavattī bhavissasi; </span></div><p><div class=verse-container id=tha-ap405:12.3><span>Cāturanto vijitāvī, </span></div><p><div class=verse-container id=tha-ap405:12.4><span>jambumaṇḍassa issaro. </span></div><p><div class=verse-container id=tha-ap405:13.1><span>Mahāsamuddovakkhobho, </span></div><p><div class=verse-container id=tha-ap405:13.2><span>duddharo pathavī yathā; </span></div><p><div class=verse-container id=tha-ap405:13.3><span>Evamevaṁ ca te bhogā, </span></div><p><div class=verse-container id=tha-ap405:13.4><span>appameyyā bhavissare. </span></div><p><div class=verse-container id=tha-ap405:14.1><span>Saṭṭhikoṭī hiraññassa, </span></div><p><div class=verse-container id=tha-ap405:14.2><span>cajitvā pabbajiṁ ahaṁ; </span></div><p><div class=verse-container id=tha-ap405:14.3><span>Kiṁ kusalaṁ gavesanto, </span></div><p><div class=verse-container id=tha-ap405:14.4><span>bāvariṁ upasaṅkamiṁ. </span></div><p><div class=verse-container id=tha-ap405:15.1><span>Tattha mante adhīyāmi, </span></div><p><div class=verse-container id=tha-ap405:15.2><span>chaḷaṅgaṁ nāma lakkhaṇaṁ; </span></div><p><div class=verse-container id=tha-ap405:15.3><span>Tamandhakāraṁ vidhamaṁ, </span></div><p><div class=verse-container id=tha-ap405:15.4><span>uppajji tvaṁ mahāmuni. </span></div><p><div class=verse-container id=tha-ap405:16.1><span>Tava dassanakāmohaṁ, </span></div><p><div class=verse-container id=tha-ap405:16.2><span>āgatomhi mahāmuni; </span></div><p><div class=verse-container id=tha-ap405:16.3><span>Tava dhammaṁ suṇitvāna, </span></div><p><div class=verse-container id=tha-ap405:16.4><span>pattomhi acalaṁ padaṁ. </span></div><p><div class=verse-container id=tha-ap405:17.1><span>Tiṁsakappasahassamhi, </span></div><p><div class=verse-container id=tha-ap405:17.2><span>sappiṁ buddhassadāsahaṁ; </span></div><p><div class=verse-container id=tha-ap405:17.3><span>Etthantare nābhijāne, </span></div><p><div class=verse-container id=tha-ap405:17.4><span>sappiṁ viññāpitaṁ mayā. </span></div><p><div class=verse-container id=tha-ap405:18.1><span>Mama saṅkappamaññāya, </span></div><p><div class=verse-container id=tha-ap405:18.2><span>uppajjati yadicchakaṁ; </span></div><p><div class=verse-container id=tha-ap405:18.3><span>Cittamaññāya nibbattaṁ, </span></div><p><div class=verse-container id=tha-ap405:18.4><span>sabbe santappayāmahaṁ. </span></div><p><div class=verse-container id=tha-ap405:19.1><span>Aho buddhā aho dhammā, </span></div><p><div class=verse-container id=tha-ap405:19.2><span>aho no satthu sampadā; </span></div><p><div class=verse-container id=tha-ap405:19.3><span>Thokañhi sappiṁ datvāna, </span></div><p><div class=verse-container id=tha-ap405:19.4><span>appameyyaṁ labhāmahaṁ. </span></div><p><div class=verse-container id=tha-ap405:20.1><span>Mahāsamudde udakaṁ, </span></div><p><div class=verse-container id=tha-ap405:20.2><span>yāvatā nerupassato; </span></div><p><div class=verse-container id=tha-ap405:20.3><span>Mama sappiṁ upādāya, </span></div><p><div class=verse-container id=tha-ap405:20.4><span>kalabhāgaṁ na hessati. </span></div><p><div class=verse-container id=tha-ap405:21.1><span>Yāvatā cakkavāḷassa, </span></div><p><div class=verse-container id=tha-ap405:21.2><span>kariyantassa rāsito; </span></div><p><div class=verse-container id=tha-ap405:21.3><span>Mama nibbattavatthānaṁ, </span></div><p><div class=verse-container id=tha-ap405:21.4><span>okāso so na sammati. </span></div><p><div class=verse-container id=tha-ap405:22.1><span>Pabbatarājā himavā, </span></div><p><div class=verse-container id=tha-ap405:22.2><span>pavaropi siluccayo; </span></div><p><div class=verse-container id=tha-ap405:22.3><span>Mamānulittagandhassa, </span></div><p><div class=verse-container id=tha-ap405:22.4><span>upanidhiṁ na hessati. </span></div><p><div class=verse-container id=tha-ap405:23.1><span>Vatthaṁ gandhañca sappiñca, </span></div><p><div class=verse-container id=tha-ap405:23.2><span>aññañca diṭṭhadhammikaṁ; </span></div><p><div class=verse-container id=tha-ap405:23.3><span>Asaṅkhatañca nibbānaṁ, </span></div><p><div class=verse-container id=tha-ap405:23.4><span>sappidānassidaṁ phalaṁ. </span></div><p><div class=verse-container id=tha-ap405:24.1><span>Satipaṭṭhānasayano, </span></div><p><div class=verse-container id=tha-ap405:24.2><span>samādhijhānagocaro; </span></div><p><div class=verse-container id=tha-ap405:24.3><span>Bojjhaṅgabhojano ajja, </span></div><p><div class=verse-container id=tha-ap405:24.4><span>sappidānassidaṁ phalaṁ. </span></div><p><div class=verse-container id=tha-ap405:25.1><span>Kilesā jhāpitā mayhaṁ, </span></div><p><div class=verse-container id=tha-ap405:25.2><span>…pe… </span></div><p><div class=verse-container id=tha-ap405:25.3><span>viharāmi anāsavo. </span></div><p><div class=verse-container id=tha-ap405:26.1><span>Svāgataṁ vata me āsi, </span></div><p><div class=verse-container id=tha-ap405:26.2><span>…pe… </span></div><p><div class=verse-container id=tha-ap405:26.3><span>kataṁ buddhassa sāsanaṁ. </span></div><p><div class=verse-container id=tha-ap405:27.1><span>Paṭisambhidā catasso, </span></div><p><div class=verse-container id=tha-ap405:27.2><span>…pe… </span></div><p><div class=verse-container id=tha-ap405:27.3><span>kataṁ buddhassa sāsanaṁ”. </span></div><p><div class=verse-container id=tha-ap405:28.1><span>Itthaṁ sudaṁ āyasmā mettagū thero imā gāthāyo abhāsitthāti. </span></div><p><div class=verse-container id=tha-ap405:29.1><span>Mettaguttherassāpadānaṁ tatiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0404.html>Previous</a><a href=/canon/en/pli/ms/sutta/kn/tha-ap/tha-ap0406.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>