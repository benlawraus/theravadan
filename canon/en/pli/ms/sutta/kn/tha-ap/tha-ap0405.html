<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0404.html>Previous</a><a href=/canon/en/pli/ms/sutta/kn/tha-ap/tha-ap0406.html>Next</a></div><p id=tha-ap405:0.1><span class=root>Therāpadāna </span><br><p id=tha-ap405:0.2><span class=root>Metteyyavagga </span><br><p id=tha-ap405:0.3><span class="root big-bold">Mettaguttheraapadāna </span><br><p id=tha-ap405:1.1><span class=root>“Himavantassāvidūre, </span><br><p id=tha-ap405:1.2><span class=root>asoko nāma pabbato; </span><br><p id=tha-ap405:1.3><span class=root>Tatthāsi assamo mayhaṁ, </span><br><p id=tha-ap405:1.4><span class=root>vissakammena māpito. </span><br><p id=tha-ap405:2.1><span class=root>Sumedho nāma sambuddho, </span><br><p id=tha-ap405:2.2><span class=root>aggo kāruṇiko muni; </span><br><p id=tha-ap405:2.3><span class=root>Nivāsayitvā pubbaṇhe, </span><br><p id=tha-ap405:2.4><span class=root>piṇḍāya me upāgami. </span><br><p id=tha-ap405:3.1><span class=root>Upāgataṁ mahāvīraṁ, </span><br><p id=tha-ap405:3.2><span class=root>sumedhaṁ lokanāyakaṁ; </span><br><p id=tha-ap405:3.3><span class=root>Paggayha sugatapattaṁ, </span><br><p id=tha-ap405:3.4><span class=root>sappitelaṁ apūrayiṁ. </span><br><p id=tha-ap405:4.1><span class=root>Datvānahaṁ buddhaseṭṭhe, </span><br><p id=tha-ap405:4.2><span class=root>sumedhe lokanāyake; </span><br><p id=tha-ap405:4.3><span class=root>Añjaliṁ paggahetvāna, </span><br><p id=tha-ap405:4.4><span class=root>bhiyyo hāsaṁ janesahaṁ. </span><br><p id=tha-ap405:5.1><span class=root>Iminā sappidānena, </span><br><p id=tha-ap405:5.2><span class=root>cetanāpaṇidhīhi ca; </span><br><p id=tha-ap405:5.3><span class=root>Devabhūto manusso vā, </span><br><p id=tha-ap405:5.4><span class=root>labhāmi vipulaṁ sukhaṁ. </span><br><p id=tha-ap405:6.1><span class=root>Vinipātaṁ vivajjetvā, </span><br><p id=tha-ap405:6.2><span class=root>saṁsarāmi bhavābhave; </span><br><p id=tha-ap405:6.3><span class=root>Tattha cittaṁ paṇidhitvā, </span><br><p id=tha-ap405:6.4><span class=root>labhāmi acalaṁ padaṁ. </span><br><p id=tha-ap405:7.1><span class=root>‘Lābhā tuyhaṁ suladdhaṁ te, </span><br><p id=tha-ap405:7.2><span class=root>yaṁ maṁ addakkhi brāhmaṇa; </span><br><p id=tha-ap405:7.3><span class=root>Mama dassanamāgamma, </span><br><p id=tha-ap405:7.4><span class=root>arahattaṁ bhavissati. </span><br><p id=tha-ap405:8.1><span class=root>Vissattho hohi mā bhāyi, </span><br><p id=tha-ap405:8.2><span class=root>adhigantvā mahāyasaṁ; </span><br><p id=tha-ap405:8.3><span class=root>Mamañhi sappiṁ datvāna, </span><br><p id=tha-ap405:8.4><span class=root>parimokkhasi jātiyā’. </span><br><p id=tha-ap405:9.1><span class=root>Iminā sappidānena, </span><br><p id=tha-ap405:9.2><span class=root>cetanāpaṇidhīhi ca; </span><br><p id=tha-ap405:9.3><span class=root>Devabhūto manusso vā, </span><br><p id=tha-ap405:9.4><span class=root>labhase vipulaṁ sukhaṁ. </span><br><p id=tha-ap405:10.1><span class=root>Iminā sappidānena, </span><br><p id=tha-ap405:10.2><span class=root>mettacittavatāya ca; </span><br><p id=tha-ap405:10.3><span class=root>Aṭṭhārase kappasate, </span><br><p id=tha-ap405:10.4><span class=root>devaloke ramissasi. </span><br><p id=tha-ap405:11.1><span class=root>Aṭṭhatiṁsatikkhattuñca, </span><br><p id=tha-ap405:11.2><span class=root>devarājā bhavissasi; </span><br><p id=tha-ap405:11.3><span class=root>Padesarajjaṁ vipulaṁ, </span><br><p id=tha-ap405:11.4><span class=root>gaṇanāto asaṅkhiyaṁ. </span><br><p id=tha-ap405:12.1><span class=root>Ekapaññāsakkhattuñca, </span><br><p id=tha-ap405:12.2><span class=root>cakkavattī bhavissasi; </span><br><p id=tha-ap405:12.3><span class=root>Cāturanto vijitāvī, </span><br><p id=tha-ap405:12.4><span class=root>jambumaṇḍassa issaro. </span><br><p id=tha-ap405:13.1><span class=root>Mahāsamuddovakkhobho, </span><br><p id=tha-ap405:13.2><span class=root>duddharo pathavī yathā; </span><br><p id=tha-ap405:13.3><span class=root>Evamevaṁ ca te bhogā, </span><br><p id=tha-ap405:13.4><span class=root>appameyyā bhavissare. </span><br><p id=tha-ap405:14.1><span class=root>Saṭṭhikoṭī hiraññassa, </span><br><p id=tha-ap405:14.2><span class=root>cajitvā pabbajiṁ ahaṁ; </span><br><p id=tha-ap405:14.3><span class=root>Kiṁ kusalaṁ gavesanto, </span><br><p id=tha-ap405:14.4><span class=root>bāvariṁ upasaṅkamiṁ. </span><br><p id=tha-ap405:15.1><span class=root>Tattha mante adhīyāmi, </span><br><p id=tha-ap405:15.2><span class=root>chaḷaṅgaṁ nāma lakkhaṇaṁ; </span><br><p id=tha-ap405:15.3><span class=root>Tamandhakāraṁ vidhamaṁ, </span><br><p id=tha-ap405:15.4><span class=root>uppajji tvaṁ mahāmuni. </span><br><p id=tha-ap405:16.1><span class=root>Tava dassanakāmohaṁ, </span><br><p id=tha-ap405:16.2><span class=root>āgatomhi mahāmuni; </span><br><p id=tha-ap405:16.3><span class=root>Tava dhammaṁ suṇitvāna, </span><br><p id=tha-ap405:16.4><span class=root>pattomhi acalaṁ padaṁ. </span><br><p id=tha-ap405:17.1><span class=root>Tiṁsakappasahassamhi, </span><br><p id=tha-ap405:17.2><span class=root>sappiṁ buddhassadāsahaṁ; </span><br><p id=tha-ap405:17.3><span class=root>Etthantare nābhijāne, </span><br><p id=tha-ap405:17.4><span class=root>sappiṁ viññāpitaṁ mayā. </span><br><p id=tha-ap405:18.1><span class=root>Mama saṅkappamaññāya, </span><br><p id=tha-ap405:18.2><span class=root>uppajjati yadicchakaṁ; </span><br><p id=tha-ap405:18.3><span class=root>Cittamaññāya nibbattaṁ, </span><br><p id=tha-ap405:18.4><span class=root>sabbe santappayāmahaṁ. </span><br><p id=tha-ap405:19.1><span class=root>Aho buddhā aho dhammā, </span><br><p id=tha-ap405:19.2><span class=root>aho no satthu sampadā; </span><br><p id=tha-ap405:19.3><span class=root>Thokañhi sappiṁ datvāna, </span><br><p id=tha-ap405:19.4><span class=root>appameyyaṁ labhāmahaṁ. </span><br><p id=tha-ap405:20.1><span class=root>Mahāsamudde udakaṁ, </span><br><p id=tha-ap405:20.2><span class=root>yāvatā nerupassato; </span><br><p id=tha-ap405:20.3><span class=root>Mama sappiṁ upādāya, </span><br><p id=tha-ap405:20.4><span class=root>kalabhāgaṁ na hessati. </span><br><p id=tha-ap405:21.1><span class=root>Yāvatā cakkavāḷassa, </span><br><p id=tha-ap405:21.2><span class=root>kariyantassa rāsito; </span><br><p id=tha-ap405:21.3><span class=root>Mama nibbattavatthānaṁ, </span><br><p id=tha-ap405:21.4><span class=root>okāso so na sammati. </span><br><p id=tha-ap405:22.1><span class=root>Pabbatarājā himavā, </span><br><p id=tha-ap405:22.2><span class=root>pavaropi siluccayo; </span><br><p id=tha-ap405:22.3><span class=root>Mamānulittagandhassa, </span><br><p id=tha-ap405:22.4><span class=root>upanidhiṁ na hessati. </span><br><p id=tha-ap405:23.1><span class=root>Vatthaṁ gandhañca sappiñca, </span><br><p id=tha-ap405:23.2><span class=root>aññañca diṭṭhadhammikaṁ; </span><br><p id=tha-ap405:23.3><span class=root>Asaṅkhatañca nibbānaṁ, </span><br><p id=tha-ap405:23.4><span class=root>sappidānassidaṁ phalaṁ. </span><br><p id=tha-ap405:24.1><span class=root>Satipaṭṭhānasayano, </span><br><p id=tha-ap405:24.2><span class=root>samādhijhānagocaro; </span><br><p id=tha-ap405:24.3><span class=root>Bojjhaṅgabhojano ajja, </span><br><p id=tha-ap405:24.4><span class=root>sappidānassidaṁ phalaṁ. </span><br><p id=tha-ap405:25.1><span class=root>Kilesā jhāpitā mayhaṁ, </span><br><p id=tha-ap405:25.2><span class=root>…pe… </span><br><p id=tha-ap405:25.3><span class=root>viharāmi anāsavo. </span><br><p id=tha-ap405:26.1><span class=root>Svāgataṁ vata me āsi, </span><br><p id=tha-ap405:26.2><span class=root>…pe… </span><br><p id=tha-ap405:26.3><span class=root>kataṁ buddhassa sāsanaṁ. </span><br><p id=tha-ap405:27.1><span class=root>Paṭisambhidā catasso, </span><br><p id=tha-ap405:27.2><span class=root>…pe… </span><br><p id=tha-ap405:27.3><span class=root>kataṁ buddhassa sāsanaṁ”. </span><br><p id=tha-ap405:28.1><span class=root>Itthaṁ sudaṁ āyasmā mettagū thero imā gāthāyo abhāsitthāti. </span><br><p id=tha-ap405:29.1><span class=root>Mettaguttherassāpadānaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>