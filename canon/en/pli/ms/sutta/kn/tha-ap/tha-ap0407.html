<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0406.html>Previous</a><a href=/canon/en/pli/ms/sutta/kn/tha-ap/tha-ap0408.html>Next</a></div><p id=tha-ap407:0.1><span class=root>Therāpadāna </span><br><p id=tha-ap407:0.2><span class=root>Metteyyavagga </span><br><p id=tha-ap407:0.3><span class="root big-bold">5 Upasivattheraapadāna </span><br><p id=tha-ap407:1.1><span class=root>“Himavantassāvidūre, </span><br><p id=tha-ap407:1.2><span class=root>anomo nāma pabbato; </span><br><p id=tha-ap407:1.3><span class=root>Assamo sukato mayhaṁ, </span><br><p id=tha-ap407:1.4><span class=root>paṇṇasālā sumāpitā. </span><br><p id=tha-ap407:2.1><span class=root>Nadī ca sandatī tattha, </span><br><p id=tha-ap407:2.2><span class=root>supatitthā manoramā; </span><br><p id=tha-ap407:2.3><span class=root>Anūpatitthe jāyanti, </span><br><p id=tha-ap407:2.4><span class=root>padumuppalakā bahū. </span><br><p id=tha-ap407:3.1><span class=root>Pāṭhīnā pāvusā macchā, </span><br><p id=tha-ap407:3.2><span class=root>balajā muñjarohitā; </span><br><p id=tha-ap407:3.3><span class=root>Macchakacchapasañchannā, </span><br><p id=tha-ap407:3.4><span class=root>nadikā sandate tadā. </span><br><p id=tha-ap407:4.1><span class=root>Timirā pupphitā tattha, </span><br><p id=tha-ap407:4.2><span class=root>asokā khuddamālakā; </span><br><p id=tha-ap407:4.3><span class=root>Punnāgā giripunnāgā, </span><br><p id=tha-ap407:4.4><span class=root>sampavanti mamassamaṁ. </span><br><p id=tha-ap407:5.1><span class=root>Kuṭajā pupphitā tattha, </span><br><p id=tha-ap407:5.2><span class=root>tiṇasūlavanāni ca; </span><br><p id=tha-ap407:5.3><span class=root>Sālā ca saḷalā tattha, </span><br><p id=tha-ap407:5.4><span class=root>campakā pupphitā bahū. </span><br><p id=tha-ap407:6.1><span class=root>Ajjunā atimuttā ca, </span><br><p id=tha-ap407:6.2><span class=root>mahānāmā ca pupphitā; </span><br><p id=tha-ap407:6.3><span class=root>Asanā madhugandhī ca, </span><br><p id=tha-ap407:6.4><span class=root>pupphitā te mamassame. </span><br><p id=tha-ap407:7.1><span class=root>Uddālakā pāṭalikā, </span><br><p id=tha-ap407:7.2><span class=root>yūthikā ca piyaṅgukā; </span><br><p id=tha-ap407:7.3><span class=root>Bimbijālakasañchannā, </span><br><p id=tha-ap407:7.4><span class=root>samantā aḍḍhayojanaṁ. </span><br><p id=tha-ap407:8.1><span class=root>Mātaggārā sattaliyo, </span><br><p id=tha-ap407:8.2><span class=root>pāṭalī sinduvārakā; </span><br><p id=tha-ap407:8.3><span class=root>Aṅkolakā bahū tattha, </span><br><p id=tha-ap407:8.4><span class=root>tālakuṭṭhi ca pupphitā; </span><br><p id=tha-ap407:8.5><span class=root>Seleyyakā bahū tattha, </span><br><p id=tha-ap407:8.6><span class=root>pupphitā mama assame. </span><br><p id=tha-ap407:9.1><span class=root>Etesu pupphajātesu, </span><br><p id=tha-ap407:9.2><span class=root>sobhanti pādapā bahū; </span><br><p id=tha-ap407:9.3><span class=root>Samantā tena gandhena, </span><br><p id=tha-ap407:9.4><span class=root>vāyate mama assamo. </span><br><p id=tha-ap407:10.1><span class=root>Harītakā āmalakā, </span><br><p id=tha-ap407:10.2><span class=root>ambajambuvibhītakā; </span><br><p id=tha-ap407:10.3><span class=root>Kolā bhallātakā billā, </span><br><p id=tha-ap407:10.4><span class=root>phārusakaphalāni ca. </span><br><p id=tha-ap407:11.1><span class=root>Tindukā ca piyālā ca, </span><br><p id=tha-ap407:11.2><span class=root>madhukā kāsumārayo; </span><br><p id=tha-ap407:11.3><span class=root>Labujā panasā tattha, </span><br><p id=tha-ap407:11.4><span class=root>kadalī badarīphalā. </span><br><p id=tha-ap407:12.1><span class=root>Ambāṭakā bahū tattha, </span><br><p id=tha-ap407:12.2><span class=root>vallikāraphalāni ca; </span><br><p id=tha-ap407:12.3><span class=root>Bījapūrasapāriyo, </span><br><p id=tha-ap407:12.4><span class=root>phalitā mama assame. </span><br><p id=tha-ap407:13.1><span class=root>Āḷakā isimuggā ca, </span><br><p id=tha-ap407:13.2><span class=root>tato modaphalā bahū; </span><br><p id=tha-ap407:13.3><span class=root>Avaṭā pakkabharitā, </span><br><p id=tha-ap407:13.4><span class=root>pilakkhudumbarāni ca. </span><br><p id=tha-ap407:14.1><span class=root>Pipphalī marīcā tattha, </span><br><p id=tha-ap407:14.2><span class=root>nigrodhā ca kapitthanā; </span><br><p id=tha-ap407:14.3><span class=root>Udumbarakā bahavo, </span><br><p id=tha-ap407:14.4><span class=root>kaṇḍupaṇṇā ca hariyo. </span><br><p id=tha-ap407:15.1><span class=root>Ete caññe ca bahavo, </span><br><p id=tha-ap407:15.2><span class=root>phalitā assame mama; </span><br><p id=tha-ap407:15.3><span class=root>Puppharukkhāpi bahavo, </span><br><p id=tha-ap407:15.4><span class=root>pupphitā mama assame. </span><br><p id=tha-ap407:16.1><span class=root>Āluvā ca kaḷambā ca, </span><br><p id=tha-ap407:16.2><span class=root>biḷālī takkalāni ca; </span><br><p id=tha-ap407:16.3><span class=root>Ālakā tālakā ceva, </span><br><p id=tha-ap407:16.4><span class=root>vijjanti assame mama. </span><br><p id=tha-ap407:17.1><span class=root>Assamassāvidūre me, </span><br><p id=tha-ap407:17.2><span class=root>mahājātassaro ahu; </span><br><p id=tha-ap407:17.3><span class=root>Acchodako sītajalo, </span><br><p id=tha-ap407:17.4><span class=root>supatittho manoramo. </span><br><p id=tha-ap407:18.1><span class=root>Padumuppalā bahū tattha, </span><br><p id=tha-ap407:18.2><span class=root>puṇḍarīkasamāyutā; </span><br><p id=tha-ap407:18.3><span class=root>Mandālakehi sañchannā, </span><br><p id=tha-ap407:18.4><span class=root>nānāgandhasameritā. </span><br><p id=tha-ap407:19.1><span class=root>Gabbhaṁ gaṇhanti padumā, </span><br><p id=tha-ap407:19.2><span class=root>aññe pupphanti kesarī; </span><br><p id=tha-ap407:19.3><span class=root>Opupphapattā tiṭṭhanti, </span><br><p id=tha-ap407:19.4><span class=root>padumākaṇṇikā bahū. </span><br><p id=tha-ap407:20.1><span class=root>Madhu bhisamhā savati, </span><br><p id=tha-ap407:20.2><span class=root>khīraṁ sappi mulāḷibhi; </span><br><p id=tha-ap407:20.3><span class=root>Samantā tena gandhena, </span><br><p id=tha-ap407:20.4><span class=root>nānāgandhasameritā. </span><br><p id=tha-ap407:21.1><span class=root>Kumudā ambagandhi ca, </span><br><p id=tha-ap407:21.2><span class=root>nayitā dissare bahū; </span><br><p id=tha-ap407:21.3><span class=root>Jātassarassānukūlaṁ, </span><br><p id=tha-ap407:21.4><span class=root>ketakā pupphitā bahū. </span><br><p id=tha-ap407:22.1><span class=root>Suphullā bandhujīvā ca, </span><br><p id=tha-ap407:22.2><span class=root>setavārī sugandhikā; </span><br><p id=tha-ap407:22.3><span class=root>Kumbhilā susumārā ca, </span><br><p id=tha-ap407:22.4><span class=root>gahakā tattha jāyare. </span><br><p id=tha-ap407:23.1><span class=root>Uggāhakā ajagarā, </span><br><p id=tha-ap407:23.2><span class=root>tattha jātassare bahū; </span><br><p id=tha-ap407:23.3><span class=root>Pāṭhīnā pāvusā macchā, </span><br><p id=tha-ap407:23.4><span class=root>balajā muñjarohitā. </span><br><p id=tha-ap407:24.1><span class=root>Macchakacchapasañchannā, </span><br><p id=tha-ap407:24.2><span class=root>atho papaṭakāhi ca; </span><br><p id=tha-ap407:24.3><span class=root>Pārevatā ravihaṁsā, </span><br><p id=tha-ap407:24.4><span class=root>kukutthā ca nadīcarā. </span><br><p id=tha-ap407:25.1><span class=root>Dindibhā cakkavākā ca, </span><br><p id=tha-ap407:25.2><span class=root>pampakā jīvajīvakā; </span><br><p id=tha-ap407:25.3><span class=root>Kalandakā ukkusā ca, </span><br><p id=tha-ap407:25.4><span class=root>senakā uddharā bahū. </span><br><p id=tha-ap407:26.1><span class=root>Koṭṭhakā sukapotā ca, </span><br><p id=tha-ap407:26.2><span class=root>tuliyā camarā bahū; </span><br><p id=tha-ap407:26.3><span class=root>Kāreniyo ca tilakā, </span><br><p id=tha-ap407:26.4><span class=root>upajīvanti taṁ saraṁ. </span><br><p id=tha-ap407:27.1><span class=root>Sīhā byagghā ca dīpī ca, </span><br><p id=tha-ap407:27.2><span class=root>acchakokataracchakā; </span><br><p id=tha-ap407:27.3><span class=root>Vānarā kinnarā ceva, </span><br><p id=tha-ap407:27.4><span class=root>dissanti mama assame. </span><br><p id=tha-ap407:28.1><span class=root>Tāni gandhāni ghāyanto, </span><br><p id=tha-ap407:28.2><span class=root>bhakkhayanto phalānahaṁ; </span><br><p id=tha-ap407:28.3><span class=root>Gandhodakaṁ pivanto ca, </span><br><p id=tha-ap407:28.4><span class=root>vasāmi mama assame. </span><br><p id=tha-ap407:29.1><span class=root>Eṇīmigā varāhā ca, </span><br><p id=tha-ap407:29.2><span class=root>pasadā khuddarūpakā; </span><br><p id=tha-ap407:29.3><span class=root>Aggikā jotikā ceva, </span><br><p id=tha-ap407:29.4><span class=root>vasanti mama assame. </span><br><p id=tha-ap407:30.1><span class=root>Haṁsā koñcā mayūrā ca, </span><br><p id=tha-ap407:30.2><span class=root>sālikāpi ca kokilā; </span><br><p id=tha-ap407:30.3><span class=root>Majjārikā bahū tattha, </span><br><p id=tha-ap407:30.4><span class=root>kosikā poṭṭhasīsakā. </span><br><p id=tha-ap407:31.1><span class=root>Pisācā dānavā ceva, </span><br><p id=tha-ap407:31.2><span class=root>kumbhaṇḍā rakkhasā bahū; </span><br><p id=tha-ap407:31.3><span class=root>Garuḷā pannagā ceva, </span><br><p id=tha-ap407:31.4><span class=root>vasanti mama assame. </span><br><p id=tha-ap407:32.1><span class=root>Mahānubhāvā isayo, </span><br><p id=tha-ap407:32.2><span class=root>santacittā samāhitā; </span><br><p id=tha-ap407:32.3><span class=root>Kamaṇḍaludharā sabbe, </span><br><p id=tha-ap407:32.4><span class=root>ajinuttaravāsanā; </span><br><p id=tha-ap407:32.5><span class=root>Jaṭābhārabharitāva, </span><br><p id=tha-ap407:32.6><span class=root>vasanti mama assame. </span><br><p id=tha-ap407:33.1><span class=root>Yugamattañca pekkhantā, </span><br><p id=tha-ap407:33.2><span class=root>nipakā santavuttino; </span><br><p id=tha-ap407:33.3><span class=root>Lābhālābhena santuṭṭhā, </span><br><p id=tha-ap407:33.4><span class=root>vasanti mama assame. </span><br><p id=tha-ap407:34.1><span class=root>Vākacīraṁ dhunantā te, </span><br><p id=tha-ap407:34.2><span class=root>phoṭentājinacammakaṁ; </span><br><p id=tha-ap407:34.3><span class=root>Sabalehi upatthaddhā, </span><br><p id=tha-ap407:34.4><span class=root>gacchanti ambare tadā. </span><br><p id=tha-ap407:35.1><span class=root>Na te dakaṁ āharanti, </span><br><p id=tha-ap407:35.2><span class=root>kaṭṭhaṁ vā aggidārukaṁ; </span><br><p id=tha-ap407:35.3><span class=root>Sayañca upasampannā, </span><br><p id=tha-ap407:35.4><span class=root>pāṭihīrassidaṁ phalaṁ. </span><br><p id=tha-ap407:36.1><span class=root>Lohadoṇiṁ gahetvāna, </span><br><p id=tha-ap407:36.2><span class=root>vanamajjhe vasanti te; </span><br><p id=tha-ap407:36.3><span class=root>Kuñjarāva mahānāgā, </span><br><p id=tha-ap407:36.4><span class=root>asambhītāva kesarī. </span><br><p id=tha-ap407:37.1><span class=root>Aññe gacchanti goyānaṁ, </span><br><p id=tha-ap407:37.2><span class=root>aññe pubbavidehakaṁ; </span><br><p id=tha-ap407:37.3><span class=root>Aññe ca uttarakuruṁ, </span><br><p id=tha-ap407:37.4><span class=root>sakaṁ balamavassitā. </span><br><p id=tha-ap407:38.1><span class=root>Tato piṇḍaṁ āharitvā, </span><br><p id=tha-ap407:38.2><span class=root>paribhuñjanti ekato; </span><br><p id=tha-ap407:38.3><span class=root>Sabbesaṁ pakkamantānaṁ, </span><br><p id=tha-ap407:38.4><span class=root>uggatejāna tādinaṁ. </span><br><p id=tha-ap407:39.1><span class=root>Ajinacammasaddena, </span><br><p id=tha-ap407:39.2><span class=root>vanaṁ saddāyate tadā; </span><br><p id=tha-ap407:39.3><span class=root>Edisā te mahāvīra, </span><br><p id=tha-ap407:39.4><span class=root>sissā uggatapā mama. </span><br><p id=tha-ap407:40.1><span class=root>Parivuto ahaṁ tehi, </span><br><p id=tha-ap407:40.2><span class=root>vasāmi mama assame; </span><br><p id=tha-ap407:40.3><span class=root>Tositā sakakammena, </span><br><p id=tha-ap407:40.4><span class=root>vinītāpi samāgatā. </span><br><p id=tha-ap407:41.1><span class=root>Ārādhayiṁsu maṁ ete, </span><br><p id=tha-ap407:41.2><span class=root>sakakammābhilāsino; </span><br><p id=tha-ap407:41.3><span class=root>Sīlavanto ca nipakā, </span><br><p id=tha-ap407:41.4><span class=root>appamaññāsu kovidā. </span><br><p id=tha-ap407:42.1><span class=root>Padumuttaro lokavidū, </span><br><p id=tha-ap407:42.2><span class=root>āhutīnaṁ paṭiggaho; </span><br><p id=tha-ap407:42.3><span class=root>Samayaṁ saṁviditvāna, </span><br><p id=tha-ap407:42.4><span class=root>upagacchi vināyako. </span><br><p id=tha-ap407:43.1><span class=root>Upagantvāna sambuddho, </span><br><p id=tha-ap407:43.2><span class=root>ātāpī nipako muni; </span><br><p id=tha-ap407:43.3><span class=root>Pattaṁ paggayha sambuddho, </span><br><p id=tha-ap407:43.4><span class=root>bhikkhāya mamupāgami. </span><br><p id=tha-ap407:44.1><span class=root>Upāgataṁ mahāvīraṁ, </span><br><p id=tha-ap407:44.2><span class=root>jalajuttamanāyakaṁ; </span><br><p id=tha-ap407:44.3><span class=root>Tiṇasantharaṁ paññāpetvā, </span><br><p id=tha-ap407:44.4><span class=root>sālapupphehi okiriṁ. </span><br><p id=tha-ap407:45.1><span class=root>Nisādetvāna sambuddhaṁ, </span><br><p id=tha-ap407:45.2><span class=root>haṭṭho saṁviggamānaso; </span><br><p id=tha-ap407:45.3><span class=root>Khippaṁ pabbatamāruyha, </span><br><p id=tha-ap407:45.4><span class=root>agaḷuṁ aggahiṁ ahaṁ. </span><br><p id=tha-ap407:46.1><span class=root>Kumbhamattaṁ gahetvāna, </span><br><p id=tha-ap407:46.2><span class=root>panasaṁ devagandhikaṁ; </span><br><p id=tha-ap407:46.3><span class=root>Khandhe āropayitvāna, </span><br><p id=tha-ap407:46.4><span class=root>upagacchiṁ vināyakaṁ. </span><br><p id=tha-ap407:47.1><span class=root>Phalaṁ buddhassa datvāna, </span><br><p id=tha-ap407:47.2><span class=root>agaḷuṁ anulimpahaṁ; </span><br><p id=tha-ap407:47.3><span class=root>Pasannacitto sumano, </span><br><p id=tha-ap407:47.4><span class=root>buddhaseṭṭhaṁ avandihaṁ. </span><br><p id=tha-ap407:48.1><span class=root>Padumuttaro lokavidū, </span><br><p id=tha-ap407:48.2><span class=root>āhutīnaṁ paṭiggaho; </span><br><p id=tha-ap407:48.3><span class=root>Isimajjhe nisīditvā, </span><br><p id=tha-ap407:48.4><span class=root>imā gāthā abhāsatha. </span><br><p id=tha-ap407:49.1><span class=root>‘Yo me phalañca agaḷuṁ, </span><br><p id=tha-ap407:49.2><span class=root>āsanañca adāsi me; </span><br><p id=tha-ap407:49.3><span class=root>Tamahaṁ kittayissāmi, </span><br><p id=tha-ap407:49.4><span class=root>suṇātha mama bhāsato. </span><br><p id=tha-ap407:50.1><span class=root>Gāme vā yadi vāraññe, </span><br><p id=tha-ap407:50.2><span class=root>pabbhāresu guhāsu vā; </span><br><p id=tha-ap407:50.3><span class=root>Imassa cittamaññāya, </span><br><p id=tha-ap407:50.4><span class=root>nibbattissati bhojanaṁ. </span><br><p id=tha-ap407:51.1><span class=root>Devaloke manusse vā, </span><br><p id=tha-ap407:51.2><span class=root>upapanno ayaṁ naro; </span><br><p id=tha-ap407:51.3><span class=root>Bhojanehi ca vatthehi, </span><br><p id=tha-ap407:51.4><span class=root>parisaṁ tappayissati. </span><br><p id=tha-ap407:52.1><span class=root>Upapajjati yaṁ yoniṁ, </span><br><p id=tha-ap407:52.2><span class=root>devattaṁ atha mānusaṁ; </span><br><p id=tha-ap407:52.3><span class=root>Akkhobhabhogo hutvāna, </span><br><p id=tha-ap407:52.4><span class=root>saṁsarissatiyaṁ naro. </span><br><p id=tha-ap407:53.1><span class=root>Tiṁsakappasahassāni, </span><br><p id=tha-ap407:53.2><span class=root>devaloke ramissati; </span><br><p id=tha-ap407:53.3><span class=root>Sahassakkhattuṁ rājā ca, </span><br><p id=tha-ap407:53.4><span class=root>cakkavattī bhavissati. </span><br><p id=tha-ap407:54.1><span class=root>Ekasattatikkhattuñca, </span><br><p id=tha-ap407:54.2><span class=root>devarajjaṁ karissati; </span><br><p id=tha-ap407:54.3><span class=root>Padesarajjaṁ vipulaṁ, </span><br><p id=tha-ap407:54.4><span class=root>gaṇanāto asaṅkhiyaṁ. </span><br><p id=tha-ap407:55.1><span class=root>Kappasatasahassamhi, </span><br><p id=tha-ap407:55.2><span class=root>okkākakulasambhavo; </span><br><p id=tha-ap407:55.3><span class=root>Gotamo nāma gottena, </span><br><p id=tha-ap407:55.4><span class=root>satthā loke bhavissati. </span><br><p id=tha-ap407:56.1><span class=root>Tassa dhammesu dāyādo, </span><br><p id=tha-ap407:56.2><span class=root>oraso dhammanimmito; </span><br><p id=tha-ap407:56.3><span class=root>(…) </span><br><p id=tha-ap407:56.4><span class=root>Sabbāsave pariññāya, </span><br><p id=tha-ap407:56.5><span class=root>viharissatināsavo’. </span><br><p id=tha-ap407:57.1><span class=root>Suladdhalābho laddho me, </span><br><p id=tha-ap407:57.2><span class=root>yohaṁ addakkhiṁ nāyakaṁ; </span><br><p id=tha-ap407:57.3><span class=root>Tisso vijjā anuppattā, </span><br><p id=tha-ap407:57.4><span class=root>kataṁ buddhassa sāsanaṁ. </span><br><p id=tha-ap407:58.1><span class=root>Gāme vā yadi vāraññe, </span><br><p id=tha-ap407:58.2><span class=root>pabbhāresu guhāsu vā; </span><br><p id=tha-ap407:58.3><span class=root>Mama saṅkappamaññāya, </span><br><p id=tha-ap407:58.4><span class=root>bhojanaṁ hoti me sadā. </span><br><p id=tha-ap407:59.1><span class=root>Kilesā jhāpitā mayhaṁ, </span><br><p id=tha-ap407:59.2><span class=root>…pe… </span><br><p id=tha-ap407:59.3><span class=root>viharāmi anāsavo. </span><br><p id=tha-ap407:60.1><span class=root>Svāgataṁ vata me āsi, </span><br><p id=tha-ap407:60.2><span class=root>…pe… </span><br><p id=tha-ap407:60.3><span class=root>kataṁ buddhassa sāsanaṁ. </span><br><p id=tha-ap407:61.1><span class=root>Paṭisambhidā catasso, </span><br><p id=tha-ap407:61.2><span class=root>…pe… </span><br><p id=tha-ap407:61.3><span class=root>kataṁ buddhassa sāsanaṁ”. </span><br><p id=tha-ap407:62.1><span class=root>Itthaṁ sudaṁ āyasmā upasivo thero imā gāthāyo abhāsitthāti. </span><br><p id=tha-ap407:63.1><span class=root>Upasivattherassāpadānaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>