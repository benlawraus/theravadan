<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0406.html>Previous</a><a href=/canon/en/pli/ms/sutta/kn/tha-ap/tha-ap0408.html>Next</a></div><p><div class=verse-container id=tha-ap407:0.1><span>Therāpadāna </span></div><p><div class=verse-container id=tha-ap407:0.2><span>Metteyyavagga </span></div><p><div class=verse-container id=tha-ap407:0.3><span class=big-bold>5 Upasivattheraapadāna </span></div><p><div class=verse-container id=tha-ap407:1.1><span>“Himavantassāvidūre, </span></div><p><div class=verse-container id=tha-ap407:1.2><span>anomo nāma pabbato; </span></div><p><div class=verse-container id=tha-ap407:1.3><span>Assamo sukato mayhaṁ, </span></div><p><div class=verse-container id=tha-ap407:1.4><span>paṇṇasālā sumāpitā. </span></div><p><div class=verse-container id=tha-ap407:2.1><span>Nadī ca sandatī tattha, </span></div><p><div class=verse-container id=tha-ap407:2.2><span>supatitthā manoramā; </span></div><p><div class=verse-container id=tha-ap407:2.3><span>Anūpatitthe jāyanti, </span></div><p><div class=verse-container id=tha-ap407:2.4><span>padumuppalakā bahū. </span></div><p><div class=verse-container id=tha-ap407:3.1><span>Pāṭhīnā pāvusā macchā, </span></div><p><div class=verse-container id=tha-ap407:3.2><span>balajā muñjarohitā; </span></div><p><div class=verse-container id=tha-ap407:3.3><span>Macchakacchapasañchannā, </span></div><p><div class=verse-container id=tha-ap407:3.4><span>nadikā sandate tadā. </span></div><p><div class=verse-container id=tha-ap407:4.1><span>Timirā pupphitā tattha, </span></div><p><div class=verse-container id=tha-ap407:4.2><span>asokā khuddamālakā; </span></div><p><div class=verse-container id=tha-ap407:4.3><span>Punnāgā giripunnāgā, </span></div><p><div class=verse-container id=tha-ap407:4.4><span>sampavanti mamassamaṁ. </span></div><p><div class=verse-container id=tha-ap407:5.1><span>Kuṭajā pupphitā tattha, </span></div><p><div class=verse-container id=tha-ap407:5.2><span>tiṇasūlavanāni ca; </span></div><p><div class=verse-container id=tha-ap407:5.3><span>Sālā ca saḷalā tattha, </span></div><p><div class=verse-container id=tha-ap407:5.4><span>campakā pupphitā bahū. </span></div><p><div class=verse-container id=tha-ap407:6.1><span>Ajjunā atimuttā ca, </span></div><p><div class=verse-container id=tha-ap407:6.2><span>mahānāmā ca pupphitā; </span></div><p><div class=verse-container id=tha-ap407:6.3><span>Asanā madhugandhī ca, </span></div><p><div class=verse-container id=tha-ap407:6.4><span>pupphitā te mamassame. </span></div><p><div class=verse-container id=tha-ap407:7.1><span>Uddālakā pāṭalikā, </span></div><p><div class=verse-container id=tha-ap407:7.2><span>yūthikā ca piyaṅgukā; </span></div><p><div class=verse-container id=tha-ap407:7.3><span>Bimbijālakasañchannā, </span></div><p><div class=verse-container id=tha-ap407:7.4><span>samantā aḍḍhayojanaṁ. </span></div><p><div class=verse-container id=tha-ap407:8.1><span>Mātaggārā sattaliyo, </span></div><p><div class=verse-container id=tha-ap407:8.2><span>pāṭalī sinduvārakā; </span></div><p><div class=verse-container id=tha-ap407:8.3><span>Aṅkolakā bahū tattha, </span></div><p><div class=verse-container id=tha-ap407:8.4><span>tālakuṭṭhi ca pupphitā; </span></div><p><div class=verse-container id=tha-ap407:8.5><span>Seleyyakā bahū tattha, </span></div><p><div class=verse-container id=tha-ap407:8.6><span>pupphitā mama assame. </span></div><p><div class=verse-container id=tha-ap407:9.1><span>Etesu pupphajātesu, </span></div><p><div class=verse-container id=tha-ap407:9.2><span>sobhanti pādapā bahū; </span></div><p><div class=verse-container id=tha-ap407:9.3><span>Samantā tena gandhena, </span></div><p><div class=verse-container id=tha-ap407:9.4><span>vāyate mama assamo. </span></div><p><div class=verse-container id=tha-ap407:10.1><span>Harītakā āmalakā, </span></div><p><div class=verse-container id=tha-ap407:10.2><span>ambajambuvibhītakā; </span></div><p><div class=verse-container id=tha-ap407:10.3><span>Kolā bhallātakā billā, </span></div><p><div class=verse-container id=tha-ap407:10.4><span>phārusakaphalāni ca. </span></div><p><div class=verse-container id=tha-ap407:11.1><span>Tindukā ca piyālā ca, </span></div><p><div class=verse-container id=tha-ap407:11.2><span>madhukā kāsumārayo; </span></div><p><div class=verse-container id=tha-ap407:11.3><span>Labujā panasā tattha, </span></div><p><div class=verse-container id=tha-ap407:11.4><span>kadalī badarīphalā. </span></div><p><div class=verse-container id=tha-ap407:12.1><span>Ambāṭakā bahū tattha, </span></div><p><div class=verse-container id=tha-ap407:12.2><span>vallikāraphalāni ca; </span></div><p><div class=verse-container id=tha-ap407:12.3><span>Bījapūrasapāriyo, </span></div><p><div class=verse-container id=tha-ap407:12.4><span>phalitā mama assame. </span></div><p><div class=verse-container id=tha-ap407:13.1><span>Āḷakā isimuggā ca, </span></div><p><div class=verse-container id=tha-ap407:13.2><span>tato modaphalā bahū; </span></div><p><div class=verse-container id=tha-ap407:13.3><span>Avaṭā pakkabharitā, </span></div><p><div class=verse-container id=tha-ap407:13.4><span>pilakkhudumbarāni ca. </span></div><p><div class=verse-container id=tha-ap407:14.1><span>Pipphalī marīcā tattha, </span></div><p><div class=verse-container id=tha-ap407:14.2><span>nigrodhā ca kapitthanā; </span></div><p><div class=verse-container id=tha-ap407:14.3><span>Udumbarakā bahavo, </span></div><p><div class=verse-container id=tha-ap407:14.4><span>kaṇḍupaṇṇā ca hariyo. </span></div><p><div class=verse-container id=tha-ap407:15.1><span>Ete caññe ca bahavo, </span></div><p><div class=verse-container id=tha-ap407:15.2><span>phalitā assame mama; </span></div><p><div class=verse-container id=tha-ap407:15.3><span>Puppharukkhāpi bahavo, </span></div><p><div class=verse-container id=tha-ap407:15.4><span>pupphitā mama assame. </span></div><p><div class=verse-container id=tha-ap407:16.1><span>Āluvā ca kaḷambā ca, </span></div><p><div class=verse-container id=tha-ap407:16.2><span>biḷālī takkalāni ca; </span></div><p><div class=verse-container id=tha-ap407:16.3><span>Ālakā tālakā ceva, </span></div><p><div class=verse-container id=tha-ap407:16.4><span>vijjanti assame mama. </span></div><p><div class=verse-container id=tha-ap407:17.1><span>Assamassāvidūre me, </span></div><p><div class=verse-container id=tha-ap407:17.2><span>mahājātassaro ahu; </span></div><p><div class=verse-container id=tha-ap407:17.3><span>Acchodako sītajalo, </span></div><p><div class=verse-container id=tha-ap407:17.4><span>supatittho manoramo. </span></div><p><div class=verse-container id=tha-ap407:18.1><span>Padumuppalā bahū tattha, </span></div><p><div class=verse-container id=tha-ap407:18.2><span>puṇḍarīkasamāyutā; </span></div><p><div class=verse-container id=tha-ap407:18.3><span>Mandālakehi sañchannā, </span></div><p><div class=verse-container id=tha-ap407:18.4><span>nānāgandhasameritā. </span></div><p><div class=verse-container id=tha-ap407:19.1><span>Gabbhaṁ gaṇhanti padumā, </span></div><p><div class=verse-container id=tha-ap407:19.2><span>aññe pupphanti kesarī; </span></div><p><div class=verse-container id=tha-ap407:19.3><span>Opupphapattā tiṭṭhanti, </span></div><p><div class=verse-container id=tha-ap407:19.4><span>padumākaṇṇikā bahū. </span></div><p><div class=verse-container id=tha-ap407:20.1><span>Madhu bhisamhā savati, </span></div><p><div class=verse-container id=tha-ap407:20.2><span>khīraṁ sappi mulāḷibhi; </span></div><p><div class=verse-container id=tha-ap407:20.3><span>Samantā tena gandhena, </span></div><p><div class=verse-container id=tha-ap407:20.4><span>nānāgandhasameritā. </span></div><p><div class=verse-container id=tha-ap407:21.1><span>Kumudā ambagandhi ca, </span></div><p><div class=verse-container id=tha-ap407:21.2><span>nayitā dissare bahū; </span></div><p><div class=verse-container id=tha-ap407:21.3><span>Jātassarassānukūlaṁ, </span></div><p><div class=verse-container id=tha-ap407:21.4><span>ketakā pupphitā bahū. </span></div><p><div class=verse-container id=tha-ap407:22.1><span>Suphullā bandhujīvā ca, </span></div><p><div class=verse-container id=tha-ap407:22.2><span>setavārī sugandhikā; </span></div><p><div class=verse-container id=tha-ap407:22.3><span>Kumbhilā susumārā ca, </span></div><p><div class=verse-container id=tha-ap407:22.4><span>gahakā tattha jāyare. </span></div><p><div class=verse-container id=tha-ap407:23.1><span>Uggāhakā ajagarā, </span></div><p><div class=verse-container id=tha-ap407:23.2><span>tattha jātassare bahū; </span></div><p><div class=verse-container id=tha-ap407:23.3><span>Pāṭhīnā pāvusā macchā, </span></div><p><div class=verse-container id=tha-ap407:23.4><span>balajā muñjarohitā. </span></div><p><div class=verse-container id=tha-ap407:24.1><span>Macchakacchapasañchannā, </span></div><p><div class=verse-container id=tha-ap407:24.2><span>atho papaṭakāhi ca; </span></div><p><div class=verse-container id=tha-ap407:24.3><span>Pārevatā ravihaṁsā, </span></div><p><div class=verse-container id=tha-ap407:24.4><span>kukutthā ca nadīcarā. </span></div><p><div class=verse-container id=tha-ap407:25.1><span>Dindibhā cakkavākā ca, </span></div><p><div class=verse-container id=tha-ap407:25.2><span>pampakā jīvajīvakā; </span></div><p><div class=verse-container id=tha-ap407:25.3><span>Kalandakā ukkusā ca, </span></div><p><div class=verse-container id=tha-ap407:25.4><span>senakā uddharā bahū. </span></div><p><div class=verse-container id=tha-ap407:26.1><span>Koṭṭhakā sukapotā ca, </span></div><p><div class=verse-container id=tha-ap407:26.2><span>tuliyā camarā bahū; </span></div><p><div class=verse-container id=tha-ap407:26.3><span>Kāreniyo ca tilakā, </span></div><p><div class=verse-container id=tha-ap407:26.4><span>upajīvanti taṁ saraṁ. </span></div><p><div class=verse-container id=tha-ap407:27.1><span>Sīhā byagghā ca dīpī ca, </span></div><p><div class=verse-container id=tha-ap407:27.2><span>acchakokataracchakā; </span></div><p><div class=verse-container id=tha-ap407:27.3><span>Vānarā kinnarā ceva, </span></div><p><div class=verse-container id=tha-ap407:27.4><span>dissanti mama assame. </span></div><p><div class=verse-container id=tha-ap407:28.1><span>Tāni gandhāni ghāyanto, </span></div><p><div class=verse-container id=tha-ap407:28.2><span>bhakkhayanto phalānahaṁ; </span></div><p><div class=verse-container id=tha-ap407:28.3><span>Gandhodakaṁ pivanto ca, </span></div><p><div class=verse-container id=tha-ap407:28.4><span>vasāmi mama assame. </span></div><p><div class=verse-container id=tha-ap407:29.1><span>Eṇīmigā varāhā ca, </span></div><p><div class=verse-container id=tha-ap407:29.2><span>pasadā khuddarūpakā; </span></div><p><div class=verse-container id=tha-ap407:29.3><span>Aggikā jotikā ceva, </span></div><p><div class=verse-container id=tha-ap407:29.4><span>vasanti mama assame. </span></div><p><div class=verse-container id=tha-ap407:30.1><span>Haṁsā koñcā mayūrā ca, </span></div><p><div class=verse-container id=tha-ap407:30.2><span>sālikāpi ca kokilā; </span></div><p><div class=verse-container id=tha-ap407:30.3><span>Majjārikā bahū tattha, </span></div><p><div class=verse-container id=tha-ap407:30.4><span>kosikā poṭṭhasīsakā. </span></div><p><div class=verse-container id=tha-ap407:31.1><span>Pisācā dānavā ceva, </span></div><p><div class=verse-container id=tha-ap407:31.2><span>kumbhaṇḍā rakkhasā bahū; </span></div><p><div class=verse-container id=tha-ap407:31.3><span>Garuḷā pannagā ceva, </span></div><p><div class=verse-container id=tha-ap407:31.4><span>vasanti mama assame. </span></div><p><div class=verse-container id=tha-ap407:32.1><span>Mahānubhāvā isayo, </span></div><p><div class=verse-container id=tha-ap407:32.2><span>santacittā samāhitā; </span></div><p><div class=verse-container id=tha-ap407:32.3><span>Kamaṇḍaludharā sabbe, </span></div><p><div class=verse-container id=tha-ap407:32.4><span>ajinuttaravāsanā; </span></div><p><div class=verse-container id=tha-ap407:32.5><span>Jaṭābhārabharitāva, </span></div><p><div class=verse-container id=tha-ap407:32.6><span>vasanti mama assame. </span></div><p><div class=verse-container id=tha-ap407:33.1><span>Yugamattañca pekkhantā, </span></div><p><div class=verse-container id=tha-ap407:33.2><span>nipakā santavuttino; </span></div><p><div class=verse-container id=tha-ap407:33.3><span>Lābhālābhena santuṭṭhā, </span></div><p><div class=verse-container id=tha-ap407:33.4><span>vasanti mama assame. </span></div><p><div class=verse-container id=tha-ap407:34.1><span>Vākacīraṁ dhunantā te, </span></div><p><div class=verse-container id=tha-ap407:34.2><span>phoṭentājinacammakaṁ; </span></div><p><div class=verse-container id=tha-ap407:34.3><span>Sabalehi upatthaddhā, </span></div><p><div class=verse-container id=tha-ap407:34.4><span>gacchanti ambare tadā. </span></div><p><div class=verse-container id=tha-ap407:35.1><span>Na te dakaṁ āharanti, </span></div><p><div class=verse-container id=tha-ap407:35.2><span>kaṭṭhaṁ vā aggidārukaṁ; </span></div><p><div class=verse-container id=tha-ap407:35.3><span>Sayañca upasampannā, </span></div><p><div class=verse-container id=tha-ap407:35.4><span>pāṭihīrassidaṁ phalaṁ. </span></div><p><div class=verse-container id=tha-ap407:36.1><span>Lohadoṇiṁ gahetvāna, </span></div><p><div class=verse-container id=tha-ap407:36.2><span>vanamajjhe vasanti te; </span></div><p><div class=verse-container id=tha-ap407:36.3><span>Kuñjarāva mahānāgā, </span></div><p><div class=verse-container id=tha-ap407:36.4><span>asambhītāva kesarī. </span></div><p><div class=verse-container id=tha-ap407:37.1><span>Aññe gacchanti goyānaṁ, </span></div><p><div class=verse-container id=tha-ap407:37.2><span>aññe pubbavidehakaṁ; </span></div><p><div class=verse-container id=tha-ap407:37.3><span>Aññe ca uttarakuruṁ, </span></div><p><div class=verse-container id=tha-ap407:37.4><span>sakaṁ balamavassitā. </span></div><p><div class=verse-container id=tha-ap407:38.1><span>Tato piṇḍaṁ āharitvā, </span></div><p><div class=verse-container id=tha-ap407:38.2><span>paribhuñjanti ekato; </span></div><p><div class=verse-container id=tha-ap407:38.3><span>Sabbesaṁ pakkamantānaṁ, </span></div><p><div class=verse-container id=tha-ap407:38.4><span>uggatejāna tādinaṁ. </span></div><p><div class=verse-container id=tha-ap407:39.1><span>Ajinacammasaddena, </span></div><p><div class=verse-container id=tha-ap407:39.2><span>vanaṁ saddāyate tadā; </span></div><p><div class=verse-container id=tha-ap407:39.3><span>Edisā te mahāvīra, </span></div><p><div class=verse-container id=tha-ap407:39.4><span>sissā uggatapā mama. </span></div><p><div class=verse-container id=tha-ap407:40.1><span>Parivuto ahaṁ tehi, </span></div><p><div class=verse-container id=tha-ap407:40.2><span>vasāmi mama assame; </span></div><p><div class=verse-container id=tha-ap407:40.3><span>Tositā sakakammena, </span></div><p><div class=verse-container id=tha-ap407:40.4><span>vinītāpi samāgatā. </span></div><p><div class=verse-container id=tha-ap407:41.1><span>Ārādhayiṁsu maṁ ete, </span></div><p><div class=verse-container id=tha-ap407:41.2><span>sakakammābhilāsino; </span></div><p><div class=verse-container id=tha-ap407:41.3><span>Sīlavanto ca nipakā, </span></div><p><div class=verse-container id=tha-ap407:41.4><span>appamaññāsu kovidā. </span></div><p><div class=verse-container id=tha-ap407:42.1><span>Padumuttaro lokavidū, </span></div><p><div class=verse-container id=tha-ap407:42.2><span>āhutīnaṁ paṭiggaho; </span></div><p><div class=verse-container id=tha-ap407:42.3><span>Samayaṁ saṁviditvāna, </span></div><p><div class=verse-container id=tha-ap407:42.4><span>upagacchi vināyako. </span></div><p><div class=verse-container id=tha-ap407:43.1><span>Upagantvāna sambuddho, </span></div><p><div class=verse-container id=tha-ap407:43.2><span>ātāpī nipako muni; </span></div><p><div class=verse-container id=tha-ap407:43.3><span>Pattaṁ paggayha sambuddho, </span></div><p><div class=verse-container id=tha-ap407:43.4><span>bhikkhāya mamupāgami. </span></div><p><div class=verse-container id=tha-ap407:44.1><span>Upāgataṁ mahāvīraṁ, </span></div><p><div class=verse-container id=tha-ap407:44.2><span>jalajuttamanāyakaṁ; </span></div><p><div class=verse-container id=tha-ap407:44.3><span>Tiṇasantharaṁ paññāpetvā, </span></div><p><div class=verse-container id=tha-ap407:44.4><span>sālapupphehi okiriṁ. </span></div><p><div class=verse-container id=tha-ap407:45.1><span>Nisādetvāna sambuddhaṁ, </span></div><p><div class=verse-container id=tha-ap407:45.2><span>haṭṭho saṁviggamānaso; </span></div><p><div class=verse-container id=tha-ap407:45.3><span>Khippaṁ pabbatamāruyha, </span></div><p><div class=verse-container id=tha-ap407:45.4><span>agaḷuṁ aggahiṁ ahaṁ. </span></div><p><div class=verse-container id=tha-ap407:46.1><span>Kumbhamattaṁ gahetvāna, </span></div><p><div class=verse-container id=tha-ap407:46.2><span>panasaṁ devagandhikaṁ; </span></div><p><div class=verse-container id=tha-ap407:46.3><span>Khandhe āropayitvāna, </span></div><p><div class=verse-container id=tha-ap407:46.4><span>upagacchiṁ vināyakaṁ. </span></div><p><div class=verse-container id=tha-ap407:47.1><span>Phalaṁ buddhassa datvāna, </span></div><p><div class=verse-container id=tha-ap407:47.2><span>agaḷuṁ anulimpahaṁ; </span></div><p><div class=verse-container id=tha-ap407:47.3><span>Pasannacitto sumano, </span></div><p><div class=verse-container id=tha-ap407:47.4><span>buddhaseṭṭhaṁ avandihaṁ. </span></div><p><div class=verse-container id=tha-ap407:48.1><span>Padumuttaro lokavidū, </span></div><p><div class=verse-container id=tha-ap407:48.2><span>āhutīnaṁ paṭiggaho; </span></div><p><div class=verse-container id=tha-ap407:48.3><span>Isimajjhe nisīditvā, </span></div><p><div class=verse-container id=tha-ap407:48.4><span>imā gāthā abhāsatha. </span></div><p><div class=verse-container id=tha-ap407:49.1><span>‘Yo me phalañca agaḷuṁ, </span></div><p><div class=verse-container id=tha-ap407:49.2><span>āsanañca adāsi me; </span></div><p><div class=verse-container id=tha-ap407:49.3><span>Tamahaṁ kittayissāmi, </span></div><p><div class=verse-container id=tha-ap407:49.4><span>suṇātha mama bhāsato. </span></div><p><div class=verse-container id=tha-ap407:50.1><span>Gāme vā yadi vāraññe, </span></div><p><div class=verse-container id=tha-ap407:50.2><span>pabbhāresu guhāsu vā; </span></div><p><div class=verse-container id=tha-ap407:50.3><span>Imassa cittamaññāya, </span></div><p><div class=verse-container id=tha-ap407:50.4><span>nibbattissati bhojanaṁ. </span></div><p><div class=verse-container id=tha-ap407:51.1><span>Devaloke manusse vā, </span></div><p><div class=verse-container id=tha-ap407:51.2><span>upapanno ayaṁ naro; </span></div><p><div class=verse-container id=tha-ap407:51.3><span>Bhojanehi ca vatthehi, </span></div><p><div class=verse-container id=tha-ap407:51.4><span>parisaṁ tappayissati. </span></div><p><div class=verse-container id=tha-ap407:52.1><span>Upapajjati yaṁ yoniṁ, </span></div><p><div class=verse-container id=tha-ap407:52.2><span>devattaṁ atha mānusaṁ; </span></div><p><div class=verse-container id=tha-ap407:52.3><span>Akkhobhabhogo hutvāna, </span></div><p><div class=verse-container id=tha-ap407:52.4><span>saṁsarissatiyaṁ naro. </span></div><p><div class=verse-container id=tha-ap407:53.1><span>Tiṁsakappasahassāni, </span></div><p><div class=verse-container id=tha-ap407:53.2><span>devaloke ramissati; </span></div><p><div class=verse-container id=tha-ap407:53.3><span>Sahassakkhattuṁ rājā ca, </span></div><p><div class=verse-container id=tha-ap407:53.4><span>cakkavattī bhavissati. </span></div><p><div class=verse-container id=tha-ap407:54.1><span>Ekasattatikkhattuñca, </span></div><p><div class=verse-container id=tha-ap407:54.2><span>devarajjaṁ karissati; </span></div><p><div class=verse-container id=tha-ap407:54.3><span>Padesarajjaṁ vipulaṁ, </span></div><p><div class=verse-container id=tha-ap407:54.4><span>gaṇanāto asaṅkhiyaṁ. </span></div><p><div class=verse-container id=tha-ap407:55.1><span>Kappasatasahassamhi, </span></div><p><div class=verse-container id=tha-ap407:55.2><span>okkākakulasambhavo; </span></div><p><div class=verse-container id=tha-ap407:55.3><span>Gotamo nāma gottena, </span></div><p><div class=verse-container id=tha-ap407:55.4><span>satthā loke bhavissati. </span></div><p><div class=verse-container id=tha-ap407:56.1><span>Tassa dhammesu dāyādo, </span></div><p><div class=verse-container id=tha-ap407:56.2><span>oraso dhammanimmito; </span></div><p><div class=verse-container id=tha-ap407:56.3><span>(…) </span></div><p><div class=verse-container id=tha-ap407:56.4><span>Sabbāsave pariññāya, </span></div><p><div class=verse-container id=tha-ap407:56.5><span>viharissatināsavo’. </span></div><p><div class=verse-container id=tha-ap407:57.1><span>Suladdhalābho laddho me, </span></div><p><div class=verse-container id=tha-ap407:57.2><span>yohaṁ addakkhiṁ nāyakaṁ; </span></div><p><div class=verse-container id=tha-ap407:57.3><span>Tisso vijjā anuppattā, </span></div><p><div class=verse-container id=tha-ap407:57.4><span>kataṁ buddhassa sāsanaṁ. </span></div><p><div class=verse-container id=tha-ap407:58.1><span>Gāme vā yadi vāraññe, </span></div><p><div class=verse-container id=tha-ap407:58.2><span>pabbhāresu guhāsu vā; </span></div><p><div class=verse-container id=tha-ap407:58.3><span>Mama saṅkappamaññāya, </span></div><p><div class=verse-container id=tha-ap407:58.4><span>bhojanaṁ hoti me sadā. </span></div><p><div class=verse-container id=tha-ap407:59.1><span>Kilesā jhāpitā mayhaṁ, </span></div><p><div class=verse-container id=tha-ap407:59.2><span>…pe… </span></div><p><div class=verse-container id=tha-ap407:59.3><span>viharāmi anāsavo. </span></div><p><div class=verse-container id=tha-ap407:60.1><span>Svāgataṁ vata me āsi, </span></div><p><div class=verse-container id=tha-ap407:60.2><span>…pe… </span></div><p><div class=verse-container id=tha-ap407:60.3><span>kataṁ buddhassa sāsanaṁ. </span></div><p><div class=verse-container id=tha-ap407:61.1><span>Paṭisambhidā catasso, </span></div><p><div class=verse-container id=tha-ap407:61.2><span>…pe… </span></div><p><div class=verse-container id=tha-ap407:61.3><span>kataṁ buddhassa sāsanaṁ”. </span></div><p><div class=verse-container id=tha-ap407:62.1><span>Itthaṁ sudaṁ āyasmā upasivo thero imā gāthāyo abhāsitthāti. </span></div><p><div class=verse-container id=tha-ap407:63.1><span>Upasivattherassāpadānaṁ pañcamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0406.html>Previous</a><a href=/canon/en/pli/ms/sutta/kn/tha-ap/tha-ap0408.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>