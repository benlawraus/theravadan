<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0339.html>Previous</a><a href=/canon/en/pli/ms/sutta/kn/tha-ap/tha-ap0341.html>Next</a></div><p><div class=verse-container id=tha-ap340:0.1><span>Therāpadāna </span></div><p><div class=verse-container id=tha-ap340:0.2><span>Gandhodakavagga </span></div><p><div class=verse-container id=tha-ap340:0.3><span class=big-bold>Uttareyyadāyakattheraapadāna </span></div><p><div class=verse-container id=tha-ap340:1.1><span>“Nagare haṁsavatiyā, </span></div><p><div class=verse-container id=tha-ap340:1.2><span>ahosiṁ brāhmaṇo tadā; </span></div><p><div class=verse-container id=tha-ap340:1.3><span>Ajjhāyako mantadharo, </span></div><p><div class=verse-container id=tha-ap340:1.4><span>tiṇṇaṁ vedāna pāragū. </span></div><p><div class=verse-container id=tha-ap340:2.1><span>Purakkhato sasissehi, </span></div><p><div class=verse-container id=tha-ap340:2.2><span>jātimā ca susikkhito; </span></div><p><div class=verse-container id=tha-ap340:2.3><span>Toyābhisecanatthāya, </span></div><p><div class=verse-container id=tha-ap340:2.4><span>nagarā nikkhamiṁ tadā. </span></div><p><div class=verse-container id=tha-ap340:3.1><span>Padumuttaro nāma jino, </span></div><p><div class=verse-container id=tha-ap340:3.2><span>sabbadhammāna pāragū; </span></div><p><div class=verse-container id=tha-ap340:3.3><span>Khīṇāsavasahassehi, </span></div><p><div class=verse-container id=tha-ap340:3.4><span>pāvisī nagaraṁ jino. </span></div><p><div class=verse-container id=tha-ap340:4.1><span>Sucārurūpaṁ disvāna, </span></div><p><div class=verse-container id=tha-ap340:4.2><span>āneñjakāritaṁ viya; </span></div><p><div class=verse-container id=tha-ap340:4.3><span>Parivutaṁ arahantehi, </span></div><p><div class=verse-container id=tha-ap340:4.4><span>disvā cittaṁ pasādayiṁ. </span></div><p><div class=verse-container id=tha-ap340:5.1><span>Sirasmiṁ añjaliṁ katvā, </span></div><p><div class=verse-container id=tha-ap340:5.2><span>namassitvāna subbataṁ; </span></div><p><div class=verse-container id=tha-ap340:5.3><span>Pasannacitto sumano, </span></div><p><div class=verse-container id=tha-ap340:5.4><span>uttarīyamadāsahaṁ. </span></div><p><div class=verse-container id=tha-ap340:6.1><span>Ubho hatthehi paggayha, </span></div><p><div class=verse-container id=tha-ap340:6.2><span>sāṭakaṁ ukkhipiṁ ahaṁ; </span></div><p><div class=verse-container id=tha-ap340:6.3><span>Yāvatā buddhaparisā, </span></div><p><div class=verse-container id=tha-ap340:6.4><span>tāva chādesi sāṭako. </span></div><p><div class=verse-container id=tha-ap340:7.1><span>Piṇḍacāraṁ carantassa, </span></div><p><div class=verse-container id=tha-ap340:7.2><span>mahābhikkhugaṇādino; </span></div><p><div class=verse-container id=tha-ap340:7.3><span>Chadaṁ karonto aṭṭhāsi, </span></div><p><div class=verse-container id=tha-ap340:7.4><span>hāsayanto mamaṁ tadā. </span></div><p><div class=verse-container id=tha-ap340:8.1><span>Gharato nikkhamantassa, </span></div><p><div class=verse-container id=tha-ap340:8.2><span>sayambhū aggapuggalo; </span></div><p><div class=verse-container id=tha-ap340:8.3><span>Vīthiyaṁva ṭhito satthā, </span></div><p><div class=verse-container id=tha-ap340:8.4><span>akā me anumodanaṁ. </span></div><p><div class=verse-container id=tha-ap340:9.1><span>Pasannacitto sumano, </span></div><p><div class=verse-container id=tha-ap340:9.2><span>yo me adāsi sāṭakaṁ; </span></div><p><div class=verse-container id=tha-ap340:9.3><span>Tamahaṁ kittayissāmi, </span></div><p><div class=verse-container id=tha-ap340:9.4><span>suṇotha mama bhāsato. </span></div><p><div class=verse-container id=tha-ap340:10.1><span>‘Tiṁsakappasahassāni, </span></div><p><div class=verse-container id=tha-ap340:10.2><span>devaloke ramissati; </span></div><p><div class=verse-container id=tha-ap340:10.3><span>Paññāsakkhattuṁ devindo, </span></div><p><div class=verse-container id=tha-ap340:10.4><span>devarajjaṁ karissati. </span></div><p><div class=verse-container id=tha-ap340:11.1><span>Devaloke vasantassa, </span></div><p><div class=verse-container id=tha-ap340:11.2><span>puññakammasamaṅgino; </span></div><p><div class=verse-container id=tha-ap340:11.3><span>Samantā yojanasataṁ, </span></div><p><div class=verse-container id=tha-ap340:11.4><span>dussacchannaṁ bhavissati. </span></div><p><div class=verse-container id=tha-ap340:12.1><span>Chattiṁsakkhattuṁ rājā ca, </span></div><p><div class=verse-container id=tha-ap340:12.2><span>cakkavattī bhavissati; </span></div><p><div class=verse-container id=tha-ap340:12.3><span>Padesarajjaṁ vipulaṁ, </span></div><p><div class=verse-container id=tha-ap340:12.4><span>gaṇanāto asaṅkhiyaṁ. </span></div><p><div class=verse-container id=tha-ap340:13.1><span>Bhave saṁsaramānassa, </span></div><p><div class=verse-container id=tha-ap340:13.2><span>puññakammasamaṅgino; </span></div><p><div class=verse-container id=tha-ap340:13.3><span>Manasā patthitaṁ sabbaṁ, </span></div><p><div class=verse-container id=tha-ap340:13.4><span>nibbattissati tāvade. </span></div><p><div class=verse-container id=tha-ap340:14.1><span>Koseyyakambaliyāni, </span></div><p><div class=verse-container id=tha-ap340:14.2><span>khomakappāsikāni ca; </span></div><p><div class=verse-container id=tha-ap340:14.3><span>Mahagghāni ca dussāni, </span></div><p><div class=verse-container id=tha-ap340:14.4><span>paṭilacchatiyaṁ naro. </span></div><p><div class=verse-container id=tha-ap340:15.1><span>Manasā patthitaṁ sabbaṁ, </span></div><p><div class=verse-container id=tha-ap340:15.2><span>paṭilacchatiyaṁ naro; </span></div><p><div class=verse-container id=tha-ap340:15.3><span>Ekadussassa vipākaṁ, </span></div><p><div class=verse-container id=tha-ap340:15.4><span>anubhossati sabbadā. </span></div><p><div class=verse-container id=tha-ap340:16.1><span>So pacchā pabbajitvāna, </span></div><p><div class=verse-container id=tha-ap340:16.2><span>sukkamūlena codito; </span></div><p><div class=verse-container id=tha-ap340:16.3><span>Gotamassa bhagavato, </span></div><p><div class=verse-container id=tha-ap340:16.4><span>dhammaṁ sacchikarissati’. </span></div><p><div class=verse-container id=tha-ap340:17.1><span>Aho me sukataṁ kammaṁ, </span></div><p><div class=verse-container id=tha-ap340:17.2><span>sabbaññussa mahesino; </span></div><p><div class=verse-container id=tha-ap340:17.3><span>Ekāhaṁ sāṭakaṁ datvā, </span></div><p><div class=verse-container id=tha-ap340:17.4><span>pattomhi amataṁ padaṁ. </span></div><p><div class=verse-container id=tha-ap340:18.1><span>Maṇḍape rukkhamūle vā, </span></div><p><div class=verse-container id=tha-ap340:18.2><span>vasato suññake ghare; </span></div><p><div class=verse-container id=tha-ap340:18.3><span>Dhāreti dussachadanaṁ, </span></div><p><div class=verse-container id=tha-ap340:18.4><span>samantā byāmato mama. </span></div><p><div class=verse-container id=tha-ap340:19.1><span>Aviññattaṁ nivāsemi, </span></div><p><div class=verse-container id=tha-ap340:19.2><span>cīvaraṁ paccayañcahaṁ; </span></div><p><div class=verse-container id=tha-ap340:19.3><span>Lābhī annassa pānassa, </span></div><p><div class=verse-container id=tha-ap340:19.4><span>uttareyyassidaṁ phalaṁ. </span></div><p><div class=verse-container id=tha-ap340:20.1><span>Satasahassito kappe, </span></div><p><div class=verse-container id=tha-ap340:20.2><span>yaṁ kammamakariṁ tadā; </span></div><p><div class=verse-container id=tha-ap340:20.3><span>Duggatiṁ nābhijānāmi, </span></div><p><div class=verse-container id=tha-ap340:20.4><span>vatthadānassidaṁ phalaṁ. </span></div><p><div class=verse-container id=tha-ap340:21.1><span>Paṭisambhidā catasso, </span></div><p><div class=verse-container id=tha-ap340:21.2><span>…pe… </span></div><p><div class=verse-container id=tha-ap340:21.3><span>kataṁ buddhassa sāsanaṁ”. </span></div><p><div class=verse-container id=tha-ap340:22.1><span>Itthaṁ sudaṁ āyasmā uttareyyadāyako thero imā gāthāyo abhāsitthāti. </span></div><p><div class=verse-container id=tha-ap340:23.1><span>Uttareyyadāyakattherassāpadānaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0339.html>Previous</a><a href=/canon/en/pli/ms/sutta/kn/tha-ap/tha-ap0341.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>