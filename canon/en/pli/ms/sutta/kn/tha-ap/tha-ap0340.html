<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0339.html>Previous</a><a href=/canon/en/pli/ms/sutta/kn/tha-ap/tha-ap0341.html>Next</a></div><p id=tha-ap340:0.1><span class=root>Therāpadāna </span><br><p id=tha-ap340:0.2><span class=root>Gandhodakavagga </span><br><p id=tha-ap340:0.3><span class="root big-bold">Uttareyyadāyakattheraapadāna </span><br><p id=tha-ap340:1.1><span class=root>“Nagare haṁsavatiyā, </span><br><p id=tha-ap340:1.2><span class=root>ahosiṁ brāhmaṇo tadā; </span><br><p id=tha-ap340:1.3><span class=root>Ajjhāyako mantadharo, </span><br><p id=tha-ap340:1.4><span class=root>tiṇṇaṁ vedāna pāragū. </span><br><p id=tha-ap340:2.1><span class=root>Purakkhato sasissehi, </span><br><p id=tha-ap340:2.2><span class=root>jātimā ca susikkhito; </span><br><p id=tha-ap340:2.3><span class=root>Toyābhisecanatthāya, </span><br><p id=tha-ap340:2.4><span class=root>nagarā nikkhamiṁ tadā. </span><br><p id=tha-ap340:3.1><span class=root>Padumuttaro nāma jino, </span><br><p id=tha-ap340:3.2><span class=root>sabbadhammāna pāragū; </span><br><p id=tha-ap340:3.3><span class=root>Khīṇāsavasahassehi, </span><br><p id=tha-ap340:3.4><span class=root>pāvisī nagaraṁ jino. </span><br><p id=tha-ap340:4.1><span class=root>Sucārurūpaṁ disvāna, </span><br><p id=tha-ap340:4.2><span class=root>āneñjakāritaṁ viya; </span><br><p id=tha-ap340:4.3><span class=root>Parivutaṁ arahantehi, </span><br><p id=tha-ap340:4.4><span class=root>disvā cittaṁ pasādayiṁ. </span><br><p id=tha-ap340:5.1><span class=root>Sirasmiṁ añjaliṁ katvā, </span><br><p id=tha-ap340:5.2><span class=root>namassitvāna subbataṁ; </span><br><p id=tha-ap340:5.3><span class=root>Pasannacitto sumano, </span><br><p id=tha-ap340:5.4><span class=root>uttarīyamadāsahaṁ. </span><br><p id=tha-ap340:6.1><span class=root>Ubho hatthehi paggayha, </span><br><p id=tha-ap340:6.2><span class=root>sāṭakaṁ ukkhipiṁ ahaṁ; </span><br><p id=tha-ap340:6.3><span class=root>Yāvatā buddhaparisā, </span><br><p id=tha-ap340:6.4><span class=root>tāva chādesi sāṭako. </span><br><p id=tha-ap340:7.1><span class=root>Piṇḍacāraṁ carantassa, </span><br><p id=tha-ap340:7.2><span class=root>mahābhikkhugaṇādino; </span><br><p id=tha-ap340:7.3><span class=root>Chadaṁ karonto aṭṭhāsi, </span><br><p id=tha-ap340:7.4><span class=root>hāsayanto mamaṁ tadā. </span><br><p id=tha-ap340:8.1><span class=root>Gharato nikkhamantassa, </span><br><p id=tha-ap340:8.2><span class=root>sayambhū aggapuggalo; </span><br><p id=tha-ap340:8.3><span class=root>Vīthiyaṁva ṭhito satthā, </span><br><p id=tha-ap340:8.4><span class=root>akā me anumodanaṁ. </span><br><p id=tha-ap340:9.1><span class=root>Pasannacitto sumano, </span><br><p id=tha-ap340:9.2><span class=root>yo me adāsi sāṭakaṁ; </span><br><p id=tha-ap340:9.3><span class=root>Tamahaṁ kittayissāmi, </span><br><p id=tha-ap340:9.4><span class=root>suṇotha mama bhāsato. </span><br><p id=tha-ap340:10.1><span class=root>‘Tiṁsakappasahassāni, </span><br><p id=tha-ap340:10.2><span class=root>devaloke ramissati; </span><br><p id=tha-ap340:10.3><span class=root>Paññāsakkhattuṁ devindo, </span><br><p id=tha-ap340:10.4><span class=root>devarajjaṁ karissati. </span><br><p id=tha-ap340:11.1><span class=root>Devaloke vasantassa, </span><br><p id=tha-ap340:11.2><span class=root>puññakammasamaṅgino; </span><br><p id=tha-ap340:11.3><span class=root>Samantā yojanasataṁ, </span><br><p id=tha-ap340:11.4><span class=root>dussacchannaṁ bhavissati. </span><br><p id=tha-ap340:12.1><span class=root>Chattiṁsakkhattuṁ rājā ca, </span><br><p id=tha-ap340:12.2><span class=root>cakkavattī bhavissati; </span><br><p id=tha-ap340:12.3><span class=root>Padesarajjaṁ vipulaṁ, </span><br><p id=tha-ap340:12.4><span class=root>gaṇanāto asaṅkhiyaṁ. </span><br><p id=tha-ap340:13.1><span class=root>Bhave saṁsaramānassa, </span><br><p id=tha-ap340:13.2><span class=root>puññakammasamaṅgino; </span><br><p id=tha-ap340:13.3><span class=root>Manasā patthitaṁ sabbaṁ, </span><br><p id=tha-ap340:13.4><span class=root>nibbattissati tāvade. </span><br><p id=tha-ap340:14.1><span class=root>Koseyyakambaliyāni, </span><br><p id=tha-ap340:14.2><span class=root>khomakappāsikāni ca; </span><br><p id=tha-ap340:14.3><span class=root>Mahagghāni ca dussāni, </span><br><p id=tha-ap340:14.4><span class=root>paṭilacchatiyaṁ naro. </span><br><p id=tha-ap340:15.1><span class=root>Manasā patthitaṁ sabbaṁ, </span><br><p id=tha-ap340:15.2><span class=root>paṭilacchatiyaṁ naro; </span><br><p id=tha-ap340:15.3><span class=root>Ekadussassa vipākaṁ, </span><br><p id=tha-ap340:15.4><span class=root>anubhossati sabbadā. </span><br><p id=tha-ap340:16.1><span class=root>So pacchā pabbajitvāna, </span><br><p id=tha-ap340:16.2><span class=root>sukkamūlena codito; </span><br><p id=tha-ap340:16.3><span class=root>Gotamassa bhagavato, </span><br><p id=tha-ap340:16.4><span class=root>dhammaṁ sacchikarissati’. </span><br><p id=tha-ap340:17.1><span class=root>Aho me sukataṁ kammaṁ, </span><br><p id=tha-ap340:17.2><span class=root>sabbaññussa mahesino; </span><br><p id=tha-ap340:17.3><span class=root>Ekāhaṁ sāṭakaṁ datvā, </span><br><p id=tha-ap340:17.4><span class=root>pattomhi amataṁ padaṁ. </span><br><p id=tha-ap340:18.1><span class=root>Maṇḍape rukkhamūle vā, </span><br><p id=tha-ap340:18.2><span class=root>vasato suññake ghare; </span><br><p id=tha-ap340:18.3><span class=root>Dhāreti dussachadanaṁ, </span><br><p id=tha-ap340:18.4><span class=root>samantā byāmato mama. </span><br><p id=tha-ap340:19.1><span class=root>Aviññattaṁ nivāsemi, </span><br><p id=tha-ap340:19.2><span class=root>cīvaraṁ paccayañcahaṁ; </span><br><p id=tha-ap340:19.3><span class=root>Lābhī annassa pānassa, </span><br><p id=tha-ap340:19.4><span class=root>uttareyyassidaṁ phalaṁ. </span><br><p id=tha-ap340:20.1><span class=root>Satasahassito kappe, </span><br><p id=tha-ap340:20.2><span class=root>yaṁ kammamakariṁ tadā; </span><br><p id=tha-ap340:20.3><span class=root>Duggatiṁ nābhijānāmi, </span><br><p id=tha-ap340:20.4><span class=root>vatthadānassidaṁ phalaṁ. </span><br><p id=tha-ap340:21.1><span class=root>Paṭisambhidā catasso, </span><br><p id=tha-ap340:21.2><span class=root>…pe… </span><br><p id=tha-ap340:21.3><span class=root>kataṁ buddhassa sāsanaṁ”. </span><br><p id=tha-ap340:22.1><span class=root>Itthaṁ sudaṁ āyasmā uttareyyadāyako thero imā gāthāyo abhāsitthāti. </span><br><p id=tha-ap340:23.1><span class=root>Uttareyyadāyakattherassāpadānaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>