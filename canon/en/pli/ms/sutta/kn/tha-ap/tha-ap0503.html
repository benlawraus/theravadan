<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0502.html>Previous</a><a href=/canon/en/pli/ms/sutta/kn/tha-ap/tha-ap0504.html>Next</a></div><p><div class=verse-container id=tha-ap503:0.1><span>Therāpadāna </span></div><p><div class=verse-container id=tha-ap503:0.2><span>Kaṇikāravagga </span></div><p><div class=verse-container id=tha-ap503:0.3><span class=big-bold>1 Tikaṇikārapupphiyattheraapadāna </span></div><p><div class=verse-container id=tha-ap503:1.1><span>“Sumedho nāma sambuddho, </span></div><p><div class=verse-container id=tha-ap503:1.2><span>bāttiṁsavaralakkhaṇo; </span></div><p><div class=verse-container id=tha-ap503:1.3><span>Vivekakāmo sambuddho, </span></div><p><div class=verse-container id=tha-ap503:1.4><span>himavantamupāgamiṁ. </span></div><p><div class=verse-container id=tha-ap503:2.1><span>Ajjhogayha himavantaṁ, </span></div><p><div class=verse-container id=tha-ap503:2.2><span>aggo kāruṇiko muni; </span></div><p><div class=verse-container id=tha-ap503:2.3><span>Pallaṅkamābhujitvāna, </span></div><p><div class=verse-container id=tha-ap503:2.4><span>nisīdi purisuttamo. </span></div><p><div class=verse-container id=tha-ap503:3.1><span>Vijjādharo tadā āsiṁ, </span></div><p><div class=verse-container id=tha-ap503:3.2><span>antalikkhacaro ahaṁ; </span></div><p><div class=verse-container id=tha-ap503:3.3><span>Tisūlaṁ sukataṁ gayha, </span></div><p><div class=verse-container id=tha-ap503:3.4><span>gacchāmi ambare tadā. </span></div><p><div class=verse-container id=tha-ap503:4.1><span>Pabbatagge yathā aggi, </span></div><p><div class=verse-container id=tha-ap503:4.2><span>puṇṇamāyeva candimā; </span></div><p><div class=verse-container id=tha-ap503:4.3><span>Vane obhāsate buddho, </span></div><p><div class=verse-container id=tha-ap503:4.4><span>sālarājāva phullito. </span></div><p><div class=verse-container id=tha-ap503:5.1><span>Vanaggā nikkhamitvāna, </span></div><p><div class=verse-container id=tha-ap503:5.2><span>buddharaṁsībhidhāvare; </span></div><p><div class=verse-container id=tha-ap503:5.3><span>Naḷaggivaṇṇasaṅkāsā, </span></div><p><div class=verse-container id=tha-ap503:5.4><span>disvā cittaṁ pasādayiṁ. </span></div><p><div class=verse-container id=tha-ap503:6.1><span>Vicinaṁ addasaṁ pupphaṁ, </span></div><p><div class=verse-container id=tha-ap503:6.2><span>kaṇikāraṁ devagandhikaṁ; </span></div><p><div class=verse-container id=tha-ap503:6.3><span>Tīṇi pupphāni ādāya, </span></div><p><div class=verse-container id=tha-ap503:6.4><span>buddhaseṭṭhamapūjayiṁ. </span></div><p><div class=verse-container id=tha-ap503:7.1><span>Buddhassa ānubhāvena, </span></div><p><div class=verse-container id=tha-ap503:7.2><span>tīṇi pupphāni me tadā; </span></div><p><div class=verse-container id=tha-ap503:7.3><span>Uddhaṁvaṇṭā adhopattā, </span></div><p><div class=verse-container id=tha-ap503:7.4><span>chāyaṁ kubbanti satthuno. </span></div><p><div class=verse-container id=tha-ap503:8.1><span>Tena kammena sukatena, </span></div><p><div class=verse-container id=tha-ap503:8.2><span>cetanāpaṇidhīhi ca; </span></div><p><div class=verse-container id=tha-ap503:8.3><span>Jahitvā mānusaṁ dehaṁ, </span></div><p><div class=verse-container id=tha-ap503:8.4><span>tāvatiṁsamagacchahaṁ. </span></div><p><div class=verse-container id=tha-ap503:9.1><span>Tattha me sukataṁ byamhaṁ, </span></div><p><div class=verse-container id=tha-ap503:9.2><span>kaṇikārīti ñāyati; </span></div><p><div class=verse-container id=tha-ap503:9.3><span>Saṭṭhiyojanamubbedhaṁ, </span></div><p><div class=verse-container id=tha-ap503:9.4><span>tiṁsayojanavitthataṁ. </span></div><p><div class=verse-container id=tha-ap503:10.1><span>Sahassakaṇḍaṁ satabheṇḍu, </span></div><p><div class=verse-container id=tha-ap503:10.2><span>dhajāluharitāmayaṁ; </span></div><p><div class=verse-container id=tha-ap503:10.3><span>Satasahassaniyyūhā, </span></div><p><div class=verse-container id=tha-ap503:10.4><span>byamhe pātubhaviṁsu me. </span></div><p><div class=verse-container id=tha-ap503:11.1><span>Soṇṇamayā maṇimayā, </span></div><p><div class=verse-container id=tha-ap503:11.2><span>lohitaṅgamayāpi ca; </span></div><p><div class=verse-container id=tha-ap503:11.3><span>Phalikāpi ca pallaṅkā, </span></div><p><div class=verse-container id=tha-ap503:11.4><span>yenicchakā yadicchakā. </span></div><p><div class=verse-container id=tha-ap503:12.1><span>Mahārahañca sayanaṁ, </span></div><p><div class=verse-container id=tha-ap503:12.2><span>tūlikāvikatīyutaṁ; </span></div><p><div class=verse-container id=tha-ap503:12.3><span>Uddhalomikaekantaṁ, </span></div><p><div class=verse-container id=tha-ap503:12.4><span>bibbohanasamāyutaṁ. </span></div><p><div class=verse-container id=tha-ap503:13.1><span>Bhavanā nikkhamitvāna, </span></div><p><div class=verse-container id=tha-ap503:13.2><span>caranto devacārikaṁ; </span></div><p><div class=verse-container id=tha-ap503:13.3><span>Yadā icchāmi gamanaṁ, </span></div><p><div class=verse-container id=tha-ap503:13.4><span>devasaṅghapurakkhato. </span></div><p><div class=verse-container id=tha-ap503:14.1><span>Pupphassa heṭṭhā tiṭṭhāmi, </span></div><p><div class=verse-container id=tha-ap503:14.2><span>uparicchadanaṁ mama; </span></div><p><div class=verse-container id=tha-ap503:14.3><span>Samantā yojanasataṁ, </span></div><p><div class=verse-container id=tha-ap503:14.4><span>kaṇikārehi chāditaṁ. </span></div><p><div class=verse-container id=tha-ap503:15.1><span>Saṭṭhituriyasahassāni, </span></div><p><div class=verse-container id=tha-ap503:15.2><span>sāyaṁ pātamupaṭṭhahuṁ; </span></div><p><div class=verse-container id=tha-ap503:15.3><span>Parivārenti maṁ niccaṁ, </span></div><p><div class=verse-container id=tha-ap503:15.4><span>rattindivamatanditā. </span></div><p><div class=verse-container id=tha-ap503:16.1><span>Tattha naccehi gītehi, </span></div><p><div class=verse-container id=tha-ap503:16.2><span>tāḷehi vāditehi ca; </span></div><p><div class=verse-container id=tha-ap503:16.3><span>Ramāmi khiḍḍāratiyā, </span></div><p><div class=verse-container id=tha-ap503:16.4><span>modāmi kāmakāmihaṁ. </span></div><p><div class=verse-container id=tha-ap503:17.1><span>Tattha bhutvā pivitvā ca, </span></div><p><div class=verse-container id=tha-ap503:17.2><span>modāmi tidase tadā; </span></div><p><div class=verse-container id=tha-ap503:17.3><span>Nārīgaṇehi sahito, </span></div><p><div class=verse-container id=tha-ap503:17.4><span>modāmi byamhamuttame. </span></div><p><div class=verse-container id=tha-ap503:18.1><span>Satānaṁ pañcakkhattuñca, </span></div><p><div class=verse-container id=tha-ap503:18.2><span>devarajjamakārayiṁ; </span></div><p><div class=verse-container id=tha-ap503:18.3><span>Satānaṁ tīṇikkhattuñca, </span></div><p><div class=verse-container id=tha-ap503:18.4><span>cakkavattī ahosahaṁ; </span></div><p><div class=verse-container id=tha-ap503:18.5><span>Padesarajjaṁ vipulaṁ, </span></div><p><div class=verse-container id=tha-ap503:18.6><span>gaṇanāto asaṅkhiyaṁ. </span></div><p><div class=verse-container id=tha-ap503:19.1><span>Bhavābhave saṁsaranto, </span></div><p><div class=verse-container id=tha-ap503:19.2><span>mahābhogaṁ labhāmahaṁ; </span></div><p><div class=verse-container id=tha-ap503:19.3><span>Bhoge me ūnatā natthi, </span></div><p><div class=verse-container id=tha-ap503:19.4><span>buddhapūjāyidaṁ phalaṁ. </span></div><p><div class=verse-container id=tha-ap503:20.1><span>Duve bhave saṁsarāmi, </span></div><p><div class=verse-container id=tha-ap503:20.2><span>devatte atha mānuse; </span></div><p><div class=verse-container id=tha-ap503:20.3><span>Aññaṁ gatiṁ na jānāmi, </span></div><p><div class=verse-container id=tha-ap503:20.4><span>buddhapūjāyidaṁ phalaṁ. </span></div><p><div class=verse-container id=tha-ap503:21.1><span>Duve kule pajāyāmi, </span></div><p><div class=verse-container id=tha-ap503:21.2><span>khattiye cāpi brāhmaṇe; </span></div><p><div class=verse-container id=tha-ap503:21.3><span>Nīce kule na jāyāmi, </span></div><p><div class=verse-container id=tha-ap503:21.4><span>buddhapūjāyidaṁ phalaṁ. </span></div><p><div class=verse-container id=tha-ap503:22.1><span>Hatthiyānaṁ assayānaṁ, </span></div><p><div class=verse-container id=tha-ap503:22.2><span>sivikaṁ sandamānikaṁ; </span></div><p><div class=verse-container id=tha-ap503:22.3><span>Labhāmi sabbamevetaṁ, </span></div><p><div class=verse-container id=tha-ap503:22.4><span>buddhapūjāyidaṁ phalaṁ. </span></div><p><div class=verse-container id=tha-ap503:23.1><span>Dāsīgaṇaṁ dāsagaṇaṁ, </span></div><p><div class=verse-container id=tha-ap503:23.2><span>nāriyo samalaṅkatā; </span></div><p><div class=verse-container id=tha-ap503:23.3><span>Labhāmi sabbamevetaṁ, </span></div><p><div class=verse-container id=tha-ap503:23.4><span>buddhapūjāyidaṁ phalaṁ. </span></div><p><div class=verse-container id=tha-ap503:24.1><span>Koseyyakambaliyāni, </span></div><p><div class=verse-container id=tha-ap503:24.2><span>khomakappāsikāni ca; </span></div><p><div class=verse-container id=tha-ap503:24.3><span>Labhāmi sabbamevetaṁ, </span></div><p><div class=verse-container id=tha-ap503:24.4><span>buddhapūjāyidaṁ phalaṁ. </span></div><p><div class=verse-container id=tha-ap503:25.1><span>Navavatthaṁ navaphalaṁ, </span></div><p><div class=verse-container id=tha-ap503:25.2><span>navaggarasabhojanaṁ; </span></div><p><div class=verse-container id=tha-ap503:25.3><span>Labhāmi sabbamevetaṁ, </span></div><p><div class=verse-container id=tha-ap503:25.4><span>buddhapūjāyidaṁ phalaṁ. </span></div><p><div class=verse-container id=tha-ap503:26.1><span>Imaṁ khāda imaṁ bhuñja, </span></div><p><div class=verse-container id=tha-ap503:26.2><span>imamhi sayane saya; </span></div><p><div class=verse-container id=tha-ap503:26.3><span>Labhāmi sabbamevetaṁ, </span></div><p><div class=verse-container id=tha-ap503:26.4><span>buddhapūjāyidaṁ phalaṁ. </span></div><p><div class=verse-container id=tha-ap503:27.1><span>Sabbattha pūjito homi, </span></div><p><div class=verse-container id=tha-ap503:27.2><span>yaso abbhuggato mama; </span></div><p><div class=verse-container id=tha-ap503:27.3><span>Mahāpakkho sadā homi, </span></div><p><div class=verse-container id=tha-ap503:27.4><span>abhejjapariso sadā; </span></div><p><div class=verse-container id=tha-ap503:27.5><span>Ñātīnaṁ uttamo homi, </span></div><p><div class=verse-container id=tha-ap503:27.6><span>buddhapūjāyidaṁ phalaṁ. </span></div><p><div class=verse-container id=tha-ap503:28.1><span>Sītaṁ uṇhaṁ na jānāmi, </span></div><p><div class=verse-container id=tha-ap503:28.2><span>pariḷāho na vijjati; </span></div><p><div class=verse-container id=tha-ap503:28.3><span>Atho cetasikaṁ dukkhaṁ, </span></div><p><div class=verse-container id=tha-ap503:28.4><span>hadaye me na vijjati. </span></div><p><div class=verse-container id=tha-ap503:29.1><span>Suvaṇṇavaṇṇo hutvāna, </span></div><p><div class=verse-container id=tha-ap503:29.2><span>saṁsarāmi bhavābhave; </span></div><p><div class=verse-container id=tha-ap503:29.3><span>Vevaṇṇiyaṁ na jānāmi, </span></div><p><div class=verse-container id=tha-ap503:29.4><span>buddhapūjāyidaṁ phalaṁ. </span></div><p><div class=verse-container id=tha-ap503:30.1><span>Devalokā cavitvāna, </span></div><p><div class=verse-container id=tha-ap503:30.2><span>sukkamūlena codito; </span></div><p><div class=verse-container id=tha-ap503:30.3><span>Sāvatthiyaṁ pure jāto, </span></div><p><div class=verse-container id=tha-ap503:30.4><span>mahāsāle suaḍḍhake. </span></div><p><div class=verse-container id=tha-ap503:31.1><span>Pañca kāmaguṇe hitvā, </span></div><p><div class=verse-container id=tha-ap503:31.2><span>pabbajiṁ anagāriyaṁ; </span></div><p><div class=verse-container id=tha-ap503:31.3><span>Jātiyā sattavassohaṁ, </span></div><p><div class=verse-container id=tha-ap503:31.4><span>arahattamapāpuṇiṁ. </span></div><p><div class=verse-container id=tha-ap503:32.1><span>Upasampādayī buddho, </span></div><p><div class=verse-container id=tha-ap503:32.2><span>guṇamaññāya cakkhumā; </span></div><p><div class=verse-container id=tha-ap503:32.3><span>Taruṇo pūjanīyohaṁ, </span></div><p><div class=verse-container id=tha-ap503:32.4><span>buddhapūjāyidaṁ phalaṁ. </span></div><p><div class=verse-container id=tha-ap503:33.1><span>Dibbacakkhu visuddhaṁ me, </span></div><p><div class=verse-container id=tha-ap503:33.2><span>samādhikusalo ahaṁ; </span></div><p><div class=verse-container id=tha-ap503:33.3><span>Abhiññāpāramippatto, </span></div><p><div class=verse-container id=tha-ap503:33.4><span>buddhapūjāyidaṁ phalaṁ. </span></div><p><div class=verse-container id=tha-ap503:34.1><span>Paṭisambhidā anuppatto, </span></div><p><div class=verse-container id=tha-ap503:34.2><span>iddhipādesu kovido; </span></div><p><div class=verse-container id=tha-ap503:34.3><span>Dhammesu pāramippatto, </span></div><p><div class=verse-container id=tha-ap503:34.4><span>buddhapūjāyidaṁ phalaṁ. </span></div><p><div class=verse-container id=tha-ap503:35.1><span>Tiṁsakappasahassamhi, </span></div><p><div class=verse-container id=tha-ap503:35.2><span>yaṁ buddhamabhipūjayiṁ; </span></div><p><div class=verse-container id=tha-ap503:35.3><span>Duggatiṁ nābhijānāmi, </span></div><p><div class=verse-container id=tha-ap503:35.4><span>buddhapūjāyidaṁ phalaṁ. </span></div><p><div class=verse-container id=tha-ap503:36.1><span>Kilesā jhāpitā mayhaṁ, </span></div><p><div class=verse-container id=tha-ap503:36.2><span>bhavā sabbe samūhatā; </span></div><p><div class=verse-container id=tha-ap503:36.3><span>Nāgova bandhanaṁ chetvā, </span></div><p><div class=verse-container id=tha-ap503:36.4><span>viharāmi anāsavo. </span></div><p><div class=verse-container id=tha-ap503:37.1><span>Svāgataṁ vata me āsi, </span></div><p><div class=verse-container id=tha-ap503:37.2><span>mama buddhassa santike; </span></div><p><div class=verse-container id=tha-ap503:37.3><span>Tisso vijjā anuppattā, </span></div><p><div class=verse-container id=tha-ap503:37.4><span>kataṁ buddhassa sāsanaṁ. </span></div><p><div class=verse-container id=tha-ap503:38.1><span>Paṭisambhidā catasso, </span></div><p><div class=verse-container id=tha-ap503:38.2><span>vimokkhāpi ca aṭṭhime; </span></div><p><div class=verse-container id=tha-ap503:38.3><span>Chaḷabhiññā sacchikatā, </span></div><p><div class=verse-container id=tha-ap503:38.4><span>kataṁ buddhassa sāsanaṁ”. </span></div><p><div class=verse-container id=tha-ap503:39.1><span>Itthaṁ sudaṁ āyasmā tikaṇikārapupphiyo thero imā gāthāyo abhāsitthāti. </span></div><p><div class=verse-container id=tha-ap503:40.1><span>Tikaṇikārapupphiyattherassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0502.html>Previous</a><a href=/canon/en/pli/ms/sutta/kn/tha-ap/tha-ap0504.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>