<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0009.html>Previous</a><a href=/canon/en/pli/ms/sutta/kn/tha-ap/tha-ap0011.html>Next</a></div><p><div class=verse-container id=tha-ap10:0.1><span>Therāpadāna </span></div><p><div class=verse-container id=tha-ap10:0.2><span>Buddhavagga </span></div><p><div class=verse-container id=tha-ap10:0.3><span class=big-bold>Piṇḍolabhāradvājattheraapadāna </span></div><p><div class=verse-container id=tha-ap10:1.1><span>“Padumuttaro nāma jino, </span></div><p><div class=verse-container id=tha-ap10:1.2><span>sayambhū aggapuggalo; </span></div><p><div class=verse-container id=tha-ap10:1.3><span>Purato himavantassa, </span></div><p><div class=verse-container id=tha-ap10:1.4><span>cittakūṭe vasī tadā. </span></div><p><div class=verse-container id=tha-ap10:2.1><span>Abhītarūpo tatthāsiṁ, </span></div><p><div class=verse-container id=tha-ap10:2.2><span>migarājā catukkamo; </span></div><p><div class=verse-container id=tha-ap10:2.3><span>Tassa saddaṁ suṇitvāna, </span></div><p><div class=verse-container id=tha-ap10:2.4><span>vikkhambhanti bahujjanā. </span></div><p><div class=verse-container id=tha-ap10:3.1><span>Suphullaṁ padumaṁ gayha, </span></div><p><div class=verse-container id=tha-ap10:3.2><span>upagacchiṁ narāsabhaṁ; </span></div><p><div class=verse-container id=tha-ap10:3.3><span>Vuṭṭhitassa samādhimhā, </span></div><p><div class=verse-container id=tha-ap10:3.4><span>buddhassa abhiropayiṁ. </span></div><p><div class=verse-container id=tha-ap10:4.1><span>Catuddisaṁ namassitvā, </span></div><p><div class=verse-container id=tha-ap10:4.2><span>buddhaseṭṭhaṁ naruttamaṁ; </span></div><p><div class=verse-container id=tha-ap10:4.3><span>Sakaṁ cittaṁ pasādetvā, </span></div><p><div class=verse-container id=tha-ap10:4.4><span>sīhanādaṁ nadiṁ ahaṁ. </span></div><p><div class=verse-container id=tha-ap10:5.1><span>Padumuttaro lokavidū, </span></div><p><div class=verse-container id=tha-ap10:5.2><span>āhutīnaṁ paṭiggaho; </span></div><p><div class=verse-container id=tha-ap10:5.3><span>Sakāsane nisīditvā, </span></div><p><div class=verse-container id=tha-ap10:5.4><span>imā gāthā abhāsatha. </span></div><p><div class=verse-container id=tha-ap10:6.1><span>Buddhassa giramaññāya, </span></div><p><div class=verse-container id=tha-ap10:6.2><span>Sabbe devā samāgatā; </span></div><p><div class=verse-container id=tha-ap10:6.3><span>‘Āgato vadataṁ seṭṭho, </span></div><p><div class=verse-container id=tha-ap10:6.4><span>Dhammaṁ sossāma taṁ mayaṁ’. </span></div><p><div class=verse-container id=tha-ap10:7.1><span>Tesaṁ hāsaparetānaṁ, </span></div><p><div class=verse-container id=tha-ap10:7.2><span>purato lokanāyako; </span></div><p><div class=verse-container id=tha-ap10:7.3><span>Mama saddaṁ pakittesi, </span></div><p><div class=verse-container id=tha-ap10:7.4><span>dīghadassī mahāmuni. </span></div><p><div class=verse-container id=tha-ap10:8.1><span>Yenidaṁ padumaṁ dinnaṁ, </span></div><p><div class=verse-container id=tha-ap10:8.2><span>sīhanādo ca nādito; </span></div><p><div class=verse-container id=tha-ap10:8.3><span>Tamahaṁ kittayissāmi, </span></div><p><div class=verse-container id=tha-ap10:8.4><span>suṇātha mama bhāsato. </span></div><p><div class=verse-container id=tha-ap10:9.1><span>Ito aṭṭhamake kappe, </span></div><p><div class=verse-container id=tha-ap10:9.2><span>cakkavattī bhavissati; </span></div><p><div class=verse-container id=tha-ap10:9.3><span>Sattaratanasampanno, </span></div><p><div class=verse-container id=tha-ap10:9.4><span>catudīpamhi issaro. </span></div><p><div class=verse-container id=tha-ap10:10.1><span>Kārayissati issariyaṁ, </span></div><p><div class=verse-container id=tha-ap10:10.2><span>mahiyā catusaṭṭhiyā; </span></div><p><div class=verse-container id=tha-ap10:10.3><span>Padumo nāma nāmena, </span></div><p><div class=verse-container id=tha-ap10:10.4><span>cakkavattī mahabbalo. </span></div><p><div class=verse-container id=tha-ap10:11.1><span>Kappasatasahassamhi, </span></div><p><div class=verse-container id=tha-ap10:11.2><span>okkākakulasambhavo; </span></div><p><div class=verse-container id=tha-ap10:11.3><span>Gotamo nāma gottena, </span></div><p><div class=verse-container id=tha-ap10:11.4><span>satthā loke bhavissati. </span></div><p><div class=verse-container id=tha-ap10:12.1><span>Pakāsite pāvacane, </span></div><p><div class=verse-container id=tha-ap10:12.2><span>brahmabandhu bhavissati; </span></div><p><div class=verse-container id=tha-ap10:12.3><span>Brahmaññā abhinikkhamma, </span></div><p><div class=verse-container id=tha-ap10:12.4><span>pabbajissati tāvade. </span></div><p><div class=verse-container id=tha-ap10:13.1><span>Padhānapahitatto so, </span></div><p><div class=verse-container id=tha-ap10:13.2><span>upasanto nirūpadhi; </span></div><p><div class=verse-container id=tha-ap10:13.3><span>Sabbāsave pariññāya, </span></div><p><div class=verse-container id=tha-ap10:13.4><span>nibbāyissatināsavo. </span></div><p><div class=verse-container id=tha-ap10:14.1><span>Vijane pantaseyyamhi, </span></div><p><div class=verse-container id=tha-ap10:14.2><span>vāḷamigasamākule; </span></div><p><div class=verse-container id=tha-ap10:14.3><span>Sabbāsave pariññāya, </span></div><p><div class=verse-container id=tha-ap10:14.4><span>nibbāyissatināsavo. </span></div><p><div class=verse-container id=tha-ap10:15.1><span>Paṭisambhidā catasso, </span></div><p><div class=verse-container id=tha-ap10:15.2><span>vimokkhāpi ca aṭṭhime; </span></div><p><div class=verse-container id=tha-ap10:15.3><span>Chaḷabhiññā sacchikatā, </span></div><p><div class=verse-container id=tha-ap10:15.4><span>kataṁ buddhassa sāsanaṁ”. </span></div><p><div class=verse-container id=tha-ap10:16.1><span>Itthaṁ sudaṁ āyasmā piṇḍolabhāradvājo thero imā gāthāyo abhāsitthāti. </span></div><p><div class=verse-container id=tha-ap10:17.1><span>Piṇḍolabhāradvājattherassāpadānaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0009.html>Previous</a><a href=/canon/en/pli/ms/sutta/kn/tha-ap/tha-ap0011.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>