<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0211.html>Previous</a><a href=/canon/en/pli/ms/sutta/kn/tha-ap/tha-ap0213.html>Next</a></div><p id=tha-ap212:0.1><span class=root>Therāpadāna </span><br><p id=tha-ap212:0.2><span class=root>Kaṇikārapupphiyavagga </span><br><p id=tha-ap212:0.3><span class="root big-bold">10 Pāpanivāriyattheraapadāna </span><br><p id=tha-ap212:1.1><span class=root>“Tissassa tu bhagavato, </span><br><p id=tha-ap212:1.2><span class=root>devadevassa tādino; </span><br><p id=tha-ap212:1.3><span class=root>Ekacchattaṁ mayā dinnaṁ, </span><br><p id=tha-ap212:1.4><span class=root>vippasannena cetasā. </span><br><p id=tha-ap212:2.1><span class=root>Nivutaṁ hoti me pāpaṁ, </span><br><p id=tha-ap212:2.2><span class=root>kusalassupasampadā; </span><br><p id=tha-ap212:2.3><span class=root>Ākāse chattaṁ dhārenti, </span><br><p id=tha-ap212:2.4><span class=root>pubbakammassidaṁ phalaṁ. </span><br><p id=tha-ap212:3.1><span class=root>Carimaṁ vattate mayhaṁ, </span><br><p id=tha-ap212:3.2><span class=root>bhavā sabbe samūhatā; </span><br><p id=tha-ap212:3.3><span class=root>Dhāremi antimaṁ dehaṁ, </span><br><p id=tha-ap212:3.4><span class=root>sammāsambuddhasāsane. </span><br><p id=tha-ap212:4.1><span class=root>Dvenavute ito kappe, </span><br><p id=tha-ap212:4.2><span class=root>yaṁ chattamadadiṁ tadā; </span><br><p id=tha-ap212:4.3><span class=root>Duggatiṁ nābhijānāmi, </span><br><p id=tha-ap212:4.4><span class=root>chattadānassidaṁ phalaṁ. </span><br><p id=tha-ap212:5.1><span class=root>Dvesattatimhito kappe, </span><br><p id=tha-ap212:5.2><span class=root>aṭṭhāsiṁsu janādhipā; </span><br><p id=tha-ap212:5.3><span class=root>Mahānidānanāmena, </span><br><p id=tha-ap212:5.4><span class=root>rājāno cakkavattino. </span><br><p id=tha-ap212:6.1><span class=root>Paṭisambhidā catasso, </span><br><p id=tha-ap212:6.2><span class=root>…pe… </span><br><p id=tha-ap212:6.3><span class=root>kataṁ buddhassa sāsanaṁ”. </span><br><p id=tha-ap212:7.1><span class=root>Itthaṁ sudaṁ āyasmā pāpanivāriyo thero imā gāthāyo abhāsitthāti. </span><br><p id=tha-ap212:8.1><span class=root>Pāpanivāriyattherassāpadānaṁ dasamaṁ. </span><br><p id=tha-ap212:9.1><span class=root>Kaṇikārapupphiyavaggo ekavīsatimo. </span><br><p id=tha-ap212:10.1><span class=root>Tassuddānaṁ </span><br><p id=tha-ap212:11.1><span class=root>Kaṇikāro minelañca, </span><br><p id=tha-ap212:11.2><span class=root>kiṅkaṇi taraṇena ca; </span><br><p id=tha-ap212:11.3><span class=root>Nigguṇḍipupphī dakado, </span><br><p id=tha-ap212:11.4><span class=root>salalo ca kuraṇḍako; </span><br><p id=tha-ap212:11.5><span class=root>Ādhārako pāpavārī, </span><br><p id=tha-ap212:11.6><span class=root>aṭṭhatālīsa gāthakāti. </span><br></main><footer class="container footer"><small><a href=/about>Contact info</a></small></footer>