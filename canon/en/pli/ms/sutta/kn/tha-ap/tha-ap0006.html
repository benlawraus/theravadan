<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0005.html>Previous</a><a href=/canon/en/pli/ms/sutta/kn/tha-ap/tha-ap0007.html>Next</a></div><p id=tha-ap6:0.1><span class=root>Therāpadāna </span><br><p id=tha-ap6:0.2><span class=root>Buddhavagga </span><br><p id=tha-ap6:0.3><span class="root big-bold">Anuruddhattheraapadāna </span><br><p id=tha-ap6:1.1><span class=root>“Sumedhaṁ bhagavantāhaṁ, </span><br><p id=tha-ap6:1.2><span class=root>lokajeṭṭhaṁ narāsabhaṁ; </span><br><p id=tha-ap6:1.3><span class=root>Vūpakaṭṭhaṁ viharantaṁ, </span><br><p id=tha-ap6:1.4><span class=root>addasaṁ lokanāyakaṁ. </span><br><p id=tha-ap6:2.1><span class=root>Upagantvāna sambuddhaṁ, </span><br><p id=tha-ap6:2.2><span class=root>sumedhaṁ lokanāyakaṁ; </span><br><p id=tha-ap6:2.3><span class=root>Añjaliṁ paggahetvāna, </span><br><p id=tha-ap6:2.4><span class=root>buddhaseṭṭhamayācahaṁ. </span><br><p id=tha-ap6:3.1><span class=root>Anukampa mahāvīra, </span><br><p id=tha-ap6:3.2><span class=root>lokajeṭṭha narāsabha; </span><br><p id=tha-ap6:3.3><span class=root>Padīpaṁ te padassāmi, </span><br><p id=tha-ap6:3.4><span class=root>rukkhamūlamhi jhāyato. </span><br><p id=tha-ap6:4.1><span class=root>Adhivāsesi so dhīro, </span><br><p id=tha-ap6:4.2><span class=root>sayambhū vadataṁ varo; </span><br><p id=tha-ap6:4.3><span class=root>Dumesu vinivijjhitvā, </span><br><p id=tha-ap6:4.4><span class=root>yantaṁ yojiyahaṁ tadā. </span><br><p id=tha-ap6:5.1><span class=root>Sahassavaṭṭiṁ pādāsiṁ, </span><br><p id=tha-ap6:5.2><span class=root>buddhassa lokabandhuno; </span><br><p id=tha-ap6:5.3><span class=root>Sattāhaṁ pajjalitvāna, </span><br><p id=tha-ap6:5.4><span class=root>dīpā vūpasamiṁsu me. </span><br><p id=tha-ap6:6.1><span class=root>Tena cittappasādena, </span><br><p id=tha-ap6:6.2><span class=root>cetanāpaṇidhīhi ca; </span><br><p id=tha-ap6:6.3><span class=root>Jahitvā mānusaṁ dehaṁ, </span><br><p id=tha-ap6:6.4><span class=root>vimānamupapajjahaṁ. </span><br><p id=tha-ap6:7.1><span class=root>Upapannassa devattaṁ, </span><br><p id=tha-ap6:7.2><span class=root>byamhaṁ āsi sunimmitaṁ; </span><br><p id=tha-ap6:7.3><span class=root>Samantato pajjalati, </span><br><p id=tha-ap6:7.4><span class=root>dīpadānassidaṁ phalaṁ. </span><br><p id=tha-ap6:8.1><span class=root>Samantā yojanasataṁ, </span><br><p id=tha-ap6:8.2><span class=root>virocesimahaṁ tadā; </span><br><p id=tha-ap6:8.3><span class=root>Sabbe deve abhibhomi, </span><br><p id=tha-ap6:8.4><span class=root>dīpadānassidaṁ phalaṁ. </span><br><p id=tha-ap6:9.1><span class=root>Tiṁsakappāni devindo, </span><br><p id=tha-ap6:9.2><span class=root>devarajjamakārayiṁ; </span><br><p id=tha-ap6:9.3><span class=root>Na maṁ kecītimaññanti, </span><br><p id=tha-ap6:9.4><span class=root>dīpadānassidaṁ phalaṁ. </span><br><p id=tha-ap6:10.1><span class=root>Aṭṭhavīsatikkhattuñca, </span><br><p id=tha-ap6:10.2><span class=root>cakkavattī ahosahaṁ; </span><br><p id=tha-ap6:10.3><span class=root>Divā rattiñca passāmi, </span><br><p id=tha-ap6:10.4><span class=root>samantā yojanaṁ tadā. </span><br><p id=tha-ap6:11.1><span class=root>Sahassalokaṁ ñāṇena, </span><br><p id=tha-ap6:11.2><span class=root>passāmi satthu sāsane; </span><br><p id=tha-ap6:11.3><span class=root>Dibbacakkhumanuppatto, </span><br><p id=tha-ap6:11.4><span class=root>dīpadānassidaṁ phalaṁ. </span><br><p id=tha-ap6:12.1><span class=root>Sumedho nāma sambuddho, </span><br><p id=tha-ap6:12.2><span class=root>tiṁsakappasahassito; </span><br><p id=tha-ap6:12.3><span class=root>Tassa dīpo mayā dinno, </span><br><p id=tha-ap6:12.4><span class=root>vippasannena cetasā. </span><br><p id=tha-ap6:13.1><span class=root>Paṭisambhidā catasso, </span><br><p id=tha-ap6:13.2><span class=root>vimokkhāpi ca aṭṭhime; </span><br><p id=tha-ap6:13.3><span class=root>Chaḷabhiññā sacchikatā, </span><br><p id=tha-ap6:13.4><span class=root>kataṁ buddhassa sāsanaṁ”. </span><br><p id=tha-ap6:14.1><span class=root>Itthaṁ sudaṁ āyasmā anuruddho thero imā gāthāyo abhāsitthāti. </span><br><p id=tha-ap6:15.1><span class=root>Anuruddhattherassāpadānaṁ catutthaṁ. </span><br></main><footer class="container footer"><small><a href=/about>Contact info</a></small></footer>