<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0511.html>Previous</a><a href=/canon/en/pli/ms/sutta/kn/tha-ap/tha-ap0513.html>Next</a></div><p id=tha-ap512:0.1><span class=root>Therāpadāna </span><br><p id=tha-ap512:0.2><span class=root>Kaṇikāravagga </span><br><p id=tha-ap512:0.3><span class="root big-bold">10 Nāḷikeraphaladāyakattheraapadāna </span><br><p id=tha-ap512:1.1><span class=root>“Nagare bandhumatiyā, </span><br><p id=tha-ap512:1.2><span class=root>ārāmiko ahaṁ tadā; </span><br><p id=tha-ap512:1.3><span class=root>Addasaṁ virajaṁ buddhaṁ, </span><br><p id=tha-ap512:1.4><span class=root>gacchantaṁ anilañjase. </span><br><p id=tha-ap512:2.1><span class=root>Nāḷikeraphalaṁ gayha, </span><br><p id=tha-ap512:2.2><span class=root>buddhaseṭṭhassadāsahaṁ; </span><br><p id=tha-ap512:2.3><span class=root>Ākāse ṭhitako santo, </span><br><p id=tha-ap512:2.4><span class=root>paṭiggaṇhi mahāyaso. </span><br><p id=tha-ap512:3.1><span class=root>Vittisañjanano mayhaṁ, </span><br><p id=tha-ap512:3.2><span class=root>diṭṭhadhammasukhāvaho; </span><br><p id=tha-ap512:3.3><span class=root>Phalaṁ buddhassa datvāna, </span><br><p id=tha-ap512:3.4><span class=root>vippasannena cetasā. </span><br><p id=tha-ap512:4.1><span class=root>Adhigacchiṁ tadā pītiṁ, </span><br><p id=tha-ap512:4.2><span class=root>vipulañca sukhuttamaṁ; </span><br><p id=tha-ap512:4.3><span class=root>Uppajjateva ratanaṁ, </span><br><p id=tha-ap512:4.4><span class=root>nibbattassa tahiṁ tahiṁ. </span><br><p id=tha-ap512:5.1><span class=root>Ekanavutito kappe, </span><br><p id=tha-ap512:5.2><span class=root>yaṁ phalaṁ adadiṁ tadā; </span><br><p id=tha-ap512:5.3><span class=root>Duggatiṁ nābhijānāmi, </span><br><p id=tha-ap512:5.4><span class=root>phaladānassidaṁ phalaṁ. </span><br><p id=tha-ap512:6.1><span class=root>Dibbacakkhu visuddhaṁ me, </span><br><p id=tha-ap512:6.2><span class=root>samādhikusalo ahaṁ; </span><br><p id=tha-ap512:6.3><span class=root>Abhiññāpāramippatto, </span><br><p id=tha-ap512:6.4><span class=root>phaladānassidaṁ phalaṁ. </span><br><p id=tha-ap512:7.1><span class=root>Kilesā jhāpitā mayhaṁ, </span><br><p id=tha-ap512:7.2><span class=root>…pe… </span><br><p id=tha-ap512:7.3><span class=root>viharāmi anāsavo. </span><br><p id=tha-ap512:8.1><span class=root>Svāgataṁ vata me āsi, </span><br><p id=tha-ap512:8.2><span class=root>…pe… </span><br><p id=tha-ap512:8.3><span class=root>kataṁ buddhassa sāsanaṁ. </span><br><p id=tha-ap512:9.1><span class=root>Paṭisambhidā catasso, </span><br><p id=tha-ap512:9.2><span class=root>…pe… </span><br><p id=tha-ap512:9.3><span class=root>kataṁ buddhassa sāsanaṁ”. </span><br><p id=tha-ap512:10.1><span class=root>Itthaṁ sudaṁ āyasmā nāḷikeraphaladāyako thero imā gāthāyo abhāsitthāti. </span><br><p id=tha-ap512:11.1><span class=root>Nāḷikeraphaladāyakattherassāpadānaṁ dasamaṁ. </span><br><p id=tha-ap512:12.1><span class=root>Kaṇikāravaggo ekapaññāsamo. </span><br><p id=tha-ap512:13.1><span class=root>Tassuddānaṁ </span><br><p id=tha-ap512:14.1><span class=root>Kaṇikārekapattā ca, </span><br><p id=tha-ap512:14.2><span class=root>kāsumārī tathāvaṭā; </span><br><p id=tha-ap512:14.3><span class=root>Pādañca mātuluṅgañca, </span><br><p id=tha-ap512:14.4><span class=root>ajelīmodameva ca. </span><br><p id=tha-ap512:15.1><span class=root>Tālaṁ tathā nāḷikeraṁ, </span><br><p id=tha-ap512:15.2><span class=root>gāthāyo gaṇitā viha; </span><br><p id=tha-ap512:15.3><span class=root>Ekaṁ gāthāsataṁ hoti, </span><br><p id=tha-ap512:15.4><span class=root>ūnādhikavivajjitaṁ. </span><br></main><footer class="container footer"><small><a href=/about/>Contact info</a></small></footer>