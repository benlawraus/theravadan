<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0044.html>Previous</a><a href=/canon/en/pli/ms/sutta/kn/tha-ap/tha-ap0046.html>Next</a></div><p><div class=verse-container id=tha-ap45:0.1><span>Therāpadāna </span></div><p><div class=verse-container id=tha-ap45:0.2><span>Upālivagga </span></div><p><div class=verse-container id=tha-ap45:0.3><span class=big-bold>3 Kāḷigodhāputtabhaddiyattheraapadāna </span></div><p><div class=verse-container id=tha-ap45:1.1><span>“Padumuttarasambuddhaṁ, </span></div><p><div class=verse-container id=tha-ap45:1.2><span>mettacittaṁ mahāmuniṁ; </span></div><p><div class=verse-container id=tha-ap45:1.3><span>Upeti janatā sabbā, </span></div><p><div class=verse-container id=tha-ap45:1.4><span>sabbalokagganāyakaṁ. </span></div><p><div class=verse-container id=tha-ap45:2.1><span>Sattukañca baddhakañca, </span></div><p><div class=verse-container id=tha-ap45:2.2><span>āmisaṁ pānabhojanaṁ; </span></div><p><div class=verse-container id=tha-ap45:2.3><span>Dadanti satthuno sabbe, </span></div><p><div class=verse-container id=tha-ap45:2.4><span>puññakkhette anuttare. </span></div><p><div class=verse-container id=tha-ap45:3.1><span>Ahampi dānaṁ dassāmi, </span></div><p><div class=verse-container id=tha-ap45:3.2><span>devadevassa tādino; </span></div><p><div class=verse-container id=tha-ap45:3.3><span>Buddhaseṭṭhaṁ nimantetvā, </span></div><p><div class=verse-container id=tha-ap45:3.4><span>saṅghampi ca anuttaraṁ. </span></div><p><div class=verse-container id=tha-ap45:4.1><span>Uyyojitā mayā cete, </span></div><p><div class=verse-container id=tha-ap45:4.2><span>nimantesuṁ tathāgataṁ; </span></div><p><div class=verse-container id=tha-ap45:4.3><span>Kevalaṁ bhikkhusaṅghañca, </span></div><p><div class=verse-container id=tha-ap45:4.4><span>puññakkhettaṁ anuttaraṁ. </span></div><p><div class=verse-container id=tha-ap45:5.1><span>Satasahassapallaṅkaṁ, </span></div><p><div class=verse-container id=tha-ap45:5.2><span>sovaṇṇaṁ gonakatthataṁ; </span></div><p><div class=verse-container id=tha-ap45:5.3><span>Tūlikāpaṭalikāya, </span></div><p><div class=verse-container id=tha-ap45:5.4><span>khomakappāsikehi ca; </span></div><p><div class=verse-container id=tha-ap45:5.5><span>Mahārahaṁ paññāpayiṁ, </span></div><p><div class=verse-container id=tha-ap45:5.6><span>āsanaṁ buddhayuttakaṁ. </span></div><p><div class=verse-container id=tha-ap45:6.1><span>Padumuttaro lokavidū, </span></div><p><div class=verse-container id=tha-ap45:6.2><span>devadevo narāsabho; </span></div><p><div class=verse-container id=tha-ap45:6.3><span>Bhikkhusaṅghaparibyūḷho, </span></div><p><div class=verse-container id=tha-ap45:6.4><span>mama dvāramupāgami. </span></div><p><div class=verse-container id=tha-ap45:7.1><span>Paccuggantvāna sambuddhaṁ, </span></div><p><div class=verse-container id=tha-ap45:7.2><span>lokanāthaṁ yasassinaṁ; </span></div><p><div class=verse-container id=tha-ap45:7.3><span>Pasannacitto sumano, </span></div><p><div class=verse-container id=tha-ap45:7.4><span>abhināmayiṁ saṅgharaṁ. </span></div><p><div class=verse-container id=tha-ap45:8.1><span>Bhikkhūnaṁ satasahassaṁ, </span></div><p><div class=verse-container id=tha-ap45:8.2><span>buddhañca lokanāyakaṁ; </span></div><p><div class=verse-container id=tha-ap45:8.3><span>Pasannacitto sumano, </span></div><p><div class=verse-container id=tha-ap45:8.4><span>paramannena tappayiṁ. </span></div><p><div class=verse-container id=tha-ap45:9.1><span>Padumuttaro lokavidū, </span></div><p><div class=verse-container id=tha-ap45:9.2><span>āhutīnaṁ paṭiggaho; </span></div><p><div class=verse-container id=tha-ap45:9.3><span>Bhikkhusaṅghe nisīditvā, </span></div><p><div class=verse-container id=tha-ap45:9.4><span>imā gāthā abhāsatha. </span></div><p><div class=verse-container id=tha-ap45:10.1><span>‘Yenidaṁ āsanaṁ dinnaṁ, </span></div><p><div class=verse-container id=tha-ap45:10.2><span>sovaṇṇaṁ gonakatthataṁ; </span></div><p><div class=verse-container id=tha-ap45:10.3><span>Tamahaṁ kittayissāmi, </span></div><p><div class=verse-container id=tha-ap45:10.4><span>suṇātha mama bhāsato. </span></div><p><div class=verse-container id=tha-ap45:11.1><span>Catusattatikkhattuṁ so, </span></div><p><div class=verse-container id=tha-ap45:11.2><span>devarajjaṁ karissati; </span></div><p><div class=verse-container id=tha-ap45:11.3><span>Anubhossati sampattiṁ, </span></div><p><div class=verse-container id=tha-ap45:11.4><span>accharāhi purakkhato. </span></div><p><div class=verse-container id=tha-ap45:12.1><span>Padesarajjaṁ sahassaṁ, </span></div><p><div class=verse-container id=tha-ap45:12.2><span>vasudhaṁ āvasissati; </span></div><p><div class=verse-container id=tha-ap45:12.3><span>Ekapaññāsakkhattuñca, </span></div><p><div class=verse-container id=tha-ap45:12.4><span>cakkavattī bhavissati. </span></div><p><div class=verse-container id=tha-ap45:13.1><span>Sabbāsu bhavayonīsu, </span></div><p><div class=verse-container id=tha-ap45:13.2><span>uccākulī bhavissati; </span></div><p><div class=verse-container id=tha-ap45:13.3><span>So ca pacchā pabbajitvā, </span></div><p><div class=verse-container id=tha-ap45:13.4><span>sukkamūlena codito; </span></div><p><div class=verse-container id=tha-ap45:13.5><span>Bhaddiyo nāma nāmena, </span></div><p><div class=verse-container id=tha-ap45:13.6><span>hessati satthu sāvako’. </span></div><p><div class=verse-container id=tha-ap45:14.1><span>Vivekamanuyuttomhi, </span></div><p><div class=verse-container id=tha-ap45:14.2><span>pantasenanivāsahaṁ; </span></div><p><div class=verse-container id=tha-ap45:14.3><span>Phalañcādhigataṁ sabbaṁ, </span></div><p><div class=verse-container id=tha-ap45:14.4><span>cattaklesomhi ajjahaṁ. </span></div><p><div class=verse-container id=tha-ap45:15.1><span>Mama sabbaṁ abhiññāya, </span></div><p><div class=verse-container id=tha-ap45:15.2><span>sabbaññū lokanāyako; </span></div><p><div class=verse-container id=tha-ap45:15.3><span>Bhikkhusaṅghe nisīditvā, </span></div><p><div class=verse-container id=tha-ap45:15.4><span>etadagge ṭhapesi maṁ. </span></div><p><div class=verse-container id=tha-ap45:16.1><span>Paṭisambhidā catasso, </span></div><p><div class=verse-container id=tha-ap45:16.2><span>…pe… </span></div><p><div class=verse-container id=tha-ap45:16.3><span>kataṁ buddhassa sāsanaṁ”. </span></div><p><div class=verse-container id=tha-ap45:17.1><span>Itthaṁ sudaṁ āyasmā bhaddiyo kāḷigodhāya putto thero imā gāthāyo abhāsitthāti. </span></div><p><div class=verse-container id=tha-ap45:18.1><span>Bhaddiyassa kāḷigodhāya puttattherassāpadānaṁ tatiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0044.html>Previous</a><a href=/canon/en/pli/ms/sutta/kn/tha-ap/tha-ap0046.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>