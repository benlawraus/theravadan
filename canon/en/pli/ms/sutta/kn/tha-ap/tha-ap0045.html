<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0044.html>Previous</a><a href=/canon/en/pli/ms/sutta/kn/tha-ap/tha-ap0046.html>Next</a></div><p id=tha-ap45:0.1><span class=root>Therāpadāna </span><br><p id=tha-ap45:0.2><span class=root>Upālivagga </span><br><p id=tha-ap45:0.3><span class="root big-bold">3 Kāḷigodhāputtabhaddiyattheraapadāna </span><br><p id=tha-ap45:1.1><span class=root>“Padumuttarasambuddhaṁ, </span><br><p id=tha-ap45:1.2><span class=root>mettacittaṁ mahāmuniṁ; </span><br><p id=tha-ap45:1.3><span class=root>Upeti janatā sabbā, </span><br><p id=tha-ap45:1.4><span class=root>sabbalokagganāyakaṁ. </span><br><p id=tha-ap45:2.1><span class=root>Sattukañca baddhakañca, </span><br><p id=tha-ap45:2.2><span class=root>āmisaṁ pānabhojanaṁ; </span><br><p id=tha-ap45:2.3><span class=root>Dadanti satthuno sabbe, </span><br><p id=tha-ap45:2.4><span class=root>puññakkhette anuttare. </span><br><p id=tha-ap45:3.1><span class=root>Ahampi dānaṁ dassāmi, </span><br><p id=tha-ap45:3.2><span class=root>devadevassa tādino; </span><br><p id=tha-ap45:3.3><span class=root>Buddhaseṭṭhaṁ nimantetvā, </span><br><p id=tha-ap45:3.4><span class=root>saṅghampi ca anuttaraṁ. </span><br><p id=tha-ap45:4.1><span class=root>Uyyojitā mayā cete, </span><br><p id=tha-ap45:4.2><span class=root>nimantesuṁ tathāgataṁ; </span><br><p id=tha-ap45:4.3><span class=root>Kevalaṁ bhikkhusaṅghañca, </span><br><p id=tha-ap45:4.4><span class=root>puññakkhettaṁ anuttaraṁ. </span><br><p id=tha-ap45:5.1><span class=root>Satasahassapallaṅkaṁ, </span><br><p id=tha-ap45:5.2><span class=root>sovaṇṇaṁ gonakatthataṁ; </span><br><p id=tha-ap45:5.3><span class=root>Tūlikāpaṭalikāya, </span><br><p id=tha-ap45:5.4><span class=root>khomakappāsikehi ca; </span><br><p id=tha-ap45:5.5><span class=root>Mahārahaṁ paññāpayiṁ, </span><br><p id=tha-ap45:5.6><span class=root>āsanaṁ buddhayuttakaṁ. </span><br><p id=tha-ap45:6.1><span class=root>Padumuttaro lokavidū, </span><br><p id=tha-ap45:6.2><span class=root>devadevo narāsabho; </span><br><p id=tha-ap45:6.3><span class=root>Bhikkhusaṅghaparibyūḷho, </span><br><p id=tha-ap45:6.4><span class=root>mama dvāramupāgami. </span><br><p id=tha-ap45:7.1><span class=root>Paccuggantvāna sambuddhaṁ, </span><br><p id=tha-ap45:7.2><span class=root>lokanāthaṁ yasassinaṁ; </span><br><p id=tha-ap45:7.3><span class=root>Pasannacitto sumano, </span><br><p id=tha-ap45:7.4><span class=root>abhināmayiṁ saṅgharaṁ. </span><br><p id=tha-ap45:8.1><span class=root>Bhikkhūnaṁ satasahassaṁ, </span><br><p id=tha-ap45:8.2><span class=root>buddhañca lokanāyakaṁ; </span><br><p id=tha-ap45:8.3><span class=root>Pasannacitto sumano, </span><br><p id=tha-ap45:8.4><span class=root>paramannena tappayiṁ. </span><br><p id=tha-ap45:9.1><span class=root>Padumuttaro lokavidū, </span><br><p id=tha-ap45:9.2><span class=root>āhutīnaṁ paṭiggaho; </span><br><p id=tha-ap45:9.3><span class=root>Bhikkhusaṅghe nisīditvā, </span><br><p id=tha-ap45:9.4><span class=root>imā gāthā abhāsatha. </span><br><p id=tha-ap45:10.1><span class=root>‘Yenidaṁ āsanaṁ dinnaṁ, </span><br><p id=tha-ap45:10.2><span class=root>sovaṇṇaṁ gonakatthataṁ; </span><br><p id=tha-ap45:10.3><span class=root>Tamahaṁ kittayissāmi, </span><br><p id=tha-ap45:10.4><span class=root>suṇātha mama bhāsato. </span><br><p id=tha-ap45:11.1><span class=root>Catusattatikkhattuṁ so, </span><br><p id=tha-ap45:11.2><span class=root>devarajjaṁ karissati; </span><br><p id=tha-ap45:11.3><span class=root>Anubhossati sampattiṁ, </span><br><p id=tha-ap45:11.4><span class=root>accharāhi purakkhato. </span><br><p id=tha-ap45:12.1><span class=root>Padesarajjaṁ sahassaṁ, </span><br><p id=tha-ap45:12.2><span class=root>vasudhaṁ āvasissati; </span><br><p id=tha-ap45:12.3><span class=root>Ekapaññāsakkhattuñca, </span><br><p id=tha-ap45:12.4><span class=root>cakkavattī bhavissati. </span><br><p id=tha-ap45:13.1><span class=root>Sabbāsu bhavayonīsu, </span><br><p id=tha-ap45:13.2><span class=root>uccākulī bhavissati; </span><br><p id=tha-ap45:13.3><span class=root>So ca pacchā pabbajitvā, </span><br><p id=tha-ap45:13.4><span class=root>sukkamūlena codito; </span><br><p id=tha-ap45:13.5><span class=root>Bhaddiyo nāma nāmena, </span><br><p id=tha-ap45:13.6><span class=root>hessati satthu sāvako’. </span><br><p id=tha-ap45:14.1><span class=root>Vivekamanuyuttomhi, </span><br><p id=tha-ap45:14.2><span class=root>pantasenanivāsahaṁ; </span><br><p id=tha-ap45:14.3><span class=root>Phalañcādhigataṁ sabbaṁ, </span><br><p id=tha-ap45:14.4><span class=root>cattaklesomhi ajjahaṁ. </span><br><p id=tha-ap45:15.1><span class=root>Mama sabbaṁ abhiññāya, </span><br><p id=tha-ap45:15.2><span class=root>sabbaññū lokanāyako; </span><br><p id=tha-ap45:15.3><span class=root>Bhikkhusaṅghe nisīditvā, </span><br><p id=tha-ap45:15.4><span class=root>etadagge ṭhapesi maṁ. </span><br><p id=tha-ap45:16.1><span class=root>Paṭisambhidā catasso, </span><br><p id=tha-ap45:16.2><span class=root>…pe… </span><br><p id=tha-ap45:16.3><span class=root>kataṁ buddhassa sāsanaṁ”. </span><br><p id=tha-ap45:17.1><span class=root>Itthaṁ sudaṁ āyasmā bhaddiyo kāḷigodhāya putto thero imā gāthāyo abhāsitthāti. </span><br><p id=tha-ap45:18.1><span class=root>Bhaddiyassa kāḷigodhāya puttattherassāpadānaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>