<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0403.html>Previous</a><a href=/canon/en/pli/ms/sutta/kn/tha-ap/tha-ap0405.html>Next</a></div><p><div class=verse-container id=tha-ap404:0.1><span>Therāpadāna </span></div><p><div class=verse-container id=tha-ap404:0.2><span>Metteyyavagga </span></div><p><div class=verse-container id=tha-ap404:0.3><span class=big-bold>Puṇṇakattheraapadāna </span></div><p><div class=verse-container id=tha-ap404:1.1><span>“Pabbhārakūṭaṁ nissāya, </span></div><p><div class=verse-container id=tha-ap404:1.2><span>sayambhū aparājito; </span></div><p><div class=verse-container id=tha-ap404:1.3><span>Ābādhiko ca so buddho, </span></div><p><div class=verse-container id=tha-ap404:1.4><span>vasati pabbatantare. </span></div><p><div class=verse-container id=tha-ap404:2.1><span>Mama assamasāmantā, </span></div><p><div class=verse-container id=tha-ap404:2.2><span>panādo āsi tāvade; </span></div><p><div class=verse-container id=tha-ap404:2.3><span>Buddhe nibbāyamānamhi, </span></div><p><div class=verse-container id=tha-ap404:2.4><span>āloko udapajjatha. </span></div><p><div class=verse-container id=tha-ap404:3.1><span>Yāvatā vanasaṇḍasmiṁ, </span></div><p><div class=verse-container id=tha-ap404:3.2><span>acchakokataracchakā; </span></div><p><div class=verse-container id=tha-ap404:3.3><span>Vāḷā ca kesarī sabbe, </span></div><p><div class=verse-container id=tha-ap404:3.4><span>abhigajjiṁsu tāvade. </span></div><p><div class=verse-container id=tha-ap404:4.1><span>Uppātaṁ tamahaṁ disvā, </span></div><p><div class=verse-container id=tha-ap404:4.2><span>pabbhāraṁ agamāsahaṁ; </span></div><p><div class=verse-container id=tha-ap404:4.3><span>Tatthaddassāsiṁ sambuddhaṁ, </span></div><p><div class=verse-container id=tha-ap404:4.4><span>nibbutaṁ aparājitaṁ. </span></div><p><div class=verse-container id=tha-ap404:5.1><span>Suphullaṁ sālarājaṁva, </span></div><p><div class=verse-container id=tha-ap404:5.2><span>sataraṁsiṁva uggataṁ; </span></div><p><div class=verse-container id=tha-ap404:5.3><span>Vītaccikaṁva aṅgāraṁ, </span></div><p><div class=verse-container id=tha-ap404:5.4><span>nibbutaṁ aparājitaṁ. </span></div><p><div class=verse-container id=tha-ap404:6.1><span>Tiṇaṁ kaṭṭhañca pūretvā, </span></div><p><div class=verse-container id=tha-ap404:6.2><span>citakaṁ tatthakāsahaṁ; </span></div><p><div class=verse-container id=tha-ap404:6.3><span>Citakaṁ sukataṁ katvā, </span></div><p><div class=verse-container id=tha-ap404:6.4><span>sarīraṁ jhāpayiṁ ahaṁ. </span></div><p><div class=verse-container id=tha-ap404:7.1><span>Sarīraṁ jhāpayitvāna, </span></div><p><div class=verse-container id=tha-ap404:7.2><span>gandhatoyaṁ samokiriṁ; </span></div><p><div class=verse-container id=tha-ap404:7.3><span>Antalikkhe ṭhito yakkho, </span></div><p><div class=verse-container id=tha-ap404:7.4><span>nāmamaggahi tāvade. </span></div><p><div class=verse-container id=tha-ap404:8.1><span>‘Yaṁ pūritaṁ tayā kiccaṁ, </span></div><p><div class=verse-container id=tha-ap404:8.2><span>sayambhussa mahesino; </span></div><p><div class=verse-container id=tha-ap404:8.3><span>Puṇṇako nāma nāmena, </span></div><p><div class=verse-container id=tha-ap404:8.4><span>sadā hohi tuvaṁ mune’. </span></div><p><div class=verse-container id=tha-ap404:9.1><span>Tamhā kāyā cavitvāna, </span></div><p><div class=verse-container id=tha-ap404:9.2><span>devalokaṁ agacchahaṁ; </span></div><p><div class=verse-container id=tha-ap404:9.3><span>Tattha dibbamayo gandho, </span></div><p><div class=verse-container id=tha-ap404:9.4><span>antalikkhā pavassati. </span></div><p><div class=verse-container id=tha-ap404:10.1><span>Tatrāpi nāmadheyyaṁ me, </span></div><p><div class=verse-container id=tha-ap404:10.2><span>puṇṇakoti ahū tadā; </span></div><p><div class=verse-container id=tha-ap404:10.3><span>Devabhūto manusso vā, </span></div><p><div class=verse-container id=tha-ap404:10.4><span>saṅkappaṁ pūrayāmahaṁ. </span></div><p><div class=verse-container id=tha-ap404:11.1><span>Idaṁ pacchimakaṁ mayhaṁ, </span></div><p><div class=verse-container id=tha-ap404:11.2><span>carimo vattate bhavo; </span></div><p><div class=verse-container id=tha-ap404:11.3><span>Idhāpi puṇṇako nāma, </span></div><p><div class=verse-container id=tha-ap404:11.4><span>nāmadheyyaṁ pakāsati. </span></div><p><div class=verse-container id=tha-ap404:12.1><span>Tosayitvāna sambuddhaṁ, </span></div><p><div class=verse-container id=tha-ap404:12.2><span>gotamaṁ sakyapuṅgavaṁ; </span></div><p><div class=verse-container id=tha-ap404:12.3><span>Sabbāsave pariññāya, </span></div><p><div class=verse-container id=tha-ap404:12.4><span>viharāmi anāsavo. </span></div><p><div class=verse-container id=tha-ap404:13.1><span>Ekanavutito kappe, </span></div><p><div class=verse-container id=tha-ap404:13.2><span>yaṁ kammamakariṁ tadā; </span></div><p><div class=verse-container id=tha-ap404:13.3><span>Duggatiṁ nābhijānāmi, </span></div><p><div class=verse-container id=tha-ap404:13.4><span>tanukiccassidaṁ phalaṁ. </span></div><p><div class=verse-container id=tha-ap404:14.1><span>Kilesā jhāpitā mayhaṁ, </span></div><p><div class=verse-container id=tha-ap404:14.2><span>…pe… </span></div><p><div class=verse-container id=tha-ap404:14.3><span>viharāmi anāsavo. </span></div><p><div class=verse-container id=tha-ap404:15.1><span>Svāgataṁ vata me āsi, </span></div><p><div class=verse-container id=tha-ap404:15.2><span>…pe… </span></div><p><div class=verse-container id=tha-ap404:15.3><span>kataṁ buddhassa sāsanaṁ. </span></div><p><div class=verse-container id=tha-ap404:16.1><span>Paṭisambhidā catasso, </span></div><p><div class=verse-container id=tha-ap404:16.2><span>…pe… </span></div><p><div class=verse-container id=tha-ap404:16.3><span>kataṁ buddhassa sāsanaṁ”. </span></div><p><div class=verse-container id=tha-ap404:17.1><span>Itthaṁ sudaṁ āyasmā puṇṇako thero imā gāthāyo abhāsitthāti. </span></div><p><div class=verse-container id=tha-ap404:18.1><span>Puṇṇakattherassāpadānaṁ dutiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0403.html>Previous</a><a href=/canon/en/pli/ms/sutta/kn/tha-ap/tha-ap0405.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>