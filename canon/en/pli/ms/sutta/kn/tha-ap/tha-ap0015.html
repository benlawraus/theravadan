<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0014.html>Previous</a><a href=/canon/en/pli/ms/sutta/kn/tha-ap/tha-ap0016.html>Next</a></div><p><div class=verse-container id=tha-ap15:0.1><span>Therāpadāna </span></div><p><div class=verse-container id=tha-ap15:0.2><span>Sīhāsaniyavagga </span></div><p><div class=verse-container id=tha-ap15:0.3><span class=big-bold>Nandattheraapadāna </span></div><p><div class=verse-container id=tha-ap15:1.1><span>“Padumuttarassa bhagavato, </span></div><p><div class=verse-container id=tha-ap15:1.2><span>Lokajeṭṭhassa tādino; </span></div><p><div class=verse-container id=tha-ap15:1.3><span>Vatthaṁ khomaṁ mayā dinnaṁ, </span></div><p><div class=verse-container id=tha-ap15:1.4><span>Sayambhussa mahesino. </span></div><p><div class=verse-container id=tha-ap15:2.1><span>Taṁ me buddho viyākāsi, </span></div><p><div class=verse-container id=tha-ap15:2.2><span>jalajuttaranāmako; </span></div><p><div class=verse-container id=tha-ap15:2.3><span>‘Iminā vatthadānena, </span></div><p><div class=verse-container id=tha-ap15:2.4><span>hemavaṇṇo bhavissasi. </span></div><p><div class=verse-container id=tha-ap15:3.1><span>Dve sampattī anubhotvā, </span></div><p><div class=verse-container id=tha-ap15:3.2><span>kusalamūlehi codito; </span></div><p><div class=verse-container id=tha-ap15:3.3><span>Gotamassa bhagavato, </span></div><p><div class=verse-container id=tha-ap15:3.4><span>kaniṭṭho tvaṁ bhavissasi. </span></div><p><div class=verse-container id=tha-ap15:4.1><span>Rāgaratto sukhasīlo, </span></div><p><div class=verse-container id=tha-ap15:4.2><span>kāmesu gedhamāyuto; </span></div><p><div class=verse-container id=tha-ap15:4.3><span>Buddhena codito santo, </span></div><p><div class=verse-container id=tha-ap15:4.4><span>tadā tvaṁ pabbajissasi. </span></div><p><div class=verse-container id=tha-ap15:5.1><span>Pabbajitvāna tvaṁ tattha, </span></div><p><div class=verse-container id=tha-ap15:5.2><span>kusalamūlena codito; </span></div><p><div class=verse-container id=tha-ap15:5.3><span>Sabbāsave pariññāya, </span></div><p><div class=verse-container id=tha-ap15:5.4><span>nibbāyissasināsavo’. </span></div><p><div class=verse-container id=tha-ap15:6.1><span>Satta kappasahassamhi, </span></div><p><div class=verse-container id=tha-ap15:6.2><span>caturo ceḷanāmakā; </span></div><p><div class=verse-container id=tha-ap15:6.3><span>Saṭṭhi kappasahassamhi, </span></div><p><div class=verse-container id=tha-ap15:6.4><span>upacelā catujjanā. </span></div><p><div class=verse-container id=tha-ap15:7.1><span>Pañca kappasahassamhi, </span></div><p><div class=verse-container id=tha-ap15:7.2><span>ceḷāva caturo janā; </span></div><p><div class=verse-container id=tha-ap15:7.3><span>Sattaratanasampannā, </span></div><p><div class=verse-container id=tha-ap15:7.4><span>catudīpamhi issarā. </span></div><p><div class=verse-container id=tha-ap15:8.1><span>Paṭisambhidā catasso, </span></div><p><div class=verse-container id=tha-ap15:8.2><span>vimokkhāpi ca aṭṭhime; </span></div><p><div class=verse-container id=tha-ap15:8.3><span>Chaḷabhiññā sacchikatā, </span></div><p><div class=verse-container id=tha-ap15:8.4><span>kataṁ buddhassa sāsanaṁ”. </span></div><p><div class=verse-container id=tha-ap15:9.1><span>Itthaṁ sudaṁ āyasmā nando thero imā gāthāyo abhāsitthāti. </span></div><p><div class=verse-container id=tha-ap15:10.1><span>Nandattherassāpadānaṁ tatiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0014.html>Previous</a><a href=/canon/en/pli/ms/sutta/kn/tha-ap/tha-ap0016.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>