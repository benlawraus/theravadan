<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0184.html>Previous</a><a href=/canon/en/pli/ms/sutta/kn/tha-ap/tha-ap0186.html>Next</a></div><p id=tha-ap185:0.1><span class=root>Therāpadāna </span><br><p id=tha-ap185:0.2><span class=root>Kuṭajapupphiyavagga </span><br><p id=tha-ap185:0.3><span class="root big-bold">3 Koṭumbariyattheraapadāna </span><br><p id=tha-ap185:1.1><span class=root>“Kaṇikāraṁva jotantaṁ, </span><br><p id=tha-ap185:1.2><span class=root>nisinnaṁ pabbatantare; </span><br><p id=tha-ap185:1.3><span class=root>Appameyyaṁva udadhiṁ, </span><br><p id=tha-ap185:1.4><span class=root>vitthataṁ dharaṇiṁ yathā. </span><br><p id=tha-ap185:2.1><span class=root>Pūjitaṁ devasaṅghena, </span><br><p id=tha-ap185:2.2><span class=root>nisabhājāniyaṁ yathā; </span><br><p id=tha-ap185:2.3><span class=root>Haṭṭho haṭṭhena cittena, </span><br><p id=tha-ap185:2.4><span class=root>upāgacchiṁ naruttamaṁ. </span><br><p id=tha-ap185:3.1><span class=root>Sattapupphāni paggayha, </span><br><p id=tha-ap185:3.2><span class=root>koṭumbarasamākulaṁ; </span><br><p id=tha-ap185:3.3><span class=root>Buddhassa abhiropesiṁ, </span><br><p id=tha-ap185:3.4><span class=root>sikhino lokabandhuno. </span><br><p id=tha-ap185:4.1><span class=root>Ekattiṁse ito kappe, </span><br><p id=tha-ap185:4.2><span class=root>yaṁ pupphamabhiropayiṁ; </span><br><p id=tha-ap185:4.3><span class=root>Duggatiṁ nābhijānāmi, </span><br><p id=tha-ap185:4.4><span class=root>buddhapūjāyidaṁ phalaṁ. </span><br><p id=tha-ap185:5.1><span class=root>Ito vīsatikappamhi, </span><br><p id=tha-ap185:5.2><span class=root>mahānelasanāmako; </span><br><p id=tha-ap185:5.3><span class=root>Eko āsi mahātejo, </span><br><p id=tha-ap185:5.4><span class=root>cakkavattī mahabbalo. </span><br><p id=tha-ap185:6.1><span class=root>Paṭisambhidā catasso, </span><br><p id=tha-ap185:6.2><span class=root>…pe… </span><br><p id=tha-ap185:6.3><span class=root>kataṁ buddhassa sāsanaṁ”. </span><br><p id=tha-ap185:7.1><span class=root>Itthaṁ sudaṁ āyasmā koṭumbariyo thero imā gāthāyo abhāsitthāti. </span><br><p id=tha-ap185:8.1><span class=root>Koṭumbariyattherassāpadānaṁ tatiyaṁ. </span><br></main><footer class="container footer"><small><a href=/about>Contact info</a></small></footer>