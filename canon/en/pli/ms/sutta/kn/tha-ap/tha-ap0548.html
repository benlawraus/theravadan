<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0547.html>Previous</a><a href=/canon/en/pli/ms/sutta/kn/tha-ap/tha-ap0549.html>Next</a></div><p><div class=verse-container id=tha-ap548:0.1><span>Therāpadāna </span></div><p><div class=verse-container id=tha-ap548:0.2><span>Bhaddiyavagga </span></div><p><div class=verse-container id=tha-ap548:0.3><span class=big-bold>Kāḷudāyittheraapadāna </span></div><p><div class=verse-container id=tha-ap548:1.1><span>“Padumuttaro nāma jino, </span></div><p><div class=verse-container id=tha-ap548:1.2><span>sabbadhammesu cakkhumā; </span></div><p><div class=verse-container id=tha-ap548:1.3><span>Ito satasahassamhi, </span></div><p><div class=verse-container id=tha-ap548:1.4><span>kappe uppajji nāyako. </span></div><p><div class=verse-container id=tha-ap548:2.1><span>Nāyakānaṁ varo satthā, </span></div><p><div class=verse-container id=tha-ap548:2.2><span>guṇāguṇavidū jino; </span></div><p><div class=verse-container id=tha-ap548:2.3><span>Kataññū katavedī ca, </span></div><p><div class=verse-container id=tha-ap548:2.4><span>titthe yojeti pāṇine. </span></div><p><div class=verse-container id=tha-ap548:3.1><span>Sabbaññutena ñāṇena, </span></div><p><div class=verse-container id=tha-ap548:3.2><span>tulayitvā dayāsayo; </span></div><p><div class=verse-container id=tha-ap548:3.3><span>Deseti pavaraṁ dhammaṁ, </span></div><p><div class=verse-container id=tha-ap548:3.4><span>anantaguṇasañcayo. </span></div><p><div class=verse-container id=tha-ap548:4.1><span>Sa kadāci mahāvīro, </span></div><p><div class=verse-container id=tha-ap548:4.2><span>anantajinasaṁsari; </span></div><p><div class=verse-container id=tha-ap548:4.3><span>Deseti madhuraṁ dhammaṁ, </span></div><p><div class=verse-container id=tha-ap548:4.4><span>catusaccūpasañhitaṁ. </span></div><p><div class=verse-container id=tha-ap548:5.1><span>Sutvāna taṁ dhammavaraṁ, </span></div><p><div class=verse-container id=tha-ap548:5.2><span>ādimajjhantasobhanaṁ; </span></div><p><div class=verse-container id=tha-ap548:5.3><span>Pāṇasatasahassānaṁ, </span></div><p><div class=verse-container id=tha-ap548:5.4><span>dhammābhisamayo ahu. </span></div><p><div class=verse-container id=tha-ap548:6.1><span>Ninnāditā tadā bhūmi, </span></div><p><div class=verse-container id=tha-ap548:6.2><span>gajjiṁsu ca payodharā; </span></div><p><div class=verse-container id=tha-ap548:6.3><span>Sādhukāraṁ pavattiṁsu, </span></div><p><div class=verse-container id=tha-ap548:6.4><span>devabrahmanarāsurā. </span></div><p><div class=verse-container id=tha-ap548:7.1><span>‘Aho kāruṇiko satthā, </span></div><p><div class=verse-container id=tha-ap548:7.2><span>aho saddhammadesanā; </span></div><p><div class=verse-container id=tha-ap548:7.3><span>Aho bhavasamuddamhi, </span></div><p><div class=verse-container id=tha-ap548:7.4><span>nimugge uddharī jino’. </span></div><p><div class=verse-container id=tha-ap548:8.1><span>Evaṁ pavedajātesu, </span></div><p><div class=verse-container id=tha-ap548:8.2><span>sanarāmarabrahmasu; </span></div><p><div class=verse-container id=tha-ap548:8.3><span>Kulappasādakānaggaṁ, </span></div><p><div class=verse-container id=tha-ap548:8.4><span>sāvakaṁ vaṇṇayī jino. </span></div><p><div class=verse-container id=tha-ap548:9.1><span>Tadāhaṁ haṁsavatiyaṁ, </span></div><p><div class=verse-container id=tha-ap548:9.2><span>jātomaccakule ahuṁ; </span></div><p><div class=verse-container id=tha-ap548:9.3><span>Pāsādiko dassaniyo, </span></div><p><div class=verse-container id=tha-ap548:9.4><span>pahūtadhanadhaññavā. </span></div><p><div class=verse-container id=tha-ap548:10.1><span>Haṁsārāmamupeccāhaṁ, </span></div><p><div class=verse-container id=tha-ap548:10.2><span>vanditvā taṁ tathāgataṁ; </span></div><p><div class=verse-container id=tha-ap548:10.3><span>Suṇitvā madhuraṁ dhammaṁ, </span></div><p><div class=verse-container id=tha-ap548:10.4><span>kāraṁ katvā ca tādino. </span></div><p><div class=verse-container id=tha-ap548:11.1><span>Nipacca pādamūlehaṁ, </span></div><p><div class=verse-container id=tha-ap548:11.2><span>imaṁ vacanamabraviṁ; </span></div><p><div class=verse-container id=tha-ap548:11.3><span>‘Kulappasādakānaggo, </span></div><p><div class=verse-container id=tha-ap548:11.4><span>yo tayā santhuto mune. </span></div><p><div class=verse-container id=tha-ap548:12.1><span>Tādiso homahaṁ vīra, </span></div><p><div class=verse-container id=tha-ap548:12.2><span>buddhaseṭṭhassa sāsane’; </span></div><p><div class=verse-container id=tha-ap548:12.3><span>Tadā mahākāruṇiko, </span></div><p><div class=verse-container id=tha-ap548:12.4><span>siñcanto vāmatena maṁ. </span></div><p><div class=verse-container id=tha-ap548:13.1><span>Āha maṁ ‘putta uttiṭṭha, </span></div><p><div class=verse-container id=tha-ap548:13.2><span>lacchase taṁ manorathaṁ; </span></div><p><div class=verse-container id=tha-ap548:13.3><span>Kathaṁ nāma jine kāraṁ, </span></div><p><div class=verse-container id=tha-ap548:13.4><span>katvāna viphalo siyā. </span></div><p><div class=verse-container id=tha-ap548:14.1><span>Satasahassito kappe, </span></div><p><div class=verse-container id=tha-ap548:14.2><span>okkākakulasambhavo; </span></div><p><div class=verse-container id=tha-ap548:14.3><span>Gotamo nāma gottena, </span></div><p><div class=verse-container id=tha-ap548:14.4><span>satthā loke bhavissati. </span></div><p><div class=verse-container id=tha-ap548:15.1><span>Tassa dhammesu dāyādo, </span></div><p><div class=verse-container id=tha-ap548:15.2><span>oraso dhammanimmito; </span></div><p><div class=verse-container id=tha-ap548:15.3><span>Udāyi nāma nāmena, </span></div><p><div class=verse-container id=tha-ap548:15.4><span>hessati satthu sāvako’. </span></div><p><div class=verse-container id=tha-ap548:16.1><span>Taṁ sutvā mudito hutvā, </span></div><p><div class=verse-container id=tha-ap548:16.2><span>yāvajīvaṁ tadā jinaṁ; </span></div><p><div class=verse-container id=tha-ap548:16.3><span>Mettacitto paricariṁ, </span></div><p><div class=verse-container id=tha-ap548:16.4><span>paccayehi vināyakaṁ. </span></div><p><div class=verse-container id=tha-ap548:17.1><span>Tena kammavipākena, </span></div><p><div class=verse-container id=tha-ap548:17.2><span>cetanāpaṇidhīhi ca; </span></div><p><div class=verse-container id=tha-ap548:17.3><span>Jahitvā mānusaṁ dehaṁ, </span></div><p><div class=verse-container id=tha-ap548:17.4><span>tāvatiṁsamagacchahaṁ. </span></div><p><div class=verse-container id=tha-ap548:18.1><span>Pacchime ca bhave dāni, </span></div><p><div class=verse-container id=tha-ap548:18.2><span>ramme kapilavatthave; </span></div><p><div class=verse-container id=tha-ap548:18.3><span>Jāto mahāmaccakule, </span></div><p><div class=verse-container id=tha-ap548:18.4><span>suddhodanamahīpate. </span></div><p><div class=verse-container id=tha-ap548:19.1><span>Tadā ajāyi siddhattho, </span></div><p><div class=verse-container id=tha-ap548:19.2><span>ramme lumbinikānane; </span></div><p><div class=verse-container id=tha-ap548:19.3><span>Hitāya sabbalokassa, </span></div><p><div class=verse-container id=tha-ap548:19.4><span>sukhāya ca narāsabho. </span></div><p><div class=verse-container id=tha-ap548:20.1><span>Tadaheva ahaṁ jāto, </span></div><p><div class=verse-container id=tha-ap548:20.2><span>saha teneva vaḍḍhito; </span></div><p><div class=verse-container id=tha-ap548:20.3><span>Piyo sahāyo dayito, </span></div><p><div class=verse-container id=tha-ap548:20.4><span>viyatto nītikovido. </span></div><p><div class=verse-container id=tha-ap548:21.1><span>Ekūnatiṁso vayasā, </span></div><p><div class=verse-container id=tha-ap548:21.2><span>nikkhamitvā agārato; </span></div><p><div class=verse-container id=tha-ap548:21.3><span>Chabbassaṁ vītināmetvā, </span></div><p><div class=verse-container id=tha-ap548:21.4><span>āsi buddho vināyako. </span></div><p><div class=verse-container id=tha-ap548:22.1><span>Jetvā sasenakaṁ māraṁ, </span></div><p><div class=verse-container id=tha-ap548:22.2><span>khepayitvāna āsave; </span></div><p><div class=verse-container id=tha-ap548:22.3><span>Bhavaṇṇavaṁ taritvāna, </span></div><p><div class=verse-container id=tha-ap548:22.4><span>buddho āsi sadevake. </span></div><p><div class=verse-container id=tha-ap548:23.1><span>Isivhayaṁ gamitvāna, </span></div><p><div class=verse-container id=tha-ap548:23.2><span>vinetvā pañcavaggiye; </span></div><p><div class=verse-container id=tha-ap548:23.3><span>Tato vinesi bhagavā, </span></div><p><div class=verse-container id=tha-ap548:23.4><span>gantvā gantvā tahiṁ tahiṁ. </span></div><p><div class=verse-container id=tha-ap548:24.1><span>Veneyye vinayanto so, </span></div><p><div class=verse-container id=tha-ap548:24.2><span>saṅgaṇhanto sadevakaṁ; </span></div><p><div class=verse-container id=tha-ap548:24.3><span>Upecca magadhe giriṁ, </span></div><p><div class=verse-container id=tha-ap548:24.4><span>viharittha tadā jino. </span></div><p><div class=verse-container id=tha-ap548:25.1><span>Tadā suddhodanenāhaṁ, </span></div><p><div class=verse-container id=tha-ap548:25.2><span>bhūmipālena pesito; </span></div><p><div class=verse-container id=tha-ap548:25.3><span>Gantvā disvā dasabalaṁ, </span></div><p><div class=verse-container id=tha-ap548:25.4><span>pabbajitvārahā ahuṁ. </span></div><p><div class=verse-container id=tha-ap548:26.1><span>Tadā mahesiṁ yācitvā, </span></div><p><div class=verse-container id=tha-ap548:26.2><span>pāpayiṁ kapilavhayaṁ; </span></div><p><div class=verse-container id=tha-ap548:26.3><span>Tato purāhaṁ gantvāna, </span></div><p><div class=verse-container id=tha-ap548:26.4><span>pasādesiṁ mahākulaṁ. </span></div><p><div class=verse-container id=tha-ap548:27.1><span>Jino tasmiṁ guṇe tuṭṭho, </span></div><p><div class=verse-container id=tha-ap548:27.2><span>maṁ mahāparisāya so; </span></div><p><div class=verse-container id=tha-ap548:27.3><span>Kulappasādakānaggaṁ, </span></div><p><div class=verse-container id=tha-ap548:27.4><span>paññāpesi vināyako. </span></div><p><div class=verse-container id=tha-ap548:28.1><span>Kilesā jhāpitā mayhaṁ, </span></div><p><div class=verse-container id=tha-ap548:28.2><span>…pe… </span></div><p><div class=verse-container id=tha-ap548:28.3><span>viharāmi anāsavo. </span></div><p><div class=verse-container id=tha-ap548:29.1><span>Svāgataṁ vata me āsi, </span></div><p><div class=verse-container id=tha-ap548:29.2><span>…pe… </span></div><p><div class=verse-container id=tha-ap548:29.3><span>kataṁ buddhassa sāsanaṁ. </span></div><p><div class=verse-container id=tha-ap548:30.1><span>Paṭisambhidā catasso, </span></div><p><div class=verse-container id=tha-ap548:30.2><span>…pe… </span></div><p><div class=verse-container id=tha-ap548:30.3><span>kataṁ buddhassa sāsanaṁ”. </span></div><p><div class=verse-container id=tha-ap548:31.1><span>Itthaṁ sudaṁ āyasmā kāḷudāyī thero imā gāthāyo abhāsitthāti. </span></div><p><div class=verse-container id=tha-ap548:32.1><span>Kāḷudāyittherassāpadānaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0547.html>Previous</a><a href=/canon/en/pli/ms/sutta/kn/tha-ap/tha-ap0549.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>