<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0138.html>Previous</a><a href=/canon/en/pli/ms/sutta/kn/tha-ap/tha-ap0140.html>Next</a></div><p id=tha-ap139:0.1><span class=root>Therāpadāna </span><br><p id=tha-ap139:0.2><span class=root>Sobhitavagga </span><br><p id=tha-ap139:0.3><span class="root big-bold">Atthasandassakattheraapadāna </span><br><p id=tha-ap139:1.1><span class=root>“Visālamāḷe āsīno, </span><br><p id=tha-ap139:1.2><span class=root>addasaṁ lokanāyakaṁ; </span><br><p id=tha-ap139:1.3><span class=root>Khīṇāsavaṁ balappattaṁ, </span><br><p id=tha-ap139:1.4><span class=root>bhikkhusaṅghapurakkhataṁ. </span><br><p id=tha-ap139:2.1><span class=root>Satasahassā tevijjā, </span><br><p id=tha-ap139:2.2><span class=root>chaḷabhiññā mahiddhikā; </span><br><p id=tha-ap139:2.3><span class=root>Parivārenti sambuddhaṁ, </span><br><p id=tha-ap139:2.4><span class=root>ko disvā nappasīdati. </span><br><p id=tha-ap139:3.1><span class=root>Ñāṇe upanidhā yassa, </span><br><p id=tha-ap139:3.2><span class=root>na vijjati sadevake; </span><br><p id=tha-ap139:3.3><span class=root>Anantañāṇaṁ sambuddhaṁ, </span><br><p id=tha-ap139:3.4><span class=root>ko disvā nappasīdati. </span><br><p id=tha-ap139:4.1><span class=root>Dhammakāyañca dīpentaṁ, </span><br><p id=tha-ap139:4.2><span class=root>kevalaṁ ratanākaraṁ; </span><br><p id=tha-ap139:4.3><span class=root>Vikappetuṁ na sakkonti, </span><br><p id=tha-ap139:4.4><span class=root>ko disvā nappasīdati. </span><br><p id=tha-ap139:5.1><span class=root>Imāhi tīhi gāthāhi, </span><br><p id=tha-ap139:5.2><span class=root>nāradovhayavacchalo; </span><br><p id=tha-ap139:5.3><span class=root>Padumuttaraṁ thavitvāna, </span><br><p id=tha-ap139:5.4><span class=root>sambuddhaṁ aparājitaṁ. </span><br><p id=tha-ap139:6.1><span class=root>Tena cittappasādena, </span><br><p id=tha-ap139:6.2><span class=root>buddhasanthavanena ca; </span><br><p id=tha-ap139:6.3><span class=root>Kappānaṁ satasahassaṁ, </span><br><p id=tha-ap139:6.4><span class=root>duggatiṁ nupapajjahaṁ. </span><br><p id=tha-ap139:7.1><span class=root>Ito tiṁsakappasate, </span><br><p id=tha-ap139:7.2><span class=root>sumitto nāma khattiyo; </span><br><p id=tha-ap139:7.3><span class=root>Sattaratanasampanno, </span><br><p id=tha-ap139:7.4><span class=root>cakkavattī mahabbalo. </span><br><p id=tha-ap139:8.1><span class=root>Paṭisambhidā catasso, </span><br><p id=tha-ap139:8.2><span class=root>…pe… </span><br><p id=tha-ap139:8.3><span class=root>kataṁ buddhassa sāsanaṁ”. </span><br><p id=tha-ap139:9.1><span class=root>Itthaṁ sudaṁ āyasmā atthasandassako thero imā gāthāyo abhāsitthāti. </span><br><p id=tha-ap139:10.1><span class=root>Atthasandassakattherassāpadānaṁ sattamaṁ. </span><br></main><footer class="container footer"><small><a href=/about>Contact info</a></small></footer>