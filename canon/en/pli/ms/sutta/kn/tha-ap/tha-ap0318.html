<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0317.html>Previous</a><a href=/canon/en/pli/ms/sutta/kn/tha-ap/tha-ap0319.html>Next</a></div><p><div class=verse-container id=tha-ap318:0.1><span>Therāpadāna </span></div><p><div class=verse-container id=tha-ap318:0.2><span>Ārakkhadāyakavagga </span></div><p><div class=verse-container id=tha-ap318:0.3><span class=big-bold>6 Āsanasanthavikattheraapadāna </span></div><p><div class=verse-container id=tha-ap318:1.1><span>“Cetiyaṁ uttamaṁ nāma, </span></div><p><div class=verse-container id=tha-ap318:1.2><span>sikhino lokabandhuno; </span></div><p><div class=verse-container id=tha-ap318:1.3><span>Araññe irīṇe vane, </span></div><p><div class=verse-container id=tha-ap318:1.4><span>andhāhiṇḍāmahaṁ tadā. </span></div><p><div class=verse-container id=tha-ap318:2.1><span>Pavanā nikkhamantena, </span></div><p><div class=verse-container id=tha-ap318:2.2><span>diṭṭhaṁ sīhāsanaṁ mayā; </span></div><p><div class=verse-container id=tha-ap318:2.3><span>Ekaṁsaṁ añjaliṁ katvā, </span></div><p><div class=verse-container id=tha-ap318:2.4><span>santhaviṁ lokanāyakaṁ. </span></div><p><div class=verse-container id=tha-ap318:3.1><span>Divasabhāgaṁ thavitvāna, </span></div><p><div class=verse-container id=tha-ap318:3.2><span>buddhaṁ lokagganāyakaṁ; </span></div><p><div class=verse-container id=tha-ap318:3.3><span>Haṭṭho haṭṭhena cittena, </span></div><p><div class=verse-container id=tha-ap318:3.4><span>imaṁ vācaṁ udīrayiṁ. </span></div><p><div class=verse-container id=tha-ap318:4.1><span>‘Namo te purisājañña, </span></div><p><div class=verse-container id=tha-ap318:4.2><span>namo te purisuttama; </span></div><p><div class=verse-container id=tha-ap318:4.3><span>Sabbaññūsi mahāvīra, </span></div><p><div class=verse-container id=tha-ap318:4.4><span>lokajeṭṭha narāsabha’. </span></div><p><div class=verse-container id=tha-ap318:5.1><span>Abhitthavitvā sikhinaṁ, </span></div><p><div class=verse-container id=tha-ap318:5.2><span>nimittakaraṇenahaṁ; </span></div><p><div class=verse-container id=tha-ap318:5.3><span>Āsanaṁ abhivādetvā, </span></div><p><div class=verse-container id=tha-ap318:5.4><span>pakkāmiṁ uttarāmukho. </span></div><p><div class=verse-container id=tha-ap318:6.1><span>Ekattiṁse ito kappe, </span></div><p><div class=verse-container id=tha-ap318:6.2><span>yaṁ thaviṁ vadataṁ varaṁ; </span></div><p><div class=verse-container id=tha-ap318:6.3><span>Duggatiṁ nābhijānāmi, </span></div><p><div class=verse-container id=tha-ap318:6.4><span>thomanāya idaṁ phalaṁ. </span></div><p><div class=verse-container id=tha-ap318:7.1><span>Sattavīse ito kappe, </span></div><p><div class=verse-container id=tha-ap318:7.2><span>atulā satta āsu te; </span></div><p><div class=verse-container id=tha-ap318:7.3><span>Sattaratanasampannā, </span></div><p><div class=verse-container id=tha-ap318:7.4><span>cakkavattī mahabbalā. </span></div><p><div class=verse-container id=tha-ap318:8.1><span>Paṭisambhidā catasso, </span></div><p><div class=verse-container id=tha-ap318:8.2><span>…pe… </span></div><p><div class=verse-container id=tha-ap318:8.3><span>kataṁ buddhassa sāsanaṁ”. </span></div><p><div class=verse-container id=tha-ap318:9.1><span>Itthaṁ sudaṁ āyasmā āsanasanthaviko thero imā gāthāyo abhāsitthāti. </span></div><p><div class=verse-container id=tha-ap318:10.1><span>Āsanasanthavikattherassāpadānaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0317.html>Previous</a><a href=/canon/en/pli/ms/sutta/kn/tha-ap/tha-ap0319.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>