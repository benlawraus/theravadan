<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0317.html>Previous</a><a href=/canon/en/pli/ms/sutta/kn/tha-ap/tha-ap0319.html>Next</a></div><p id=tha-ap318:0.1><span class=root>Therāpadāna </span><br><p id=tha-ap318:0.2><span class=root>Ārakkhadāyakavagga </span><br><p id=tha-ap318:0.3><span class="root big-bold">6 Āsanasanthavikattheraapadāna </span><br><p id=tha-ap318:1.1><span class=root>“Cetiyaṁ uttamaṁ nāma, </span><br><p id=tha-ap318:1.2><span class=root>sikhino lokabandhuno; </span><br><p id=tha-ap318:1.3><span class=root>Araññe irīṇe vane, </span><br><p id=tha-ap318:1.4><span class=root>andhāhiṇḍāmahaṁ tadā. </span><br><p id=tha-ap318:2.1><span class=root>Pavanā nikkhamantena, </span><br><p id=tha-ap318:2.2><span class=root>diṭṭhaṁ sīhāsanaṁ mayā; </span><br><p id=tha-ap318:2.3><span class=root>Ekaṁsaṁ añjaliṁ katvā, </span><br><p id=tha-ap318:2.4><span class=root>santhaviṁ lokanāyakaṁ. </span><br><p id=tha-ap318:3.1><span class=root>Divasabhāgaṁ thavitvāna, </span><br><p id=tha-ap318:3.2><span class=root>buddhaṁ lokagganāyakaṁ; </span><br><p id=tha-ap318:3.3><span class=root>Haṭṭho haṭṭhena cittena, </span><br><p id=tha-ap318:3.4><span class=root>imaṁ vācaṁ udīrayiṁ. </span><br><p id=tha-ap318:4.1><span class=root>‘Namo te purisājañña, </span><br><p id=tha-ap318:4.2><span class=root>namo te purisuttama; </span><br><p id=tha-ap318:4.3><span class=root>Sabbaññūsi mahāvīra, </span><br><p id=tha-ap318:4.4><span class=root>lokajeṭṭha narāsabha’. </span><br><p id=tha-ap318:5.1><span class=root>Abhitthavitvā sikhinaṁ, </span><br><p id=tha-ap318:5.2><span class=root>nimittakaraṇenahaṁ; </span><br><p id=tha-ap318:5.3><span class=root>Āsanaṁ abhivādetvā, </span><br><p id=tha-ap318:5.4><span class=root>pakkāmiṁ uttarāmukho. </span><br><p id=tha-ap318:6.1><span class=root>Ekattiṁse ito kappe, </span><br><p id=tha-ap318:6.2><span class=root>yaṁ thaviṁ vadataṁ varaṁ; </span><br><p id=tha-ap318:6.3><span class=root>Duggatiṁ nābhijānāmi, </span><br><p id=tha-ap318:6.4><span class=root>thomanāya idaṁ phalaṁ. </span><br><p id=tha-ap318:7.1><span class=root>Sattavīse ito kappe, </span><br><p id=tha-ap318:7.2><span class=root>atulā satta āsu te; </span><br><p id=tha-ap318:7.3><span class=root>Sattaratanasampannā, </span><br><p id=tha-ap318:7.4><span class=root>cakkavattī mahabbalā. </span><br><p id=tha-ap318:8.1><span class=root>Paṭisambhidā catasso, </span><br><p id=tha-ap318:8.2><span class=root>…pe… </span><br><p id=tha-ap318:8.3><span class=root>kataṁ buddhassa sāsanaṁ”. </span><br><p id=tha-ap318:9.1><span class=root>Itthaṁ sudaṁ āyasmā āsanasanthaviko thero imā gāthāyo abhāsitthāti. </span><br><p id=tha-ap318:10.1><span class=root>Āsanasanthavikattherassāpadānaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>