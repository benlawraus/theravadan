<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0550.html>Previous</a><a href=/canon/en/pli/ms/sutta/kn/tha-ap/tha-ap0552.html>Next</a></div><p><div class=verse-container id=tha-ap551:0.1><span>Therāpadāna </span></div><p><div class=verse-container id=tha-ap551:0.2><span>Bhaddiyavagga </span></div><p><div class=verse-container id=tha-ap551:0.3><span class=big-bold>Vanavacchattheraapadāna </span></div><p><div class=verse-container id=tha-ap551:1.1><span>“Imamhi bhaddake kappe, </span></div><p><div class=verse-container id=tha-ap551:1.2><span>brahmabandhu mahāyaso; </span></div><p><div class=verse-container id=tha-ap551:1.3><span>Kassapo nāma gottena, </span></div><p><div class=verse-container id=tha-ap551:1.4><span>uppajji vadataṁ varo. </span></div><p><div class=verse-container id=tha-ap551:2.1><span>Tadāhaṁ pabbajitvāna, </span></div><p><div class=verse-container id=tha-ap551:2.2><span>tassa buddhassa sāsane; </span></div><p><div class=verse-container id=tha-ap551:2.3><span>Yāvajīvaṁ caritvāna, </span></div><p><div class=verse-container id=tha-ap551:2.4><span>brahmacāraṁ tato cuto. </span></div><p><div class=verse-container id=tha-ap551:3.1><span>Tena kammena sukatena, </span></div><p><div class=verse-container id=tha-ap551:3.2><span>cetanāpaṇidhīhi ca; </span></div><p><div class=verse-container id=tha-ap551:3.3><span>Jahitvā mānusaṁ dehaṁ, </span></div><p><div class=verse-container id=tha-ap551:3.4><span>tāvatiṁsamagacchahaṁ. </span></div><p><div class=verse-container id=tha-ap551:4.1><span>Tato cuto araññamhi, </span></div><p><div class=verse-container id=tha-ap551:4.2><span>kapoto āsahaṁ tahiṁ; </span></div><p><div class=verse-container id=tha-ap551:4.3><span>Vasate guṇasampanno, </span></div><p><div class=verse-container id=tha-ap551:4.4><span>bhikkhu jhānarato sadā. </span></div><p><div class=verse-container id=tha-ap551:5.1><span>Mettacitto kāruṇiko, </span></div><p><div class=verse-container id=tha-ap551:5.2><span>sadā pamuditānano; </span></div><p><div class=verse-container id=tha-ap551:5.3><span>Upekkhako mahāvīro, </span></div><p><div class=verse-container id=tha-ap551:5.4><span>appamaññāsu kovido. </span></div><p><div class=verse-container id=tha-ap551:6.1><span>Vinīvaraṇasaṅkappe, </span></div><p><div class=verse-container id=tha-ap551:6.2><span>sabbasattahitāsaye; </span></div><p><div class=verse-container id=tha-ap551:6.3><span>Visaṭṭho nacirenāsiṁ, </span></div><p><div class=verse-container id=tha-ap551:6.4><span>tasmiṁ sugatasāvake. </span></div><p><div class=verse-container id=tha-ap551:7.1><span>Upecca pādamūlamhi, </span></div><p><div class=verse-container id=tha-ap551:7.2><span>nisinnassa tadāssame; </span></div><p><div class=verse-container id=tha-ap551:7.3><span>Kadāci sāmisaṁ deti, </span></div><p><div class=verse-container id=tha-ap551:7.4><span>dhammaṁ desesi cekadā. </span></div><p><div class=verse-container id=tha-ap551:8.1><span>Tadā vipulapemena, </span></div><p><div class=verse-container id=tha-ap551:8.2><span>upāsitvā jinatrajaṁ; </span></div><p><div class=verse-container id=tha-ap551:8.3><span>Tato cuto gato saggaṁ, </span></div><p><div class=verse-container id=tha-ap551:8.4><span>pavāso sagharaṁ yathā. </span></div><p><div class=verse-container id=tha-ap551:9.1><span>Saggā cuto manussesu, </span></div><p><div class=verse-container id=tha-ap551:9.2><span>nibbatto puññakammunā; </span></div><p><div class=verse-container id=tha-ap551:9.3><span>Agāraṁ chaḍḍayitvāna, </span></div><p><div class=verse-container id=tha-ap551:9.4><span>pabbajiṁ bahuso ahaṁ. </span></div><p><div class=verse-container id=tha-ap551:10.1><span>Samaṇo tāpaso vippo, </span></div><p><div class=verse-container id=tha-ap551:10.2><span>paribbajo tathevahaṁ; </span></div><p><div class=verse-container id=tha-ap551:10.3><span>Hutvā vasiṁ araññamhi, </span></div><p><div class=verse-container id=tha-ap551:10.4><span>anekasataso ahaṁ. </span></div><p><div class=verse-container id=tha-ap551:11.1><span>Pacchime ca bhave dāni, </span></div><p><div class=verse-container id=tha-ap551:11.2><span>ramme kapilavatthave; </span></div><p><div class=verse-container id=tha-ap551:11.3><span>Vacchagotto dijo tassa, </span></div><p><div class=verse-container id=tha-ap551:11.4><span>jāyāya ahamokkamiṁ. </span></div><p><div class=verse-container id=tha-ap551:12.1><span>Mātu me dohaḷo āsi, </span></div><p><div class=verse-container id=tha-ap551:12.2><span>tirokucchigatassa me; </span></div><p><div class=verse-container id=tha-ap551:12.3><span>Jāyamānasamīpamhi, </span></div><p><div class=verse-container id=tha-ap551:12.4><span>vanavāsāya nicchayo. </span></div><p><div class=verse-container id=tha-ap551:13.1><span>Tato me ajanī mātā, </span></div><p><div class=verse-container id=tha-ap551:13.2><span>ramaṇīye vanantare; </span></div><p><div class=verse-container id=tha-ap551:13.3><span>Gabbhato nikkhamantaṁ maṁ, </span></div><p><div class=verse-container id=tha-ap551:13.4><span>kāsāyena paṭiggahuṁ. </span></div><p><div class=verse-container id=tha-ap551:14.1><span>Tato kumāro siddhattho, </span></div><p><div class=verse-container id=tha-ap551:14.2><span>jāto sakyakuladdhajo; </span></div><p><div class=verse-container id=tha-ap551:14.3><span>Tassa mitto piyo āsiṁ, </span></div><p><div class=verse-container id=tha-ap551:14.4><span>saṁvisaṭṭho sumāniyo. </span></div><p><div class=verse-container id=tha-ap551:15.1><span>Sattasārebhinikkhante, </span></div><p><div class=verse-container id=tha-ap551:15.2><span>ohāya vipulaṁ yasaṁ; </span></div><p><div class=verse-container id=tha-ap551:15.3><span>Ahampi pabbajitvāna, </span></div><p><div class=verse-container id=tha-ap551:15.4><span>himavantamupāgamiṁ. </span></div><p><div class=verse-container id=tha-ap551:16.1><span>Vanālayaṁ bhāvanīyaṁ, </span></div><p><div class=verse-container id=tha-ap551:16.2><span>kassapaṁ dhutavādikaṁ; </span></div><p><div class=verse-container id=tha-ap551:16.3><span>Disvā sutvā jinuppādaṁ, </span></div><p><div class=verse-container id=tha-ap551:16.4><span>upesiṁ narasārathiṁ. </span></div><p><div class=verse-container id=tha-ap551:17.1><span>So me dhammamadesesi, </span></div><p><div class=verse-container id=tha-ap551:17.2><span>sabbatthaṁ sampakāsayaṁ; </span></div><p><div class=verse-container id=tha-ap551:17.3><span>Tatohaṁ pabbajitvāna, </span></div><p><div class=verse-container id=tha-ap551:17.4><span>vanameva punāgamaṁ. </span></div><p><div class=verse-container id=tha-ap551:18.1><span>Tatthāppamatto viharaṁ, </span></div><p><div class=verse-container id=tha-ap551:18.2><span>chaḷabhiññā aphassayiṁ; </span></div><p><div class=verse-container id=tha-ap551:18.3><span>Aho suladdhalābhomhi, </span></div><p><div class=verse-container id=tha-ap551:18.4><span>sumittenānukampito. </span></div><p><div class=verse-container id=tha-ap551:19.1><span>Kilesā jhāpitā mayhaṁ, </span></div><p><div class=verse-container id=tha-ap551:19.2><span>…pe… </span></div><p><div class=verse-container id=tha-ap551:19.3><span>viharāmi anāsavo. </span></div><p><div class=verse-container id=tha-ap551:20.1><span>Svāgataṁ vata me āsi, </span></div><p><div class=verse-container id=tha-ap551:20.2><span>…pe… </span></div><p><div class=verse-container id=tha-ap551:20.3><span>kataṁ buddhassa sāsanaṁ. </span></div><p><div class=verse-container id=tha-ap551:21.1><span>Paṭisambhidā catasso, </span></div><p><div class=verse-container id=tha-ap551:21.2><span>…pe… </span></div><p><div class=verse-container id=tha-ap551:21.3><span>kataṁ buddhassa sāsanaṁ”. </span></div><p><div class=verse-container id=tha-ap551:22.1><span>Itthaṁ sudaṁ āyasmā vanavaccho thero imā gāthāyo abhāsitthāti. </span></div><p><div class=verse-container id=tha-ap551:23.1><span>Vanavacchattherassāpadānaṁ navamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0550.html>Previous</a><a href=/canon/en/pli/ms/sutta/kn/tha-ap/tha-ap0552.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>