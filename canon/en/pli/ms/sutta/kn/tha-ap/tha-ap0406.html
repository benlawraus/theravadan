<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0405.html>Previous</a><a href=/canon/en/pli/ms/sutta/kn/tha-ap/tha-ap0407.html>Next</a></div><p id=tha-ap406:0.1><span class=root>Therāpadāna </span><br><p id=tha-ap406:0.2><span class=root>Metteyyavagga </span><br><p id=tha-ap406:0.3><span class="root big-bold">Dhotakattheraapadāna </span><br><p id=tha-ap406:1.1><span class=root>“Gaṅgā bhāgīrathī nāma, </span><br><p id=tha-ap406:1.2><span class=root>himavantā pabhāvitā; </span><br><p id=tha-ap406:1.3><span class=root>Haṁsavatiyā dvārena, </span><br><p id=tha-ap406:1.4><span class=root>anusandati tāvade. </span><br><p id=tha-ap406:2.1><span class=root>Sobhito nāma ārāmo, </span><br><p id=tha-ap406:2.2><span class=root>gaṅgākūle sumāpito; </span><br><p id=tha-ap406:2.3><span class=root>Tattha padumuttaro buddho, </span><br><p id=tha-ap406:2.4><span class=root>vasate lokanāyako. </span><br><p id=tha-ap406:3.1><span class=root>Tidasehi yathā indo, </span><br><p id=tha-ap406:3.2><span class=root>manujehi purakkhato; </span><br><p id=tha-ap406:3.3><span class=root>Nisīdi tattha bhagavā, </span><br><p id=tha-ap406:3.4><span class=root>asambhītova kesarī. </span><br><p id=tha-ap406:4.1><span class=root>Nagare haṁsavatiyā, </span><br><p id=tha-ap406:4.2><span class=root>vasāmi brāhmaṇo ahaṁ; </span><br><p id=tha-ap406:4.3><span class=root>Chaḷaṅgo nāma nāmena, </span><br><p id=tha-ap406:4.4><span class=root>evaṁnāmo mahāmuni. </span><br><p id=tha-ap406:5.1><span class=root>Aṭṭhārasa sissasatā, </span><br><p id=tha-ap406:5.2><span class=root>parivārenti maṁ tadā; </span><br><p id=tha-ap406:5.3><span class=root>Tehi sissehi samito, </span><br><p id=tha-ap406:5.4><span class=root>gaṅgātīraṁ upāgamiṁ. </span><br><p id=tha-ap406:6.1><span class=root>Tatthaddasāsiṁ samaṇe, </span><br><p id=tha-ap406:6.2><span class=root>nikkuhe dhotapāpake; </span><br><p id=tha-ap406:6.3><span class=root>Bhāgīrathiṁ tarantehaṁ, </span><br><p id=tha-ap406:6.4><span class=root>evaṁ cintesi tāvade. </span><br><p id=tha-ap406:7.1><span class=root>‘Sāyaṁ pātaṁ tarantāme, </span><br><p id=tha-ap406:7.2><span class=root>buddhaputtā mahāyasā; </span><br><p id=tha-ap406:7.3><span class=root>Vihesayanti attānaṁ, </span><br><p id=tha-ap406:7.4><span class=root>tesaṁ attā vihaññati. </span><br><p id=tha-ap406:8.1><span class=root>Sadevakassa lokassa, </span><br><p id=tha-ap406:8.2><span class=root>buddho aggo pavuccati; </span><br><p id=tha-ap406:8.3><span class=root>Natthi me dakkhiṇe kāraṁ, </span><br><p id=tha-ap406:8.4><span class=root>gatimaggavisodhanaṁ. </span><br><p id=tha-ap406:9.1><span class=root>Yannūna buddhaseṭṭhassa, </span><br><p id=tha-ap406:9.2><span class=root>setuṁ gaṅgāya kāraye; </span><br><p id=tha-ap406:9.3><span class=root>Kārāpetvā imaṁ kammaṁ, </span><br><p id=tha-ap406:9.4><span class=root>santarāmi imaṁ bhavaṁ’. </span><br><p id=tha-ap406:10.1><span class=root>Satasahassaṁ datvāna, </span><br><p id=tha-ap406:10.2><span class=root>setuṁ kārāpayiṁ ahaṁ; </span><br><p id=tha-ap406:10.3><span class=root>Saddahanto kataṁ kāraṁ, </span><br><p id=tha-ap406:10.4><span class=root>vipulaṁ me bhavissati. </span><br><p id=tha-ap406:11.1><span class=root>Kārāpetvāna taṁ setuṁ, </span><br><p id=tha-ap406:11.2><span class=root>upesiṁ lokanāyakaṁ; </span><br><p id=tha-ap406:11.3><span class=root>Sirasi añjaliṁ katvā, </span><br><p id=tha-ap406:11.4><span class=root>imaṁ vacanamabraviṁ. </span><br><p id=tha-ap406:12.1><span class=root>‘Satasahassassa vayaṁ, </span><br><p id=tha-ap406:12.2><span class=root>datvā kārāpito mayā; </span><br><p id=tha-ap406:12.3><span class=root>Tavatthāya mahāsetu, </span><br><p id=tha-ap406:12.4><span class=root>paṭiggaṇha mahāmune’. </span><br><p id=tha-ap406:13.1><span class=root>Padumuttaro lokavidū, </span><br><p id=tha-ap406:13.2><span class=root>āhutīnaṁ paṭiggaho; </span><br><p id=tha-ap406:13.3><span class=root>Bhikkhusaṅghe nisīditvā, </span><br><p id=tha-ap406:13.4><span class=root>imā gāthā abhāsatha. </span><br><p id=tha-ap406:14.1><span class=root>‘Yo me setuṁ akāresi, </span><br><p id=tha-ap406:14.2><span class=root>pasanno sehi pāṇibhi; </span><br><p id=tha-ap406:14.3><span class=root>Tamahaṁ kittayissāmi, </span><br><p id=tha-ap406:14.4><span class=root>suṇātha mama bhāsato. </span><br><p id=tha-ap406:15.0><span class=root>4.1. Setudānaānisaṁsa </span><br><p id=tha-ap406:15.1><span class=root>Darito pabbatato vā, </span><br><p id=tha-ap406:15.2><span class=root>rukkhato patitopiyaṁ; </span><br><p id=tha-ap406:15.3><span class=root>Cutopi lacchatī ṭhānaṁ, </span><br><p id=tha-ap406:15.4><span class=root>setudānassidaṁ phalaṁ. </span><br><p id=tha-ap406:16.1><span class=root>Virūḷhamūlasantānaṁ, </span><br><p id=tha-ap406:16.2><span class=root>nigrodhamiva māluto; </span><br><p id=tha-ap406:16.3><span class=root>Amittā nappasahanti, </span><br><p id=tha-ap406:16.4><span class=root>setudānassidaṁ phalaṁ. </span><br><p id=tha-ap406:17.1><span class=root>Nāssa corā pasahanti, </span><br><p id=tha-ap406:17.2><span class=root>nātimaññanti khattiyā; </span><br><p id=tha-ap406:17.3><span class=root>Sabbe tarissatāmitte, </span><br><p id=tha-ap406:17.4><span class=root>setudānassidaṁ phalaṁ. </span><br><p id=tha-ap406:18.1><span class=root>Abbhokāsagataṁ santaṁ, </span><br><p id=tha-ap406:18.2><span class=root>kaṭhinātapatāpitaṁ; </span><br><p id=tha-ap406:18.3><span class=root>Puññakammena saṁyuttaṁ, </span><br><p id=tha-ap406:18.4><span class=root>na bhavissati vedanā. </span><br><p id=tha-ap406:19.1><span class=root>Devaloke manusse vā, </span><br><p id=tha-ap406:19.2><span class=root>hatthiyānaṁ sunimmitaṁ; </span><br><p id=tha-ap406:19.3><span class=root>Tassa saṅkappamaññāya, </span><br><p id=tha-ap406:19.4><span class=root>nibbattissati tāvade. </span><br><p id=tha-ap406:20.1><span class=root>Sahassassā vātajavā, </span><br><p id=tha-ap406:20.2><span class=root>sindhavā sīghavāhanā; </span><br><p id=tha-ap406:20.3><span class=root>Sāyaṁ pātaṁ upessanti, </span><br><p id=tha-ap406:20.4><span class=root>setudānassidaṁ phalaṁ. </span><br><p id=tha-ap406:21.1><span class=root>Āgantvāna manussattaṁ, </span><br><p id=tha-ap406:21.2><span class=root>sukhitoyaṁ bhavissati; </span><br><p id=tha-ap406:21.3><span class=root>Vehāsaṁ manujasseva, </span><br><p id=tha-ap406:21.4><span class=root>hatthiyānaṁ bhavissati. </span><br><p id=tha-ap406:22.1><span class=root>Kappasatasahassamhi, </span><br><p id=tha-ap406:22.2><span class=root>okkākakulasambhavo; </span><br><p id=tha-ap406:22.3><span class=root>Gotamo nāma gottena, </span><br><p id=tha-ap406:22.4><span class=root>satthā loke bhavissati. </span><br><p id=tha-ap406:23.1><span class=root>Tassa dhammesu dāyādo, </span><br><p id=tha-ap406:23.2><span class=root>oraso dhammanimmito; </span><br><p id=tha-ap406:23.3><span class=root>Sabbāsave pariññāya, </span><br><p id=tha-ap406:23.4><span class=root>nibbāyissatināsavo’. </span><br><p id=tha-ap406:24.1><span class=root>Aho me sukataṁ kammaṁ, </span><br><p id=tha-ap406:24.2><span class=root>jalajuttamanāmake; </span><br><p id=tha-ap406:24.3><span class=root>Tattha kāraṁ karitvāna, </span><br><p id=tha-ap406:24.4><span class=root>pattohaṁ āsavakkhayaṁ. </span><br><p id=tha-ap406:25.1><span class=root>Padhānaṁ pahitattomhi, </span><br><p id=tha-ap406:25.2><span class=root>upasanto nirūpadhi; </span><br><p id=tha-ap406:25.3><span class=root>Nāgova bandhanaṁ chetvā, </span><br><p id=tha-ap406:25.4><span class=root>viharāmi anāsavo. </span><br><p id=tha-ap406:26.1><span class=root>Kilesā jhāpitā mayhaṁ, </span><br><p id=tha-ap406:26.2><span class=root>…pe… </span><br><p id=tha-ap406:26.3><span class=root>viharāmi anāsavo. </span><br><p id=tha-ap406:27.1><span class=root>Svāgataṁ vata me āsi, </span><br><p id=tha-ap406:27.2><span class=root>…pe… </span><br><p id=tha-ap406:27.3><span class=root>kataṁ buddhassa sāsanaṁ. </span><br><p id=tha-ap406:28.1><span class=root>Paṭisambhidā catasso, </span><br><p id=tha-ap406:28.2><span class=root>…pe… </span><br><p id=tha-ap406:28.3><span class=root>kataṁ buddhassa sāsanaṁ”. </span><br><p id=tha-ap406:29.1><span class=root>Itthaṁ sudaṁ āyasmā dhotako thero imā gāthāyo abhāsitthāti. </span><br><p id=tha-ap406:30.1><span class=root>Dhotakattherassāpadānaṁ catutthaṁ. </span><br></main><footer class="container footer"><small><a href=/about/>Contact info</a></small></footer>