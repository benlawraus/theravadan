<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0405.html>Previous</a><a href=/canon/en/pli/ms/sutta/kn/tha-ap/tha-ap0407.html>Next</a></div><p><div class=verse-container id=tha-ap406:0.1><span>Therāpadāna </span></div><p><div class=verse-container id=tha-ap406:0.2><span>Metteyyavagga </span></div><p><div class=verse-container id=tha-ap406:0.3><span class=big-bold>Dhotakattheraapadāna </span></div><p><div class=verse-container id=tha-ap406:1.1><span>“Gaṅgā bhāgīrathī nāma, </span></div><p><div class=verse-container id=tha-ap406:1.2><span>himavantā pabhāvitā; </span></div><p><div class=verse-container id=tha-ap406:1.3><span>Haṁsavatiyā dvārena, </span></div><p><div class=verse-container id=tha-ap406:1.4><span>anusandati tāvade. </span></div><p><div class=verse-container id=tha-ap406:2.1><span>Sobhito nāma ārāmo, </span></div><p><div class=verse-container id=tha-ap406:2.2><span>gaṅgākūle sumāpito; </span></div><p><div class=verse-container id=tha-ap406:2.3><span>Tattha padumuttaro buddho, </span></div><p><div class=verse-container id=tha-ap406:2.4><span>vasate lokanāyako. </span></div><p><div class=verse-container id=tha-ap406:3.1><span>Tidasehi yathā indo, </span></div><p><div class=verse-container id=tha-ap406:3.2><span>manujehi purakkhato; </span></div><p><div class=verse-container id=tha-ap406:3.3><span>Nisīdi tattha bhagavā, </span></div><p><div class=verse-container id=tha-ap406:3.4><span>asambhītova kesarī. </span></div><p><div class=verse-container id=tha-ap406:4.1><span>Nagare haṁsavatiyā, </span></div><p><div class=verse-container id=tha-ap406:4.2><span>vasāmi brāhmaṇo ahaṁ; </span></div><p><div class=verse-container id=tha-ap406:4.3><span>Chaḷaṅgo nāma nāmena, </span></div><p><div class=verse-container id=tha-ap406:4.4><span>evaṁnāmo mahāmuni. </span></div><p><div class=verse-container id=tha-ap406:5.1><span>Aṭṭhārasa sissasatā, </span></div><p><div class=verse-container id=tha-ap406:5.2><span>parivārenti maṁ tadā; </span></div><p><div class=verse-container id=tha-ap406:5.3><span>Tehi sissehi samito, </span></div><p><div class=verse-container id=tha-ap406:5.4><span>gaṅgātīraṁ upāgamiṁ. </span></div><p><div class=verse-container id=tha-ap406:6.1><span>Tatthaddasāsiṁ samaṇe, </span></div><p><div class=verse-container id=tha-ap406:6.2><span>nikkuhe dhotapāpake; </span></div><p><div class=verse-container id=tha-ap406:6.3><span>Bhāgīrathiṁ tarantehaṁ, </span></div><p><div class=verse-container id=tha-ap406:6.4><span>evaṁ cintesi tāvade. </span></div><p><div class=verse-container id=tha-ap406:7.1><span>‘Sāyaṁ pātaṁ tarantāme, </span></div><p><div class=verse-container id=tha-ap406:7.2><span>buddhaputtā mahāyasā; </span></div><p><div class=verse-container id=tha-ap406:7.3><span>Vihesayanti attānaṁ, </span></div><p><div class=verse-container id=tha-ap406:7.4><span>tesaṁ attā vihaññati. </span></div><p><div class=verse-container id=tha-ap406:8.1><span>Sadevakassa lokassa, </span></div><p><div class=verse-container id=tha-ap406:8.2><span>buddho aggo pavuccati; </span></div><p><div class=verse-container id=tha-ap406:8.3><span>Natthi me dakkhiṇe kāraṁ, </span></div><p><div class=verse-container id=tha-ap406:8.4><span>gatimaggavisodhanaṁ. </span></div><p><div class=verse-container id=tha-ap406:9.1><span>Yannūna buddhaseṭṭhassa, </span></div><p><div class=verse-container id=tha-ap406:9.2><span>setuṁ gaṅgāya kāraye; </span></div><p><div class=verse-container id=tha-ap406:9.3><span>Kārāpetvā imaṁ kammaṁ, </span></div><p><div class=verse-container id=tha-ap406:9.4><span>santarāmi imaṁ bhavaṁ’. </span></div><p><div class=verse-container id=tha-ap406:10.1><span>Satasahassaṁ datvāna, </span></div><p><div class=verse-container id=tha-ap406:10.2><span>setuṁ kārāpayiṁ ahaṁ; </span></div><p><div class=verse-container id=tha-ap406:10.3><span>Saddahanto kataṁ kāraṁ, </span></div><p><div class=verse-container id=tha-ap406:10.4><span>vipulaṁ me bhavissati. </span></div><p><div class=verse-container id=tha-ap406:11.1><span>Kārāpetvāna taṁ setuṁ, </span></div><p><div class=verse-container id=tha-ap406:11.2><span>upesiṁ lokanāyakaṁ; </span></div><p><div class=verse-container id=tha-ap406:11.3><span>Sirasi añjaliṁ katvā, </span></div><p><div class=verse-container id=tha-ap406:11.4><span>imaṁ vacanamabraviṁ. </span></div><p><div class=verse-container id=tha-ap406:12.1><span>‘Satasahassassa vayaṁ, </span></div><p><div class=verse-container id=tha-ap406:12.2><span>datvā kārāpito mayā; </span></div><p><div class=verse-container id=tha-ap406:12.3><span>Tavatthāya mahāsetu, </span></div><p><div class=verse-container id=tha-ap406:12.4><span>paṭiggaṇha mahāmune’. </span></div><p><div class=verse-container id=tha-ap406:13.1><span>Padumuttaro lokavidū, </span></div><p><div class=verse-container id=tha-ap406:13.2><span>āhutīnaṁ paṭiggaho; </span></div><p><div class=verse-container id=tha-ap406:13.3><span>Bhikkhusaṅghe nisīditvā, </span></div><p><div class=verse-container id=tha-ap406:13.4><span>imā gāthā abhāsatha. </span></div><p><div class=verse-container id=tha-ap406:14.1><span>‘Yo me setuṁ akāresi, </span></div><p><div class=verse-container id=tha-ap406:14.2><span>pasanno sehi pāṇibhi; </span></div><p><div class=verse-container id=tha-ap406:14.3><span>Tamahaṁ kittayissāmi, </span></div><p><div class=verse-container id=tha-ap406:14.4><span>suṇātha mama bhāsato. </span></div><p><div class=verse-container id=tha-ap406:15.0><span>4.1. Setudānaānisaṁsa </span></div><p><div class=verse-container id=tha-ap406:15.1><span>Darito pabbatato vā, </span></div><p><div class=verse-container id=tha-ap406:15.2><span>rukkhato patitopiyaṁ; </span></div><p><div class=verse-container id=tha-ap406:15.3><span>Cutopi lacchatī ṭhānaṁ, </span></div><p><div class=verse-container id=tha-ap406:15.4><span>setudānassidaṁ phalaṁ. </span></div><p><div class=verse-container id=tha-ap406:16.1><span>Virūḷhamūlasantānaṁ, </span></div><p><div class=verse-container id=tha-ap406:16.2><span>nigrodhamiva māluto; </span></div><p><div class=verse-container id=tha-ap406:16.3><span>Amittā nappasahanti, </span></div><p><div class=verse-container id=tha-ap406:16.4><span>setudānassidaṁ phalaṁ. </span></div><p><div class=verse-container id=tha-ap406:17.1><span>Nāssa corā pasahanti, </span></div><p><div class=verse-container id=tha-ap406:17.2><span>nātimaññanti khattiyā; </span></div><p><div class=verse-container id=tha-ap406:17.3><span>Sabbe tarissatāmitte, </span></div><p><div class=verse-container id=tha-ap406:17.4><span>setudānassidaṁ phalaṁ. </span></div><p><div class=verse-container id=tha-ap406:18.1><span>Abbhokāsagataṁ santaṁ, </span></div><p><div class=verse-container id=tha-ap406:18.2><span>kaṭhinātapatāpitaṁ; </span></div><p><div class=verse-container id=tha-ap406:18.3><span>Puññakammena saṁyuttaṁ, </span></div><p><div class=verse-container id=tha-ap406:18.4><span>na bhavissati vedanā. </span></div><p><div class=verse-container id=tha-ap406:19.1><span>Devaloke manusse vā, </span></div><p><div class=verse-container id=tha-ap406:19.2><span>hatthiyānaṁ sunimmitaṁ; </span></div><p><div class=verse-container id=tha-ap406:19.3><span>Tassa saṅkappamaññāya, </span></div><p><div class=verse-container id=tha-ap406:19.4><span>nibbattissati tāvade. </span></div><p><div class=verse-container id=tha-ap406:20.1><span>Sahassassā vātajavā, </span></div><p><div class=verse-container id=tha-ap406:20.2><span>sindhavā sīghavāhanā; </span></div><p><div class=verse-container id=tha-ap406:20.3><span>Sāyaṁ pātaṁ upessanti, </span></div><p><div class=verse-container id=tha-ap406:20.4><span>setudānassidaṁ phalaṁ. </span></div><p><div class=verse-container id=tha-ap406:21.1><span>Āgantvāna manussattaṁ, </span></div><p><div class=verse-container id=tha-ap406:21.2><span>sukhitoyaṁ bhavissati; </span></div><p><div class=verse-container id=tha-ap406:21.3><span>Vehāsaṁ manujasseva, </span></div><p><div class=verse-container id=tha-ap406:21.4><span>hatthiyānaṁ bhavissati. </span></div><p><div class=verse-container id=tha-ap406:22.1><span>Kappasatasahassamhi, </span></div><p><div class=verse-container id=tha-ap406:22.2><span>okkākakulasambhavo; </span></div><p><div class=verse-container id=tha-ap406:22.3><span>Gotamo nāma gottena, </span></div><p><div class=verse-container id=tha-ap406:22.4><span>satthā loke bhavissati. </span></div><p><div class=verse-container id=tha-ap406:23.1><span>Tassa dhammesu dāyādo, </span></div><p><div class=verse-container id=tha-ap406:23.2><span>oraso dhammanimmito; </span></div><p><div class=verse-container id=tha-ap406:23.3><span>Sabbāsave pariññāya, </span></div><p><div class=verse-container id=tha-ap406:23.4><span>nibbāyissatināsavo’. </span></div><p><div class=verse-container id=tha-ap406:24.1><span>Aho me sukataṁ kammaṁ, </span></div><p><div class=verse-container id=tha-ap406:24.2><span>jalajuttamanāmake; </span></div><p><div class=verse-container id=tha-ap406:24.3><span>Tattha kāraṁ karitvāna, </span></div><p><div class=verse-container id=tha-ap406:24.4><span>pattohaṁ āsavakkhayaṁ. </span></div><p><div class=verse-container id=tha-ap406:25.1><span>Padhānaṁ pahitattomhi, </span></div><p><div class=verse-container id=tha-ap406:25.2><span>upasanto nirūpadhi; </span></div><p><div class=verse-container id=tha-ap406:25.3><span>Nāgova bandhanaṁ chetvā, </span></div><p><div class=verse-container id=tha-ap406:25.4><span>viharāmi anāsavo. </span></div><p><div class=verse-container id=tha-ap406:26.1><span>Kilesā jhāpitā mayhaṁ, </span></div><p><div class=verse-container id=tha-ap406:26.2><span>…pe… </span></div><p><div class=verse-container id=tha-ap406:26.3><span>viharāmi anāsavo. </span></div><p><div class=verse-container id=tha-ap406:27.1><span>Svāgataṁ vata me āsi, </span></div><p><div class=verse-container id=tha-ap406:27.2><span>…pe… </span></div><p><div class=verse-container id=tha-ap406:27.3><span>kataṁ buddhassa sāsanaṁ. </span></div><p><div class=verse-container id=tha-ap406:28.1><span>Paṭisambhidā catasso, </span></div><p><div class=verse-container id=tha-ap406:28.2><span>…pe… </span></div><p><div class=verse-container id=tha-ap406:28.3><span>kataṁ buddhassa sāsanaṁ”. </span></div><p><div class=verse-container id=tha-ap406:29.1><span>Itthaṁ sudaṁ āyasmā dhotako thero imā gāthāyo abhāsitthāti. </span></div><p><div class=verse-container id=tha-ap406:30.1><span>Dhotakattherassāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0405.html>Previous</a><a href=/canon/en/pli/ms/sutta/kn/tha-ap/tha-ap0407.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>