<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0069.html>Previous</a><a href=/canon/en/pli/ms/sutta/kn/tha-ap/tha-ap0071.html>Next</a></div><p id=tha-ap70:0.1><span class=root>Therāpadāna </span><br><p id=tha-ap70:0.2><span class=root>Sakacintaniyavagga </span><br><p id=tha-ap70:0.3><span class="root big-bold">Ambadāyakattheraapadāna </span><br><p id=tha-ap70:1.1><span class=root>“Anomadassī bhagavā, </span><br><p id=tha-ap70:1.2><span class=root>nisinno pabbatantare; </span><br><p id=tha-ap70:1.3><span class=root>Mettāya aphari loke, </span><br><p id=tha-ap70:1.4><span class=root>appamāṇe nirūpadhi. </span><br><p id=tha-ap70:2.1><span class=root>Kapi ahaṁ tadā āsiṁ, </span><br><p id=tha-ap70:2.2><span class=root>himavante naguttame; </span><br><p id=tha-ap70:2.3><span class=root>Disvā anomadassiṁ taṁ, </span><br><p id=tha-ap70:2.4><span class=root>buddhe cittaṁ pasādayiṁ. </span><br><p id=tha-ap70:3.1><span class=root>Avidūre himavantassa, </span><br><p id=tha-ap70:3.2><span class=root>ambāsuṁ phalino tadā; </span><br><p id=tha-ap70:3.3><span class=root>Tato pakkaṁ gahetvāna, </span><br><p id=tha-ap70:3.4><span class=root>ambaṁ samadhukaṁ adaṁ. </span><br><p id=tha-ap70:4.1><span class=root>Taṁ me buddho viyākāsi, </span><br><p id=tha-ap70:4.2><span class=root>anomadassī mahāmuni; </span><br><p id=tha-ap70:4.3><span class=root>Iminā madhudānena, </span><br><p id=tha-ap70:4.4><span class=root>ambadānena cūbhayaṁ. </span><br><p id=tha-ap70:5.1><span class=root>Sattapaññāsakappamhi, </span><br><p id=tha-ap70:5.2><span class=root>devaloke ramissati; </span><br><p id=tha-ap70:5.3><span class=root>Avasesesu kappesu, </span><br><p id=tha-ap70:5.4><span class=root>vokiṇṇaṁ saṁsarissati. </span><br><p id=tha-ap70:6.1><span class=root>Khepetvā pāpakaṁ kammaṁ, </span><br><p id=tha-ap70:6.2><span class=root>paripakkāya buddhiyā; </span><br><p id=tha-ap70:6.3><span class=root>Vinipātamagantvāna, </span><br><p id=tha-ap70:6.4><span class=root>kilese jhāpayissati. </span><br><p id=tha-ap70:7.1><span class=root>Damena uttamenāhaṁ, </span><br><p id=tha-ap70:7.2><span class=root>damitomhi mahesinā; </span><br><p id=tha-ap70:7.3><span class=root>Pattomhi acalaṁ ṭhānaṁ, </span><br><p id=tha-ap70:7.4><span class=root>hitvā jayaparājayaṁ. </span><br><p id=tha-ap70:8.1><span class=root>Sattasattatikappasate, </span><br><p id=tha-ap70:8.2><span class=root>ambaṭṭhajasanāmakā; </span><br><p id=tha-ap70:8.3><span class=root>Catuddasa te rājāno, </span><br><p id=tha-ap70:8.4><span class=root>cakkavattī mahabbalā. </span><br><p id=tha-ap70:9.1><span class=root>Paṭisambhidā catasso, </span><br><p id=tha-ap70:9.2><span class=root>…pe… </span><br><p id=tha-ap70:9.3><span class=root>kataṁ buddhassa sāsanaṁ”. </span><br><p id=tha-ap70:10.1><span class=root>Itthaṁ sudaṁ āyasmā ambadāyako thero imā gāthāyo abhāsitthāti. </span><br><p id=tha-ap70:11.1><span class=root>Ambadāyakattherassāpadānaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>