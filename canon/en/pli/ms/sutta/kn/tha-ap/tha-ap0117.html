<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0116.html>Previous</a><a href=/canon/en/pli/ms/sutta/kn/tha-ap/tha-ap0118.html>Next</a></div><p id=tha-ap117:0.1><span class=root>Therāpadāna </span><br><p id=tha-ap117:0.2><span class=root>Mahāparivāravagga </span><br><p id=tha-ap117:0.3><span class="root big-bold">Suvaṇṇapupphiyattheraapadāna </span><br><p id=tha-ap117:1.1><span class=root>“Vipassī nāma bhagavā, </span><br><p id=tha-ap117:1.2><span class=root>lokajeṭṭho narāsabho; </span><br><p id=tha-ap117:1.3><span class=root>Nisinno janakāyassa, </span><br><p id=tha-ap117:1.4><span class=root>desesi amataṁ padaṁ. </span><br><p id=tha-ap117:2.1><span class=root>Tassāhaṁ dhammaṁ sutvāna, </span><br><p id=tha-ap117:2.2><span class=root>dvipadindassa tādino; </span><br><p id=tha-ap117:2.3><span class=root>Soṇṇapupphāni cattāri, </span><br><p id=tha-ap117:2.4><span class=root>buddhassa abhiropayiṁ. </span><br><p id=tha-ap117:3.1><span class=root>Suvaṇṇacchadanaṁ āsi, </span><br><p id=tha-ap117:3.2><span class=root>yāvatā parisā tadā; </span><br><p id=tha-ap117:3.3><span class=root>Buddhābhā ca suvaṇṇābhā, </span><br><p id=tha-ap117:3.4><span class=root>āloko vipulo ahu. </span><br><p id=tha-ap117:4.1><span class=root>Udaggacitto sumano, </span><br><p id=tha-ap117:4.2><span class=root>vedajāto katañjalī; </span><br><p id=tha-ap117:4.3><span class=root>Vittisañjanano tesaṁ, </span><br><p id=tha-ap117:4.4><span class=root>diṭṭhadhammasukhāvaho. </span><br><p id=tha-ap117:5.1><span class=root>Āyācitvāna sambuddhaṁ, </span><br><p id=tha-ap117:5.2><span class=root>vanditvāna ca subbataṁ; </span><br><p id=tha-ap117:5.3><span class=root>Pāmojjaṁ janayitvāna, </span><br><p id=tha-ap117:5.4><span class=root>sakaṁ bhavanupāgamiṁ. </span><br><p id=tha-ap117:6.1><span class=root>Bhavane upaviṭṭhohaṁ, </span><br><p id=tha-ap117:6.2><span class=root>buddhaseṭṭhaṁ anussariṁ; </span><br><p id=tha-ap117:6.3><span class=root>Tena cittappasādena, </span><br><p id=tha-ap117:6.4><span class=root>tusitaṁ upapajjahaṁ. </span><br><p id=tha-ap117:7.1><span class=root>Ekanavutito kappe, </span><br><p id=tha-ap117:7.2><span class=root>yaṁ pupphamabhiropayiṁ; </span><br><p id=tha-ap117:7.3><span class=root>Duggatiṁ nābhijānāmi, </span><br><p id=tha-ap117:7.4><span class=root>buddhapūjāyidaṁ phalaṁ. </span><br><p id=tha-ap117:8.1><span class=root>Soḷasāsiṁsu rājāno, </span><br><p id=tha-ap117:8.2><span class=root>nemisammatanāmakā; </span><br><p id=tha-ap117:8.3><span class=root>Tetālīse ito kappe, </span><br><p id=tha-ap117:8.4><span class=root>cakkavattī mahabbalā. </span><br><p id=tha-ap117:9.1><span class=root>Paṭisambhidā catasso, </span><br><p id=tha-ap117:9.2><span class=root>…pe… </span><br><p id=tha-ap117:9.3><span class=root>kataṁ buddhassa sāsanaṁ”. </span><br><p id=tha-ap117:10.1><span class=root>Itthaṁ sudaṁ āyasmā suvaṇṇapupphiyo thero imā gāthāyo abhāsitthāti. </span><br><p id=tha-ap117:11.1><span class=root>Suvaṇṇapupphiyattherassāpadānaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>