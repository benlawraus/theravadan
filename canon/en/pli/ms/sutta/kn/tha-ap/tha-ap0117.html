<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0116.html>Previous</a><a href=/canon/en/pli/ms/sutta/kn/tha-ap/tha-ap0118.html>Next</a></div><p><div class=verse-container id=tha-ap117:0.1><span>Therāpadāna </span></div><p><div class=verse-container id=tha-ap117:0.2><span>Mahāparivāravagga </span></div><p><div class=verse-container id=tha-ap117:0.3><span class=big-bold>Suvaṇṇapupphiyattheraapadāna </span></div><p><div class=verse-container id=tha-ap117:1.1><span>“Vipassī nāma bhagavā, </span></div><p><div class=verse-container id=tha-ap117:1.2><span>lokajeṭṭho narāsabho; </span></div><p><div class=verse-container id=tha-ap117:1.3><span>Nisinno janakāyassa, </span></div><p><div class=verse-container id=tha-ap117:1.4><span>desesi amataṁ padaṁ. </span></div><p><div class=verse-container id=tha-ap117:2.1><span>Tassāhaṁ dhammaṁ sutvāna, </span></div><p><div class=verse-container id=tha-ap117:2.2><span>dvipadindassa tādino; </span></div><p><div class=verse-container id=tha-ap117:2.3><span>Soṇṇapupphāni cattāri, </span></div><p><div class=verse-container id=tha-ap117:2.4><span>buddhassa abhiropayiṁ. </span></div><p><div class=verse-container id=tha-ap117:3.1><span>Suvaṇṇacchadanaṁ āsi, </span></div><p><div class=verse-container id=tha-ap117:3.2><span>yāvatā parisā tadā; </span></div><p><div class=verse-container id=tha-ap117:3.3><span>Buddhābhā ca suvaṇṇābhā, </span></div><p><div class=verse-container id=tha-ap117:3.4><span>āloko vipulo ahu. </span></div><p><div class=verse-container id=tha-ap117:4.1><span>Udaggacitto sumano, </span></div><p><div class=verse-container id=tha-ap117:4.2><span>vedajāto katañjalī; </span></div><p><div class=verse-container id=tha-ap117:4.3><span>Vittisañjanano tesaṁ, </span></div><p><div class=verse-container id=tha-ap117:4.4><span>diṭṭhadhammasukhāvaho. </span></div><p><div class=verse-container id=tha-ap117:5.1><span>Āyācitvāna sambuddhaṁ, </span></div><p><div class=verse-container id=tha-ap117:5.2><span>vanditvāna ca subbataṁ; </span></div><p><div class=verse-container id=tha-ap117:5.3><span>Pāmojjaṁ janayitvāna, </span></div><p><div class=verse-container id=tha-ap117:5.4><span>sakaṁ bhavanupāgamiṁ. </span></div><p><div class=verse-container id=tha-ap117:6.1><span>Bhavane upaviṭṭhohaṁ, </span></div><p><div class=verse-container id=tha-ap117:6.2><span>buddhaseṭṭhaṁ anussariṁ; </span></div><p><div class=verse-container id=tha-ap117:6.3><span>Tena cittappasādena, </span></div><p><div class=verse-container id=tha-ap117:6.4><span>tusitaṁ upapajjahaṁ. </span></div><p><div class=verse-container id=tha-ap117:7.1><span>Ekanavutito kappe, </span></div><p><div class=verse-container id=tha-ap117:7.2><span>yaṁ pupphamabhiropayiṁ; </span></div><p><div class=verse-container id=tha-ap117:7.3><span>Duggatiṁ nābhijānāmi, </span></div><p><div class=verse-container id=tha-ap117:7.4><span>buddhapūjāyidaṁ phalaṁ. </span></div><p><div class=verse-container id=tha-ap117:8.1><span>Soḷasāsiṁsu rājāno, </span></div><p><div class=verse-container id=tha-ap117:8.2><span>nemisammatanāmakā; </span></div><p><div class=verse-container id=tha-ap117:8.3><span>Tetālīse ito kappe, </span></div><p><div class=verse-container id=tha-ap117:8.4><span>cakkavattī mahabbalā. </span></div><p><div class=verse-container id=tha-ap117:9.1><span>Paṭisambhidā catasso, </span></div><p><div class=verse-container id=tha-ap117:9.2><span>…pe… </span></div><p><div class=verse-container id=tha-ap117:9.3><span>kataṁ buddhassa sāsanaṁ”. </span></div><p><div class=verse-container id=tha-ap117:10.1><span>Itthaṁ sudaṁ āyasmā suvaṇṇapupphiyo thero imā gāthāyo abhāsitthāti. </span></div><p><div class=verse-container id=tha-ap117:11.1><span>Suvaṇṇapupphiyattherassāpadānaṁ pañcamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0116.html>Previous</a><a href=/canon/en/pli/ms/sutta/kn/tha-ap/tha-ap0118.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>