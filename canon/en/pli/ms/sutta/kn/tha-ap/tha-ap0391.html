<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0390.html>Previous</a><a href=/canon/en/pli/ms/sutta/kn/tha-ap/tha-ap0392.html>Next</a></div><p><div class=verse-container id=tha-ap391:0.1><span>Therāpadāna </span></div><p><div class=verse-container id=tha-ap391:0.2><span>Avaṭaphalavagga </span></div><p><div class=verse-container id=tha-ap391:0.3><span class=big-bold>9 Soṇakoṭivīsattheraapadāna </span></div><p><div class=verse-container id=tha-ap391:1.1><span>“Vipassino pāvacane, </span></div><p><div class=verse-container id=tha-ap391:1.2><span>ekaṁ leṇaṁ mayā kataṁ; </span></div><p><div class=verse-container id=tha-ap391:1.3><span>Cātuddisassa saṅghassa, </span></div><p><div class=verse-container id=tha-ap391:1.4><span>bandhumārājadhāniyā. </span></div><p><div class=verse-container id=tha-ap391:2.1><span>Dussehi bhūmiṁ leṇassa, </span></div><p><div class=verse-container id=tha-ap391:2.2><span>santharitvā pariccajiṁ; </span></div><p><div class=verse-container id=tha-ap391:2.3><span>Udaggacitto sumano, </span></div><p><div class=verse-container id=tha-ap391:2.4><span>akāsiṁ paṇidhiṁ tadā. </span></div><p><div class=verse-container id=tha-ap391:3.1><span>Ārādhayeyyaṁ sambuddhaṁ, </span></div><p><div class=verse-container id=tha-ap391:3.2><span>pabbajjañca labheyyahaṁ; </span></div><p><div class=verse-container id=tha-ap391:3.3><span>Anuttarañca nibbānaṁ, </span></div><p><div class=verse-container id=tha-ap391:3.4><span>phuseyyaṁ santimuttamaṁ. </span></div><p><div class=verse-container id=tha-ap391:4.1><span>Teneva sukkamūlena, </span></div><p><div class=verse-container id=tha-ap391:4.2><span>kappe navuti saṁsariṁ; </span></div><p><div class=verse-container id=tha-ap391:4.3><span>Devabhūto manusso ca, </span></div><p><div class=verse-container id=tha-ap391:4.4><span>katapuñño virocahaṁ. </span></div><p><div class=verse-container id=tha-ap391:5.1><span>Tato kammāvasesena, </span></div><p><div class=verse-container id=tha-ap391:5.2><span>idha pacchimake bhave; </span></div><p><div class=verse-container id=tha-ap391:5.3><span>Campāyaṁ aggaseṭṭhissa, </span></div><p><div class=verse-container id=tha-ap391:5.4><span>jātomhi ekaputtako. </span></div><p><div class=verse-container id=tha-ap391:6.1><span>Jātamattassa me sutvā, </span></div><p><div class=verse-container id=tha-ap391:6.2><span>pitu chando ayaṁ ahu; </span></div><p><div class=verse-container id=tha-ap391:6.3><span>Dadāmahaṁ kumārassa, </span></div><p><div class=verse-container id=tha-ap391:6.4><span>vīsakoṭī anūnakā. </span></div><p><div class=verse-container id=tha-ap391:7.1><span>Caturaṅgulā ca me lomā, </span></div><p><div class=verse-container id=tha-ap391:7.2><span>jātā pādatale ubho; </span></div><p><div class=verse-container id=tha-ap391:7.3><span>Sukhumā mudusamphassā, </span></div><p><div class=verse-container id=tha-ap391:7.4><span>tūlāpicusamā subhā. </span></div><p><div class=verse-container id=tha-ap391:8.1><span>Atītā navuti kappā, </span></div><p><div class=verse-container id=tha-ap391:8.2><span>ayaṁ eko ca uttari; </span></div><p><div class=verse-container id=tha-ap391:8.3><span>Nābhijānāmi nikkhitte, </span></div><p><div class=verse-container id=tha-ap391:8.4><span>pāde bhūmyā asanthate. </span></div><p><div class=verse-container id=tha-ap391:9.1><span>Ārādhito me sambuddho, </span></div><p><div class=verse-container id=tha-ap391:9.2><span>pabbajiṁ anagāriyaṁ; </span></div><p><div class=verse-container id=tha-ap391:9.3><span>Arahattañca me pattaṁ, </span></div><p><div class=verse-container id=tha-ap391:9.4><span>sītibhūtomhi nibbuto. </span></div><p><div class=verse-container id=tha-ap391:10.1><span>Aggo āraddhavīriyānaṁ, </span></div><p><div class=verse-container id=tha-ap391:10.2><span>niddiṭṭho sabbadassinā; </span></div><p><div class=verse-container id=tha-ap391:10.3><span>Khīṇāsavomhi arahā, </span></div><p><div class=verse-container id=tha-ap391:10.4><span>chaḷabhiñño mahiddhiko. </span></div><p><div class=verse-container id=tha-ap391:11.1><span>Ekanavutito kappe, </span></div><p><div class=verse-container id=tha-ap391:11.2><span>yaṁ dānamadadiṁ tadā; </span></div><p><div class=verse-container id=tha-ap391:11.3><span>Duggatiṁ nābhijānāmi, </span></div><p><div class=verse-container id=tha-ap391:11.4><span>leṇadānassidaṁ phalaṁ. </span></div><p><div class=verse-container id=tha-ap391:12.1><span>Kilesā jhāpitā mayhaṁ, </span></div><p><div class=verse-container id=tha-ap391:12.2><span>…pe… </span></div><p><div class=verse-container id=tha-ap391:12.3><span>viharāmi anāsavo. </span></div><p><div class=verse-container id=tha-ap391:13.1><span>Svāgataṁ vata me āsi, </span></div><p><div class=verse-container id=tha-ap391:13.2><span>…pe… </span></div><p><div class=verse-container id=tha-ap391:13.3><span>kataṁ buddhassa sāsanaṁ. </span></div><p><div class=verse-container id=tha-ap391:14.1><span>Paṭisambhidā catasso, </span></div><p><div class=verse-container id=tha-ap391:14.2><span>…pe… </span></div><p><div class=verse-container id=tha-ap391:14.3><span>kataṁ buddhassa sāsanaṁ”. </span></div><p><div class=verse-container id=tha-ap391:15.1><span>Thero koṭivīso soṇo, </span></div><p><div class=verse-container id=tha-ap391:15.2><span>bhikkhusaṅghassa aggato; </span></div><p><div class=verse-container id=tha-ap391:15.3><span>Pañhaṁ puṭṭho viyākāsi, </span></div><p><div class=verse-container id=tha-ap391:15.4><span>anotatte mahāsareti. </span></div><p><div class=verse-container id=tha-ap391:16.1><span>Itthaṁ sudaṁ āyasmā soṇo koṭivīso thero imā gāthāyo abhāsitthāti. </span></div><p><div class=verse-container id=tha-ap391:17.1><span>Soṇakoṭivīsattherassāpadānaṁ navamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0390.html>Previous</a><a href=/canon/en/pli/ms/sutta/kn/tha-ap/tha-ap0392.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>