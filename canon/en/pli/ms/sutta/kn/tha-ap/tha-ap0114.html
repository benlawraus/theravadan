<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0113.html>Previous</a><a href=/canon/en/pli/ms/sutta/kn/tha-ap/tha-ap0115.html>Next</a></div><p id=tha-ap114:0.1><span class=root>Therāpadāna </span><br><p id=tha-ap114:0.2><span class=root>Mahāparivāravagga </span><br><p id=tha-ap114:0.3><span class="root big-bold">Sumaṅgalattheraapadāna </span><br><p id=tha-ap114:1.1><span class=root>“Atthadassī jinavaro, </span><br><p id=tha-ap114:1.2><span class=root>lokajeṭṭho narāsabho; </span><br><p id=tha-ap114:1.3><span class=root>Vihārā abhinikkhamma, </span><br><p id=tha-ap114:1.4><span class=root>taḷākaṁ upasaṅkami. </span><br><p id=tha-ap114:2.1><span class=root>Nhatvā pitvā ca sambuddho, </span><br><p id=tha-ap114:2.2><span class=root>uttaritvekacīvaro; </span><br><p id=tha-ap114:2.3><span class=root>Aṭṭhāsi bhagavā tattha, </span><br><p id=tha-ap114:2.4><span class=root>vilokento disodisaṁ. </span><br><p id=tha-ap114:3.1><span class=root>Bhavane upaviṭṭhohaṁ, </span><br><p id=tha-ap114:3.2><span class=root>addasaṁ lokanāyakaṁ; </span><br><p id=tha-ap114:3.3><span class=root>Haṭṭho haṭṭhena cittena, </span><br><p id=tha-ap114:3.4><span class=root>apphoṭesiṁ ahaṁ tadā. </span><br><p id=tha-ap114:4.1><span class=root>Sataraṁsiṁva jotantaṁ, </span><br><p id=tha-ap114:4.2><span class=root>pabhāsantaṁva kañcanaṁ; </span><br><p id=tha-ap114:4.3><span class=root>Naccagīte payuttohaṁ, </span><br><p id=tha-ap114:4.4><span class=root>pañcaṅgatūriyamhi ca. </span><br><p id=tha-ap114:5.1><span class=root>Yaṁ yaṁ yonupapajjāmi, </span><br><p id=tha-ap114:5.2><span class=root>devattaṁ atha mānusaṁ; </span><br><p id=tha-ap114:5.3><span class=root>Sabbe satte abhibhomi, </span><br><p id=tha-ap114:5.4><span class=root>vipulo hoti me yaso. </span><br><p id=tha-ap114:6.1><span class=root>Namo te purisājañña, </span><br><p id=tha-ap114:6.2><span class=root>namo te purisuttama; </span><br><p id=tha-ap114:6.3><span class=root>Attānaṁ tosayitvāna, </span><br><p id=tha-ap114:6.4><span class=root>pare tosesi tvaṁ muni. </span><br><p id=tha-ap114:7.1><span class=root>Pariggahe nisīditvā, </span><br><p id=tha-ap114:7.2><span class=root>hāsaṁ katvāna subbate; </span><br><p id=tha-ap114:7.3><span class=root>Upaṭṭhahitvā sambuddhaṁ, </span><br><p id=tha-ap114:7.4><span class=root>tusitaṁ upapajjahaṁ. </span><br><p id=tha-ap114:8.1><span class=root>Soḷaseto kappasate, </span><br><p id=tha-ap114:8.2><span class=root>dvinavaekacintitā; </span><br><p id=tha-ap114:8.3><span class=root>Sattaratanasampannā, </span><br><p id=tha-ap114:8.4><span class=root>cakkavattī mahabbalā. </span><br><p id=tha-ap114:9.1><span class=root>Paṭisambhidā catasso, </span><br><p id=tha-ap114:9.2><span class=root>…pe… </span><br><p id=tha-ap114:9.3><span class=root>kataṁ buddhassa sāsanaṁ”. </span><br><p id=tha-ap114:10.1><span class=root>Itthaṁ sudaṁ āyasmā sumaṅgalo thero imā gāthāyo abhāsitthāti. </span><br><p id=tha-ap114:11.1><span class=root>Sumaṅgalattherassāpadānaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>