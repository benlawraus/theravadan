<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0034.html>Previous</a><a href=/canon/en/pli/ms/sutta/kn/tha-ap/tha-ap0036.html>Next</a></div><p><div class=verse-container id=tha-ap35:0.1><span>Therāpadāna </span></div><p><div class=verse-container id=tha-ap35:0.2><span>Kuṇḍadhānavagga </span></div><p><div class=verse-container id=tha-ap35:0.3><span class=big-bold>3 Mahākaccānattheraapadāna </span></div><p><div class=verse-container id=tha-ap35:1.1><span>“Padumuttaranāthassa, </span></div><p><div class=verse-container id=tha-ap35:1.2><span>padumaṁ nāma cetiyaṁ; </span></div><p><div class=verse-container id=tha-ap35:1.3><span>Silāsanaṁ kārayitvā, </span></div><p><div class=verse-container id=tha-ap35:1.4><span>suvaṇṇenābhilepayiṁ. </span></div><p><div class=verse-container id=tha-ap35:2.1><span>Ratanāmayachattañca, </span></div><p><div class=verse-container id=tha-ap35:2.2><span>paggayha vāḷabījaniṁ; </span></div><p><div class=verse-container id=tha-ap35:2.3><span>Buddhassa abhiropesiṁ, </span></div><p><div class=verse-container id=tha-ap35:2.4><span>lokabandhussa tādino. </span></div><p><div class=verse-container id=tha-ap35:3.1><span>Yāvatā devatā bhummā, </span></div><p><div class=verse-container id=tha-ap35:3.2><span>sabbe sannipatuṁ tadā; </span></div><p><div class=verse-container id=tha-ap35:3.3><span>Ratanāmayachattānaṁ, </span></div><p><div class=verse-container id=tha-ap35:3.4><span>vipākaṁ kathayissati. </span></div><p><div class=verse-container id=tha-ap35:4.1><span>Tañca sabbaṁ suṇissāma, </span></div><p><div class=verse-container id=tha-ap35:4.2><span>kathayantassa satthuno; </span></div><p><div class=verse-container id=tha-ap35:4.3><span>Bhiyyo hāsaṁ janeyyāma, </span></div><p><div class=verse-container id=tha-ap35:4.4><span>sammāsambuddhasāsane. </span></div><p><div class=verse-container id=tha-ap35:5.1><span>Hemāsane nisīditvā, </span></div><p><div class=verse-container id=tha-ap35:5.2><span>sayambhū aggapuggalo; </span></div><p><div class=verse-container id=tha-ap35:5.3><span>Bhikkhusaṅghaparibyūḷho, </span></div><p><div class=verse-container id=tha-ap35:5.4><span>imā gāthā abhāsatha. </span></div><p><div class=verse-container id=tha-ap35:6.1><span>‘Yenidaṁ āsanaṁ dinnaṁ, </span></div><p><div class=verse-container id=tha-ap35:6.2><span>sovaṇṇaṁ ratanāmayaṁ; </span></div><p><div class=verse-container id=tha-ap35:6.3><span>Tamahaṁ kittayissāmi, </span></div><p><div class=verse-container id=tha-ap35:6.4><span>suṇātha mama bhāsato. </span></div><p><div class=verse-container id=tha-ap35:7.1><span>Tiṁsa kappāni devindo, </span></div><p><div class=verse-container id=tha-ap35:7.2><span>devarajjaṁ karissati; </span></div><p><div class=verse-container id=tha-ap35:7.3><span>Samantā yojanasataṁ, </span></div><p><div class=verse-container id=tha-ap35:7.4><span>ābhāyābhibhavissati. </span></div><p><div class=verse-container id=tha-ap35:8.1><span>Manussalokamāgantvā, </span></div><p><div class=verse-container id=tha-ap35:8.2><span>cakkavattī bhavissati; </span></div><p><div class=verse-container id=tha-ap35:8.3><span>Pabhassaroti nāmena, </span></div><p><div class=verse-container id=tha-ap35:8.4><span>uggatejo bhavissati. </span></div><p><div class=verse-container id=tha-ap35:9.1><span>Divā vā yadi vā rattiṁ, </span></div><p><div class=verse-container id=tha-ap35:9.2><span>sataraṁsīva uggato; </span></div><p><div class=verse-container id=tha-ap35:9.3><span>Samantā aṭṭharatanaṁ, </span></div><p><div class=verse-container id=tha-ap35:9.4><span>ujjotissati khattiyo. </span></div><p><div class=verse-container id=tha-ap35:10.1><span>Kappasatasahassamhi, </span></div><p><div class=verse-container id=tha-ap35:10.2><span>okkākakulasambhavo; </span></div><p><div class=verse-container id=tha-ap35:10.3><span>Gotamo nāma gottena, </span></div><p><div class=verse-container id=tha-ap35:10.4><span>satthā loke bhavissati. </span></div><p><div class=verse-container id=tha-ap35:11.1><span>Tusitā hi cavitvāna, </span></div><p><div class=verse-container id=tha-ap35:11.2><span>sukkamūlena codito; </span></div><p><div class=verse-container id=tha-ap35:11.3><span>Kaccāno nāma nāmena, </span></div><p><div class=verse-container id=tha-ap35:11.4><span>brahmabandhu bhavissati. </span></div><p><div class=verse-container id=tha-ap35:12.1><span>So pacchā pabbajitvāna, </span></div><p><div class=verse-container id=tha-ap35:12.2><span>arahā hessatināsavo; </span></div><p><div class=verse-container id=tha-ap35:12.3><span>Gotamo lokapajjoto, </span></div><p><div class=verse-container id=tha-ap35:12.4><span>aggaṭṭhāne ṭhapessati. </span></div><p><div class=verse-container id=tha-ap35:13.1><span>Saṅkhittapucchitaṁ pañhaṁ, </span></div><p><div class=verse-container id=tha-ap35:13.2><span>Vitthārena kathessati; </span></div><p><div class=verse-container id=tha-ap35:13.3><span>Kathayanto ca taṁ pañhaṁ, </span></div><p><div class=verse-container id=tha-ap35:13.4><span>Ajjhāsayaṁ pūrayissati’. </span></div><p><div class=verse-container id=tha-ap35:14.1><span>Aḍḍhe kule abhijāto, </span></div><p><div class=verse-container id=tha-ap35:14.2><span>brāhmaṇo mantapāragū; </span></div><p><div class=verse-container id=tha-ap35:14.3><span>Ohāya dhanadhaññāni, </span></div><p><div class=verse-container id=tha-ap35:14.4><span>pabbajiṁ anagāriyaṁ. </span></div><p><div class=verse-container id=tha-ap35:15.1><span>Saṅkhittenapi pucchante, </span></div><p><div class=verse-container id=tha-ap35:15.2><span>vitthārena kathemahaṁ; </span></div><p><div class=verse-container id=tha-ap35:15.3><span>Ajjhāsayaṁ tesaṁ pūremi, </span></div><p><div class=verse-container id=tha-ap35:15.4><span>tosemi dvipaduttamaṁ. </span></div><p><div class=verse-container id=tha-ap35:16.1><span>Tosito me mahāvīro, </span></div><p><div class=verse-container id=tha-ap35:16.2><span>sayambhū aggapuggalo; </span></div><p><div class=verse-container id=tha-ap35:16.3><span>Bhikkhusaṅghe nisīditvā, </span></div><p><div class=verse-container id=tha-ap35:16.4><span>etadagge ṭhapesi maṁ. </span></div><p><div class=verse-container id=tha-ap35:17.1><span>Paṭisambhidā catasso, </span></div><p><div class=verse-container id=tha-ap35:17.2><span>…pe… </span></div><p><div class=verse-container id=tha-ap35:17.3><span>kataṁ buddhassa sāsanaṁ”. </span></div><p><div class=verse-container id=tha-ap35:18.1><span>Itthaṁ sudaṁ āyasmā mahākaccāno thero imā gāthāyo abhāsitthāti. </span></div><p><div class=verse-container id=tha-ap35:19.1><span>Mahākaccānattherassāpadānaṁ tatiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0034.html>Previous</a><a href=/canon/en/pli/ms/sutta/kn/tha-ap/tha-ap0036.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>