<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0034.html>Previous</a><a href=/canon/en/pli/ms/sutta/kn/tha-ap/tha-ap0036.html>Next</a></div><p id=tha-ap35:0.1><span class=root>Therāpadāna </span><br><p id=tha-ap35:0.2><span class=root>Kuṇḍadhānavagga </span><br><p id=tha-ap35:0.3><span class="root big-bold">3 Mahākaccānattheraapadāna </span><br><p id=tha-ap35:1.1><span class=root>“Padumuttaranāthassa, </span><br><p id=tha-ap35:1.2><span class=root>padumaṁ nāma cetiyaṁ; </span><br><p id=tha-ap35:1.3><span class=root>Silāsanaṁ kārayitvā, </span><br><p id=tha-ap35:1.4><span class=root>suvaṇṇenābhilepayiṁ. </span><br><p id=tha-ap35:2.1><span class=root>Ratanāmayachattañca, </span><br><p id=tha-ap35:2.2><span class=root>paggayha vāḷabījaniṁ; </span><br><p id=tha-ap35:2.3><span class=root>Buddhassa abhiropesiṁ, </span><br><p id=tha-ap35:2.4><span class=root>lokabandhussa tādino. </span><br><p id=tha-ap35:3.1><span class=root>Yāvatā devatā bhummā, </span><br><p id=tha-ap35:3.2><span class=root>sabbe sannipatuṁ tadā; </span><br><p id=tha-ap35:3.3><span class=root>Ratanāmayachattānaṁ, </span><br><p id=tha-ap35:3.4><span class=root>vipākaṁ kathayissati. </span><br><p id=tha-ap35:4.1><span class=root>Tañca sabbaṁ suṇissāma, </span><br><p id=tha-ap35:4.2><span class=root>kathayantassa satthuno; </span><br><p id=tha-ap35:4.3><span class=root>Bhiyyo hāsaṁ janeyyāma, </span><br><p id=tha-ap35:4.4><span class=root>sammāsambuddhasāsane. </span><br><p id=tha-ap35:5.1><span class=root>Hemāsane nisīditvā, </span><br><p id=tha-ap35:5.2><span class=root>sayambhū aggapuggalo; </span><br><p id=tha-ap35:5.3><span class=root>Bhikkhusaṅghaparibyūḷho, </span><br><p id=tha-ap35:5.4><span class=root>imā gāthā abhāsatha. </span><br><p id=tha-ap35:6.1><span class=root>‘Yenidaṁ āsanaṁ dinnaṁ, </span><br><p id=tha-ap35:6.2><span class=root>sovaṇṇaṁ ratanāmayaṁ; </span><br><p id=tha-ap35:6.3><span class=root>Tamahaṁ kittayissāmi, </span><br><p id=tha-ap35:6.4><span class=root>suṇātha mama bhāsato. </span><br><p id=tha-ap35:7.1><span class=root>Tiṁsa kappāni devindo, </span><br><p id=tha-ap35:7.2><span class=root>devarajjaṁ karissati; </span><br><p id=tha-ap35:7.3><span class=root>Samantā yojanasataṁ, </span><br><p id=tha-ap35:7.4><span class=root>ābhāyābhibhavissati. </span><br><p id=tha-ap35:8.1><span class=root>Manussalokamāgantvā, </span><br><p id=tha-ap35:8.2><span class=root>cakkavattī bhavissati; </span><br><p id=tha-ap35:8.3><span class=root>Pabhassaroti nāmena, </span><br><p id=tha-ap35:8.4><span class=root>uggatejo bhavissati. </span><br><p id=tha-ap35:9.1><span class=root>Divā vā yadi vā rattiṁ, </span><br><p id=tha-ap35:9.2><span class=root>sataraṁsīva uggato; </span><br><p id=tha-ap35:9.3><span class=root>Samantā aṭṭharatanaṁ, </span><br><p id=tha-ap35:9.4><span class=root>ujjotissati khattiyo. </span><br><p id=tha-ap35:10.1><span class=root>Kappasatasahassamhi, </span><br><p id=tha-ap35:10.2><span class=root>okkākakulasambhavo; </span><br><p id=tha-ap35:10.3><span class=root>Gotamo nāma gottena, </span><br><p id=tha-ap35:10.4><span class=root>satthā loke bhavissati. </span><br><p id=tha-ap35:11.1><span class=root>Tusitā hi cavitvāna, </span><br><p id=tha-ap35:11.2><span class=root>sukkamūlena codito; </span><br><p id=tha-ap35:11.3><span class=root>Kaccāno nāma nāmena, </span><br><p id=tha-ap35:11.4><span class=root>brahmabandhu bhavissati. </span><br><p id=tha-ap35:12.1><span class=root>So pacchā pabbajitvāna, </span><br><p id=tha-ap35:12.2><span class=root>arahā hessatināsavo; </span><br><p id=tha-ap35:12.3><span class=root>Gotamo lokapajjoto, </span><br><p id=tha-ap35:12.4><span class=root>aggaṭṭhāne ṭhapessati. </span><br><p id=tha-ap35:13.1><span class=root>Saṅkhittapucchitaṁ pañhaṁ, </span><br><p id=tha-ap35:13.2><span class=root>Vitthārena kathessati; </span><br><p id=tha-ap35:13.3><span class=root>Kathayanto ca taṁ pañhaṁ, </span><br><p id=tha-ap35:13.4><span class=root>Ajjhāsayaṁ pūrayissati’. </span><br><p id=tha-ap35:14.1><span class=root>Aḍḍhe kule abhijāto, </span><br><p id=tha-ap35:14.2><span class=root>brāhmaṇo mantapāragū; </span><br><p id=tha-ap35:14.3><span class=root>Ohāya dhanadhaññāni, </span><br><p id=tha-ap35:14.4><span class=root>pabbajiṁ anagāriyaṁ. </span><br><p id=tha-ap35:15.1><span class=root>Saṅkhittenapi pucchante, </span><br><p id=tha-ap35:15.2><span class=root>vitthārena kathemahaṁ; </span><br><p id=tha-ap35:15.3><span class=root>Ajjhāsayaṁ tesaṁ pūremi, </span><br><p id=tha-ap35:15.4><span class=root>tosemi dvipaduttamaṁ. </span><br><p id=tha-ap35:16.1><span class=root>Tosito me mahāvīro, </span><br><p id=tha-ap35:16.2><span class=root>sayambhū aggapuggalo; </span><br><p id=tha-ap35:16.3><span class=root>Bhikkhusaṅghe nisīditvā, </span><br><p id=tha-ap35:16.4><span class=root>etadagge ṭhapesi maṁ. </span><br><p id=tha-ap35:17.1><span class=root>Paṭisambhidā catasso, </span><br><p id=tha-ap35:17.2><span class=root>…pe… </span><br><p id=tha-ap35:17.3><span class=root>kataṁ buddhassa sāsanaṁ”. </span><br><p id=tha-ap35:18.1><span class=root>Itthaṁ sudaṁ āyasmā mahākaccāno thero imā gāthāyo abhāsitthāti. </span><br><p id=tha-ap35:19.1><span class=root>Mahākaccānattherassāpadānaṁ tatiyaṁ. </span><br></main><footer class="container footer"><small><a href=/about>Contact info</a></small></footer>