<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0407.html>Previous</a><a href=/canon/en/pli/ms/sutta/kn/tha-ap/tha-ap0409.html>Next</a></div><p id=tha-ap408:0.1><span class=root>Therāpadāna </span><br><p id=tha-ap408:0.2><span class=root>Metteyyavagga </span><br><p id=tha-ap408:0.3><span class="root big-bold">Nandakattheraapadāna </span><br><p id=tha-ap408:1.1><span class=root>“Migaluddo pure āsiṁ, </span><br><p id=tha-ap408:1.2><span class=root>Araññe kānane ahaṁ; </span><br><p id=tha-ap408:1.3><span class=root>Pasadaṁ migamesanto, </span><br><p id=tha-ap408:1.4><span class=root>Sayambhuṁ addasaṁ ahaṁ. </span><br><p id=tha-ap408:2.1><span class=root>Anuruddho nāma sambuddho, </span><br><p id=tha-ap408:2.2><span class=root>sayambhū aparājito; </span><br><p id=tha-ap408:2.3><span class=root>Vivekakāmo so dhīro, </span><br><p id=tha-ap408:2.4><span class=root>vanamajjhogahī tadā. </span><br><p id=tha-ap408:3.1><span class=root>Catudaṇḍe gahetvāna, </span><br><p id=tha-ap408:3.2><span class=root>catuṭṭhāne ṭhapesahaṁ; </span><br><p id=tha-ap408:3.3><span class=root>Maṇḍapaṁ sukataṁ katvā, </span><br><p id=tha-ap408:3.4><span class=root>padmapupphehi chādayiṁ. </span><br><p id=tha-ap408:4.1><span class=root>Maṇḍapaṁ chādayitvāna, </span><br><p id=tha-ap408:4.2><span class=root>sayambhuṁ abhivādayiṁ; </span><br><p id=tha-ap408:4.3><span class=root>Dhanuṁ tattheva nikkhippa, </span><br><p id=tha-ap408:4.4><span class=root>pabbajiṁ anagāriyaṁ. </span><br><p id=tha-ap408:5.1><span class=root>Naciraṁ pabbajitassa, </span><br><p id=tha-ap408:5.2><span class=root>byādhi me udapajjatha; </span><br><p id=tha-ap408:5.3><span class=root>Pubbakammaṁ saritvāna, </span><br><p id=tha-ap408:5.4><span class=root>tattha kālaṅkato ahaṁ. </span><br><p id=tha-ap408:6.1><span class=root>Pubbakammena saṁyutto, </span><br><p id=tha-ap408:6.2><span class=root>tusitaṁ agamāsahaṁ; </span><br><p id=tha-ap408:6.3><span class=root>Tattha soṇṇamayaṁ byamhaṁ, </span><br><p id=tha-ap408:6.4><span class=root>nibbattati yadicchakaṁ. </span><br><p id=tha-ap408:7.1><span class=root>Sahassayuttaṁ hayavāhiṁ, </span><br><p id=tha-ap408:7.2><span class=root>dibbayānamadhiṭṭhito; </span><br><p id=tha-ap408:7.3><span class=root>Āruhitvāna taṁ yānaṁ, </span><br><p id=tha-ap408:7.4><span class=root>gacchāmahaṁ yadicchakaṁ. </span><br><p id=tha-ap408:8.1><span class=root>Tato me niyyamānassa, </span><br><p id=tha-ap408:8.2><span class=root>devabhūtassa me sato; </span><br><p id=tha-ap408:8.3><span class=root>Samantā yojanasataṁ, </span><br><p id=tha-ap408:8.4><span class=root>maṇḍapo me dharīyati. </span><br><p id=tha-ap408:9.1><span class=root>Sayanehaṁ tuvaṭṭāmi, </span><br><p id=tha-ap408:9.2><span class=root>acchanne pupphasanthate; </span><br><p id=tha-ap408:9.3><span class=root>Antalikkhā ca padumā, </span><br><p id=tha-ap408:9.4><span class=root>vassante niccakālikaṁ. </span><br><p id=tha-ap408:10.1><span class=root>Marīcike phandamāne, </span><br><p id=tha-ap408:10.2><span class=root>tappamāne ca ātape; </span><br><p id=tha-ap408:10.3><span class=root>Na maṁ tāpeti ātāpo, </span><br><p id=tha-ap408:10.4><span class=root>maṇḍapassa idaṁ phalaṁ. </span><br><p id=tha-ap408:11.1><span class=root>Duggatiṁ samatikkanto, </span><br><p id=tha-ap408:11.2><span class=root>apāyā pihitā mama; </span><br><p id=tha-ap408:11.3><span class=root>Maṇḍape rukkhamūle vā, </span><br><p id=tha-ap408:11.4><span class=root>santāpo me na vijjati. </span><br><p id=tha-ap408:12.1><span class=root>Mahīsaññaṁ adhiṭṭhāya, </span><br><p id=tha-ap408:12.2><span class=root>loṇatoyaṁ tarāmahaṁ; </span><br><p id=tha-ap408:12.3><span class=root>Tassa me sukataṁ kammaṁ, </span><br><p id=tha-ap408:12.4><span class=root>buddhapūjāyidaṁ phalaṁ. </span><br><p id=tha-ap408:13.1><span class=root>Apathampi pathaṁ katvā, </span><br><p id=tha-ap408:13.2><span class=root>gacchāmi anilañjase; </span><br><p id=tha-ap408:13.3><span class=root>Aho me sukataṁ kammaṁ, </span><br><p id=tha-ap408:13.4><span class=root>buddhapūjāyidaṁ phalaṁ. </span><br><p id=tha-ap408:14.1><span class=root>Pubbenivāsaṁ jānāmi, </span><br><p id=tha-ap408:14.2><span class=root>dibbacakkhu visodhitaṁ; </span><br><p id=tha-ap408:14.3><span class=root>Āsavā me parikkhīṇā, </span><br><p id=tha-ap408:14.4><span class=root>buddhapūjāyidaṁ phalaṁ. </span><br><p id=tha-ap408:15.1><span class=root>Jahitā purimā jāti, </span><br><p id=tha-ap408:15.2><span class=root>buddhassa oraso ahaṁ; </span><br><p id=tha-ap408:15.3><span class=root>Dāyādomhi ca saddhamme, </span><br><p id=tha-ap408:15.4><span class=root>buddhapūjāyidaṁ phalaṁ. </span><br><p id=tha-ap408:16.1><span class=root>Ārādhitomhi sugataṁ, </span><br><p id=tha-ap408:16.2><span class=root>Gotamaṁ sakyapuṅgavaṁ; </span><br><p id=tha-ap408:16.3><span class=root>Dhammadhajo dhammadāyādo, </span><br><p id=tha-ap408:16.4><span class=root>Buddhapūjāyidaṁ phalaṁ. </span><br><p id=tha-ap408:17.1><span class=root>Upaṭṭhitvāna sambuddhaṁ, </span><br><p id=tha-ap408:17.2><span class=root>gotamaṁ sakyapuṅgavaṁ; </span><br><p id=tha-ap408:17.3><span class=root>Pāraṅgamaniyaṁ maggaṁ, </span><br><p id=tha-ap408:17.4><span class=root>apucchiṁ lokanāyakaṁ. </span><br><p id=tha-ap408:18.1><span class=root>Ajjhiṭṭho kathayī buddho, </span><br><p id=tha-ap408:18.2><span class=root>gambhīraṁ nipuṇaṁ padaṁ; </span><br><p id=tha-ap408:18.3><span class=root>Tassāhaṁ dhammaṁ sutvāna, </span><br><p id=tha-ap408:18.4><span class=root>pattomhi āsavakkhayaṁ. </span><br><p id=tha-ap408:19.1><span class=root>Aho me sukataṁ kammaṁ, </span><br><p id=tha-ap408:19.2><span class=root>parimuttomhi jātiyā; </span><br><p id=tha-ap408:19.3><span class=root>Sabbāsavaparikkhīṇo, </span><br><p id=tha-ap408:19.4><span class=root>natthi dāni punabbhavo. </span><br><p id=tha-ap408:20.1><span class=root>Kilesā jhāpitā mayhaṁ, </span><br><p id=tha-ap408:20.2><span class=root>…pe… </span><br><p id=tha-ap408:20.3><span class=root>viharāmi anāsavo. </span><br><p id=tha-ap408:21.1><span class=root>Svāgataṁ vata me āsi, </span><br><p id=tha-ap408:21.2><span class=root>…pe… </span><br><p id=tha-ap408:21.3><span class=root>kataṁ buddhassa sāsanaṁ. </span><br><p id=tha-ap408:22.1><span class=root>Paṭisambhidā catasso, </span><br><p id=tha-ap408:22.2><span class=root>…pe… </span><br><p id=tha-ap408:22.3><span class=root>kataṁ buddhassa sāsanaṁ”. </span><br><p id=tha-ap408:23.1><span class=root>Itthaṁ sudaṁ āyasmā nandako thero imā gāthāyo abhāsitthāti. </span><br><p id=tha-ap408:24.1><span class=root>Nandakattherassāpadānaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>