<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0452.html>Previous</a><a href=/canon/en/pli/ms/sutta/kn/tha-ap/tha-ap0454.html>Next</a></div><p id=tha-ap453:0.1><span class=root>Therāpadāna </span><br><p id=tha-ap453:0.2><span class=root>Jagatidāyakavagga </span><br><p id=tha-ap453:0.3><span class="root big-bold">Jagatidāyakattheraapadāna </span><br><p id=tha-ap453:1.1><span class=root>“Dhammadassissa munino, </span><br><p id=tha-ap453:1.2><span class=root>bodhiyā pādaputtame; </span><br><p id=tha-ap453:1.3><span class=root>Pasannacitto sumano, </span><br><p id=tha-ap453:1.4><span class=root>jagatiṁ kārayiṁ ahaṁ. </span><br><p id=tha-ap453:2.1><span class=root>Darito pabbatato vā, </span><br><p id=tha-ap453:2.2><span class=root>rukkhato patito ahaṁ; </span><br><p id=tha-ap453:2.3><span class=root>Cuto patiṭṭhaṁ vindāmi, </span><br><p id=tha-ap453:2.4><span class=root>jagatiyā idaṁ phalaṁ. </span><br><p id=tha-ap453:3.1><span class=root>Na me corā vihesanti, </span><br><p id=tha-ap453:3.2><span class=root>nātimaññanti khattiyā; </span><br><p id=tha-ap453:3.3><span class=root>Sabbāmittetikkamāmi, </span><br><p id=tha-ap453:3.4><span class=root>jagatiyā idaṁ phalaṁ. </span><br><p id=tha-ap453:4.1><span class=root>Yaṁ yaṁ yonupapajjāmi, </span><br><p id=tha-ap453:4.2><span class=root>devattaṁ atha mānusaṁ; </span><br><p id=tha-ap453:4.3><span class=root>Sabbattha pūjito homi, </span><br><p id=tha-ap453:4.4><span class=root>jagatiyā idaṁ phalaṁ. </span><br><p id=tha-ap453:5.1><span class=root>Aṭṭhārase kappasate, </span><br><p id=tha-ap453:5.2><span class=root>jagatiṁ kārayiṁ ahaṁ; </span><br><p id=tha-ap453:5.3><span class=root>Duggatiṁ nābhijānāmi, </span><br><p id=tha-ap453:5.4><span class=root>jagatidānassidaṁ phalaṁ. </span><br><p id=tha-ap453:6.1><span class=root>Kilesā jhāpitā mayhaṁ, </span><br><p id=tha-ap453:6.2><span class=root>bhavā sabbe samūhatā; </span><br><p id=tha-ap453:6.3><span class=root>Nāgova bandhanaṁ chetvā, </span><br><p id=tha-ap453:6.4><span class=root>viharāmi anāsavo. </span><br><p id=tha-ap453:7.1><span class=root>Svāgataṁ vata me āsi, </span><br><p id=tha-ap453:7.2><span class=root>mama buddhassa santike; </span><br><p id=tha-ap453:7.3><span class=root>Tisso vijjā anuppattā, </span><br><p id=tha-ap453:7.4><span class=root>kataṁ buddhassa sāsanaṁ. </span><br><p id=tha-ap453:8.1><span class=root>Paṭisambhidā catasso, </span><br><p id=tha-ap453:8.2><span class=root>vimokkhāpi ca aṭṭhime; </span><br><p id=tha-ap453:8.3><span class=root>Chaḷabhiññā sacchikatā, </span><br><p id=tha-ap453:8.4><span class=root>kataṁ buddhassa sāsanaṁ”. </span><br><p id=tha-ap453:9.1><span class=root>Itthaṁ sudaṁ āyasmā jagatidāyako thero imā gāthāyo abhāsitthāti. </span><br><p id=tha-ap453:10.1><span class=root>Jagatidāyakattherassāpadānaṁ paṭhamaṁ. </span><br></main><footer class="container footer"><small><a href=/about>Contact info</a></small></footer>