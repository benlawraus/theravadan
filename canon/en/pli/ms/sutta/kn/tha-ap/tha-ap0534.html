<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0533.html>Previous</a><a href=/canon/en/pli/ms/sutta/kn/tha-ap/tha-ap0535.html>Next</a></div><p id=tha-ap534:0.1><span class=root>Therāpadāna </span><br><p id=tha-ap534:0.2><span class=root>Kaccāyanavagga </span><br><p id=tha-ap534:0.3><span class="root big-bold">Vakkalittheraapadāna </span><br><p id=tha-ap534:1.1><span class=root>“Ito satasahassamhi, </span><br><p id=tha-ap534:1.2><span class=root>kappe uppajji nāyako; </span><br><p id=tha-ap534:1.3><span class=root>Anomanāmo amito, </span><br><p id=tha-ap534:1.4><span class=root>nāmena padumuttaro. </span><br><p id=tha-ap534:2.1><span class=root>Padumākāravadano, </span><br><p id=tha-ap534:2.2><span class=root>padumāmalasucchavī; </span><br><p id=tha-ap534:2.3><span class=root>Lokenānupalittova, </span><br><p id=tha-ap534:2.4><span class=root>toyena padumaṁ yathā. </span><br><p id=tha-ap534:3.1><span class=root>Vīro padumapattakkho, </span><br><p id=tha-ap534:3.2><span class=root>kanto ca padumaṁ yathā; </span><br><p id=tha-ap534:3.3><span class=root>Padumuttaragandhova, </span><br><p id=tha-ap534:3.4><span class=root>tasmā so padumuttaro. </span><br><p id=tha-ap534:4.1><span class=root>Lokajeṭṭho ca nimmāno, </span><br><p id=tha-ap534:4.2><span class=root>andhānaṁ nayanūpamo; </span><br><p id=tha-ap534:4.3><span class=root>Santaveso guṇanidhi, </span><br><p id=tha-ap534:4.4><span class=root>karuṇāmatisāgaro. </span><br><p id=tha-ap534:5.1><span class=root>Sa kadāci mahāvīro, </span><br><p id=tha-ap534:5.2><span class=root>brahmāsurasuraccito; </span><br><p id=tha-ap534:5.3><span class=root>Sadevamanujākiṇṇe, </span><br><p id=tha-ap534:5.4><span class=root>janamajjhe jinuttamo. </span><br><p id=tha-ap534:6.1><span class=root>Vadanena sugandhena, </span><br><p id=tha-ap534:6.2><span class=root>madhurena rutena ca; </span><br><p id=tha-ap534:6.3><span class=root>Rañjayaṁ parisaṁ sabbaṁ, </span><br><p id=tha-ap534:6.4><span class=root>santhavī sāvakaṁ sakaṁ. </span><br><p id=tha-ap534:7.1><span class=root>Saddhādhimutto sumati, </span><br><p id=tha-ap534:7.2><span class=root>mama dassanalālaso; </span><br><p id=tha-ap534:7.3><span class=root>Natthi etādiso añño, </span><br><p id=tha-ap534:7.4><span class=root>yathāyaṁ bhikkhu vakkali. </span><br><p id=tha-ap534:8.1><span class=root>Tadāhaṁ haṁsavatiyaṁ, </span><br><p id=tha-ap534:8.2><span class=root>nagare brāhmaṇatrajo; </span><br><p id=tha-ap534:8.3><span class=root>Hutvā sutvā ca taṁ vākyaṁ, </span><br><p id=tha-ap534:8.4><span class=root>taṁ ṭhānamabhirocayiṁ. </span><br><p id=tha-ap534:9.1><span class=root>Sasāvakaṁ taṁ vimalaṁ, </span><br><p id=tha-ap534:9.2><span class=root>nimantetvā tathāgataṁ; </span><br><p id=tha-ap534:9.3><span class=root>Sattāhaṁ bhojayitvāna, </span><br><p id=tha-ap534:9.4><span class=root>dussehacchādayiṁ tadā. </span><br><p id=tha-ap534:10.1><span class=root>Nipacca sirasā tassa, </span><br><p id=tha-ap534:10.2><span class=root>anantaguṇasāgare; </span><br><p id=tha-ap534:10.3><span class=root>Nimuggo pītisampuṇṇo, </span><br><p id=tha-ap534:10.4><span class=root>idaṁ vacanamabraviṁ. </span><br><p id=tha-ap534:11.1><span class=root>‘Yo so tayā santhavito, </span><br><p id=tha-ap534:11.2><span class=root>ito sattamake muni; </span><br><p id=tha-ap534:11.3><span class=root>Bhikkhu saddhāvataṁ aggo, </span><br><p id=tha-ap534:11.4><span class=root>tādiso homahaṁ mune’. </span><br><p id=tha-ap534:12.1><span class=root>Evaṁ vutte, mahāvīro, </span><br><p id=tha-ap534:12.2><span class=root>anāvaraṇadassano; </span><br><p id=tha-ap534:12.3><span class=root>Imaṁ vākyaṁ udīresi, </span><br><p id=tha-ap534:12.4><span class=root>parisāya mahāmuni. </span><br><p id=tha-ap534:13.1><span class=root>‘Passathetaṁ māṇavakaṁ, </span><br><p id=tha-ap534:13.2><span class=root>pītamaṭṭhanivāsanaṁ; </span><br><p id=tha-ap534:13.3><span class=root>Hemayaññopacitaṅgaṁ, </span><br><p id=tha-ap534:13.4><span class=root>jananettamanoharaṁ. </span><br><p id=tha-ap534:14.1><span class=root>Eso anāgataddhāne, </span><br><p id=tha-ap534:14.2><span class=root>gotamassa mahesino; </span><br><p id=tha-ap534:14.3><span class=root>Aggo saddhādhimuttānaṁ, </span><br><p id=tha-ap534:14.4><span class=root>sāvakoyaṁ bhavissati. </span><br><p id=tha-ap534:15.1><span class=root>Devabhūto manusso vā, </span><br><p id=tha-ap534:15.2><span class=root>sabbasantāpavajjito; </span><br><p id=tha-ap534:15.3><span class=root>Sabbabhogaparibyūḷho, </span><br><p id=tha-ap534:15.4><span class=root>sukhito saṁsarissati. </span><br><p id=tha-ap534:16.1><span class=root>Satasahassito kappe, </span><br><p id=tha-ap534:16.2><span class=root>okkākakulasambhavo; </span><br><p id=tha-ap534:16.3><span class=root>Gotamo nāma gottena, </span><br><p id=tha-ap534:16.4><span class=root>satthā loke bhavissati. </span><br><p id=tha-ap534:17.1><span class=root>Tassa dhammesu dāyādo, </span><br><p id=tha-ap534:17.2><span class=root>oraso dhammanimmito; </span><br><p id=tha-ap534:17.3><span class=root>Vakkali nāma nāmena, </span><br><p id=tha-ap534:17.4><span class=root>hessati satthu sāvako’. </span><br><p id=tha-ap534:18.1><span class=root>Tena kammavisesena, </span><br><p id=tha-ap534:18.2><span class=root>cetanāpaṇidhīhi ca; </span><br><p id=tha-ap534:18.3><span class=root>Jahitvā mānusaṁ dehaṁ, </span><br><p id=tha-ap534:18.4><span class=root>tāvatiṁsamagacchahaṁ. </span><br><p id=tha-ap534:19.1><span class=root>Sabbattha sukhito hutvā, </span><br><p id=tha-ap534:19.2><span class=root>saṁsaranto bhavābhave; </span><br><p id=tha-ap534:19.3><span class=root>Sāvatthiyaṁ pure jāto, </span><br><p id=tha-ap534:19.4><span class=root>kule aññatare ahaṁ. </span><br><p id=tha-ap534:20.1><span class=root>Nonītasukhumālaṁ maṁ, </span><br><p id=tha-ap534:20.2><span class=root>jātapallavakomalaṁ; </span><br><p id=tha-ap534:20.3><span class=root>Mandaṁ uttānasayanaṁ, </span><br><p id=tha-ap534:20.4><span class=root>pisācībhayatajjitā. </span><br><p id=tha-ap534:21.1><span class=root>Pādamūle mahesissa, </span><br><p id=tha-ap534:21.2><span class=root>sāyesuṁ dīnamānasā; </span><br><p id=tha-ap534:21.3><span class=root>‘Imaṁ dadāma te nātha, </span><br><p id=tha-ap534:21.4><span class=root>saraṇaṁ hohi nāyaka’. </span><br><p id=tha-ap534:22.1><span class=root>Tadā paṭiggahi so maṁ, </span><br><p id=tha-ap534:22.2><span class=root>bhītānaṁ saraṇo muni; </span><br><p id=tha-ap534:22.3><span class=root>Jālinā cakkaṅkitena, </span><br><p id=tha-ap534:22.4><span class=root>mudukomalapāṇinā. </span><br><p id=tha-ap534:23.1><span class=root>Tadā pabhuti tenāhaṁ, </span><br><p id=tha-ap534:23.2><span class=root>arakkheyyena rakkhito; </span><br><p id=tha-ap534:23.3><span class=root>Sabbaveravinimutto, </span><br><p id=tha-ap534:23.4><span class=root>sukhena parivuddhito. </span><br><p id=tha-ap534:24.1><span class=root>Sugatena vinā bhūto, </span><br><p id=tha-ap534:24.2><span class=root>ukkaṇṭhāmi muhuttakaṁ; </span><br><p id=tha-ap534:24.3><span class=root>Jātiyā sattavassohaṁ, </span><br><p id=tha-ap534:24.4><span class=root>pabbajiṁ anagāriyaṁ. </span><br><p id=tha-ap534:25.1><span class=root>Sabbapāramisambhūtaṁ, </span><br><p id=tha-ap534:25.2><span class=root>nīlakkhinayanaṁ varaṁ; </span><br><p id=tha-ap534:25.3><span class=root>Rūpaṁ sabbasubhākiṇṇaṁ, </span><br><p id=tha-ap534:25.4><span class=root>atitto viharāmahaṁ. </span><br><p id=tha-ap534:26.1><span class=root>Buddharūparatiṁ ñatvā, </span><br><p id=tha-ap534:26.2><span class=root>tadā ovadi maṁ jino; </span><br><p id=tha-ap534:26.3><span class=root>‘Alaṁ vakkali kiṁ rūpe, </span><br><p id=tha-ap534:26.4><span class=root>ramase bālanandite. </span><br><p id=tha-ap534:27.1><span class=root>Yo hi passati saddhammaṁ, </span><br><p id=tha-ap534:27.2><span class=root>so maṁ passati paṇḍito; </span><br><p id=tha-ap534:27.3><span class=root>Apassamāno saddhammaṁ, </span><br><p id=tha-ap534:27.4><span class=root>maṁ passampi na passati. </span><br><p id=tha-ap534:28.1><span class=root>Anantādīnavo kāyo, </span><br><p id=tha-ap534:28.2><span class=root>visarukkhasamūpamo; </span><br><p id=tha-ap534:28.3><span class=root>Āvāso sabbarogānaṁ, </span><br><p id=tha-ap534:28.4><span class=root>puñjo dukkhassa kevalo. </span><br><p id=tha-ap534:29.1><span class=root>Nibbindiya tato rūpe, </span><br><p id=tha-ap534:29.2><span class=root>khandhānaṁ udayabbayaṁ; </span><br><p id=tha-ap534:29.3><span class=root>Passa upakkilesānaṁ, </span><br><p id=tha-ap534:29.4><span class=root>sukhenantaṁ gamissasi’. </span><br><p id=tha-ap534:30.1><span class=root>Evaṁ tenānusiṭṭhohaṁ, </span><br><p id=tha-ap534:30.2><span class=root>nāyakena hitesinā; </span><br><p id=tha-ap534:30.3><span class=root>Gijjhakūṭaṁ samāruyha, </span><br><p id=tha-ap534:30.4><span class=root>jhāyāmi girikandare. </span><br><p id=tha-ap534:31.1><span class=root>Ṭhito pabbatapādamhi, </span><br><p id=tha-ap534:31.2><span class=root>assāsayi mahāmuni; </span><br><p id=tha-ap534:31.3><span class=root>Vakkalīti jino vācaṁ, </span><br><p id=tha-ap534:31.4><span class=root>taṁ sutvā mudito ahaṁ. </span><br><p id=tha-ap534:32.1><span class=root>Pakkhandiṁ selapabbhāre, </span><br><p id=tha-ap534:32.2><span class=root>anekasataporise; </span><br><p id=tha-ap534:32.3><span class=root>Tadā buddhānubhāvena, </span><br><p id=tha-ap534:32.4><span class=root>sukheneva mahiṁ gato. </span><br><p id=tha-ap534:33.1><span class=root>Punopi dhammaṁ deseti, </span><br><p id=tha-ap534:33.2><span class=root>khandhānaṁ udayabbayaṁ; </span><br><p id=tha-ap534:33.3><span class=root>Tamahaṁ dhammamaññāya, </span><br><p id=tha-ap534:33.4><span class=root>arahattamapāpuṇiṁ. </span><br><p id=tha-ap534:34.1><span class=root>Sumahāparisamajjhe, </span><br><p id=tha-ap534:34.2><span class=root>tadā maṁ caraṇantago; </span><br><p id=tha-ap534:34.3><span class=root>Aggaṁ saddhādhimuttānaṁ, </span><br><p id=tha-ap534:34.4><span class=root>paññapesi mahāmati. </span><br><p id=tha-ap534:35.1><span class=root>Satasahassito kappe, </span><br><p id=tha-ap534:35.2><span class=root>yaṁ kammamakariṁ tadā; </span><br><p id=tha-ap534:35.3><span class=root>Duggatiṁ nābhijānāmi, </span><br><p id=tha-ap534:35.4><span class=root>buddhapūjāyidaṁ phalaṁ. </span><br><p id=tha-ap534:36.1><span class=root>Kilesā jhāpitā mayhaṁ, </span><br><p id=tha-ap534:36.2><span class=root>…pe… </span><br><p id=tha-ap534:36.3><span class=root>viharāmi anāsavo. </span><br><p id=tha-ap534:37.1><span class=root>Svāgataṁ vata me āsi, </span><br><p id=tha-ap534:37.2><span class=root>…pe… </span><br><p id=tha-ap534:37.3><span class=root>kataṁ buddhassa sāsanaṁ. </span><br><p id=tha-ap534:38.1><span class=root>Paṭisambhidā catasso, </span><br><p id=tha-ap534:38.2><span class=root>…pe… </span><br><p id=tha-ap534:38.3><span class=root>kataṁ buddhassa sāsanaṁ”. </span><br><p id=tha-ap534:39.1><span class=root>Itthaṁ sudaṁ āyasmā vakkalitthero imā gāthāyo abhāsitthāti. </span><br><p id=tha-ap534:40.1><span class=root>Vakkalittherassāpadānaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>