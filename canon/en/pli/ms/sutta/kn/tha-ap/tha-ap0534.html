<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0533.html>Previous</a><a href=/canon/en/pli/ms/sutta/kn/tha-ap/tha-ap0535.html>Next</a></div><p><div class=verse-container id=tha-ap534:0.1><span>Therāpadāna </span></div><p><div class=verse-container id=tha-ap534:0.2><span>Kaccāyanavagga </span></div><p><div class=verse-container id=tha-ap534:0.3><span class=big-bold>Vakkalittheraapadāna </span></div><p><div class=verse-container id=tha-ap534:1.1><span>“Ito satasahassamhi, </span></div><p><div class=verse-container id=tha-ap534:1.2><span>kappe uppajji nāyako; </span></div><p><div class=verse-container id=tha-ap534:1.3><span>Anomanāmo amito, </span></div><p><div class=verse-container id=tha-ap534:1.4><span>nāmena padumuttaro. </span></div><p><div class=verse-container id=tha-ap534:2.1><span>Padumākāravadano, </span></div><p><div class=verse-container id=tha-ap534:2.2><span>padumāmalasucchavī; </span></div><p><div class=verse-container id=tha-ap534:2.3><span>Lokenānupalittova, </span></div><p><div class=verse-container id=tha-ap534:2.4><span>toyena padumaṁ yathā. </span></div><p><div class=verse-container id=tha-ap534:3.1><span>Vīro padumapattakkho, </span></div><p><div class=verse-container id=tha-ap534:3.2><span>kanto ca padumaṁ yathā; </span></div><p><div class=verse-container id=tha-ap534:3.3><span>Padumuttaragandhova, </span></div><p><div class=verse-container id=tha-ap534:3.4><span>tasmā so padumuttaro. </span></div><p><div class=verse-container id=tha-ap534:4.1><span>Lokajeṭṭho ca nimmāno, </span></div><p><div class=verse-container id=tha-ap534:4.2><span>andhānaṁ nayanūpamo; </span></div><p><div class=verse-container id=tha-ap534:4.3><span>Santaveso guṇanidhi, </span></div><p><div class=verse-container id=tha-ap534:4.4><span>karuṇāmatisāgaro. </span></div><p><div class=verse-container id=tha-ap534:5.1><span>Sa kadāci mahāvīro, </span></div><p><div class=verse-container id=tha-ap534:5.2><span>brahmāsurasuraccito; </span></div><p><div class=verse-container id=tha-ap534:5.3><span>Sadevamanujākiṇṇe, </span></div><p><div class=verse-container id=tha-ap534:5.4><span>janamajjhe jinuttamo. </span></div><p><div class=verse-container id=tha-ap534:6.1><span>Vadanena sugandhena, </span></div><p><div class=verse-container id=tha-ap534:6.2><span>madhurena rutena ca; </span></div><p><div class=verse-container id=tha-ap534:6.3><span>Rañjayaṁ parisaṁ sabbaṁ, </span></div><p><div class=verse-container id=tha-ap534:6.4><span>santhavī sāvakaṁ sakaṁ. </span></div><p><div class=verse-container id=tha-ap534:7.1><span>Saddhādhimutto sumati, </span></div><p><div class=verse-container id=tha-ap534:7.2><span>mama dassanalālaso; </span></div><p><div class=verse-container id=tha-ap534:7.3><span>Natthi etādiso añño, </span></div><p><div class=verse-container id=tha-ap534:7.4><span>yathāyaṁ bhikkhu vakkali. </span></div><p><div class=verse-container id=tha-ap534:8.1><span>Tadāhaṁ haṁsavatiyaṁ, </span></div><p><div class=verse-container id=tha-ap534:8.2><span>nagare brāhmaṇatrajo; </span></div><p><div class=verse-container id=tha-ap534:8.3><span>Hutvā sutvā ca taṁ vākyaṁ, </span></div><p><div class=verse-container id=tha-ap534:8.4><span>taṁ ṭhānamabhirocayiṁ. </span></div><p><div class=verse-container id=tha-ap534:9.1><span>Sasāvakaṁ taṁ vimalaṁ, </span></div><p><div class=verse-container id=tha-ap534:9.2><span>nimantetvā tathāgataṁ; </span></div><p><div class=verse-container id=tha-ap534:9.3><span>Sattāhaṁ bhojayitvāna, </span></div><p><div class=verse-container id=tha-ap534:9.4><span>dussehacchādayiṁ tadā. </span></div><p><div class=verse-container id=tha-ap534:10.1><span>Nipacca sirasā tassa, </span></div><p><div class=verse-container id=tha-ap534:10.2><span>anantaguṇasāgare; </span></div><p><div class=verse-container id=tha-ap534:10.3><span>Nimuggo pītisampuṇṇo, </span></div><p><div class=verse-container id=tha-ap534:10.4><span>idaṁ vacanamabraviṁ. </span></div><p><div class=verse-container id=tha-ap534:11.1><span>‘Yo so tayā santhavito, </span></div><p><div class=verse-container id=tha-ap534:11.2><span>ito sattamake muni; </span></div><p><div class=verse-container id=tha-ap534:11.3><span>Bhikkhu saddhāvataṁ aggo, </span></div><p><div class=verse-container id=tha-ap534:11.4><span>tādiso homahaṁ mune’. </span></div><p><div class=verse-container id=tha-ap534:12.1><span>Evaṁ vutte, mahāvīro, </span></div><p><div class=verse-container id=tha-ap534:12.2><span>anāvaraṇadassano; </span></div><p><div class=verse-container id=tha-ap534:12.3><span>Imaṁ vākyaṁ udīresi, </span></div><p><div class=verse-container id=tha-ap534:12.4><span>parisāya mahāmuni. </span></div><p><div class=verse-container id=tha-ap534:13.1><span>‘Passathetaṁ māṇavakaṁ, </span></div><p><div class=verse-container id=tha-ap534:13.2><span>pītamaṭṭhanivāsanaṁ; </span></div><p><div class=verse-container id=tha-ap534:13.3><span>Hemayaññopacitaṅgaṁ, </span></div><p><div class=verse-container id=tha-ap534:13.4><span>jananettamanoharaṁ. </span></div><p><div class=verse-container id=tha-ap534:14.1><span>Eso anāgataddhāne, </span></div><p><div class=verse-container id=tha-ap534:14.2><span>gotamassa mahesino; </span></div><p><div class=verse-container id=tha-ap534:14.3><span>Aggo saddhādhimuttānaṁ, </span></div><p><div class=verse-container id=tha-ap534:14.4><span>sāvakoyaṁ bhavissati. </span></div><p><div class=verse-container id=tha-ap534:15.1><span>Devabhūto manusso vā, </span></div><p><div class=verse-container id=tha-ap534:15.2><span>sabbasantāpavajjito; </span></div><p><div class=verse-container id=tha-ap534:15.3><span>Sabbabhogaparibyūḷho, </span></div><p><div class=verse-container id=tha-ap534:15.4><span>sukhito saṁsarissati. </span></div><p><div class=verse-container id=tha-ap534:16.1><span>Satasahassito kappe, </span></div><p><div class=verse-container id=tha-ap534:16.2><span>okkākakulasambhavo; </span></div><p><div class=verse-container id=tha-ap534:16.3><span>Gotamo nāma gottena, </span></div><p><div class=verse-container id=tha-ap534:16.4><span>satthā loke bhavissati. </span></div><p><div class=verse-container id=tha-ap534:17.1><span>Tassa dhammesu dāyādo, </span></div><p><div class=verse-container id=tha-ap534:17.2><span>oraso dhammanimmito; </span></div><p><div class=verse-container id=tha-ap534:17.3><span>Vakkali nāma nāmena, </span></div><p><div class=verse-container id=tha-ap534:17.4><span>hessati satthu sāvako’. </span></div><p><div class=verse-container id=tha-ap534:18.1><span>Tena kammavisesena, </span></div><p><div class=verse-container id=tha-ap534:18.2><span>cetanāpaṇidhīhi ca; </span></div><p><div class=verse-container id=tha-ap534:18.3><span>Jahitvā mānusaṁ dehaṁ, </span></div><p><div class=verse-container id=tha-ap534:18.4><span>tāvatiṁsamagacchahaṁ. </span></div><p><div class=verse-container id=tha-ap534:19.1><span>Sabbattha sukhito hutvā, </span></div><p><div class=verse-container id=tha-ap534:19.2><span>saṁsaranto bhavābhave; </span></div><p><div class=verse-container id=tha-ap534:19.3><span>Sāvatthiyaṁ pure jāto, </span></div><p><div class=verse-container id=tha-ap534:19.4><span>kule aññatare ahaṁ. </span></div><p><div class=verse-container id=tha-ap534:20.1><span>Nonītasukhumālaṁ maṁ, </span></div><p><div class=verse-container id=tha-ap534:20.2><span>jātapallavakomalaṁ; </span></div><p><div class=verse-container id=tha-ap534:20.3><span>Mandaṁ uttānasayanaṁ, </span></div><p><div class=verse-container id=tha-ap534:20.4><span>pisācībhayatajjitā. </span></div><p><div class=verse-container id=tha-ap534:21.1><span>Pādamūle mahesissa, </span></div><p><div class=verse-container id=tha-ap534:21.2><span>sāyesuṁ dīnamānasā; </span></div><p><div class=verse-container id=tha-ap534:21.3><span>‘Imaṁ dadāma te nātha, </span></div><p><div class=verse-container id=tha-ap534:21.4><span>saraṇaṁ hohi nāyaka’. </span></div><p><div class=verse-container id=tha-ap534:22.1><span>Tadā paṭiggahi so maṁ, </span></div><p><div class=verse-container id=tha-ap534:22.2><span>bhītānaṁ saraṇo muni; </span></div><p><div class=verse-container id=tha-ap534:22.3><span>Jālinā cakkaṅkitena, </span></div><p><div class=verse-container id=tha-ap534:22.4><span>mudukomalapāṇinā. </span></div><p><div class=verse-container id=tha-ap534:23.1><span>Tadā pabhuti tenāhaṁ, </span></div><p><div class=verse-container id=tha-ap534:23.2><span>arakkheyyena rakkhito; </span></div><p><div class=verse-container id=tha-ap534:23.3><span>Sabbaveravinimutto, </span></div><p><div class=verse-container id=tha-ap534:23.4><span>sukhena parivuddhito. </span></div><p><div class=verse-container id=tha-ap534:24.1><span>Sugatena vinā bhūto, </span></div><p><div class=verse-container id=tha-ap534:24.2><span>ukkaṇṭhāmi muhuttakaṁ; </span></div><p><div class=verse-container id=tha-ap534:24.3><span>Jātiyā sattavassohaṁ, </span></div><p><div class=verse-container id=tha-ap534:24.4><span>pabbajiṁ anagāriyaṁ. </span></div><p><div class=verse-container id=tha-ap534:25.1><span>Sabbapāramisambhūtaṁ, </span></div><p><div class=verse-container id=tha-ap534:25.2><span>nīlakkhinayanaṁ varaṁ; </span></div><p><div class=verse-container id=tha-ap534:25.3><span>Rūpaṁ sabbasubhākiṇṇaṁ, </span></div><p><div class=verse-container id=tha-ap534:25.4><span>atitto viharāmahaṁ. </span></div><p><div class=verse-container id=tha-ap534:26.1><span>Buddharūparatiṁ ñatvā, </span></div><p><div class=verse-container id=tha-ap534:26.2><span>tadā ovadi maṁ jino; </span></div><p><div class=verse-container id=tha-ap534:26.3><span>‘Alaṁ vakkali kiṁ rūpe, </span></div><p><div class=verse-container id=tha-ap534:26.4><span>ramase bālanandite. </span></div><p><div class=verse-container id=tha-ap534:27.1><span>Yo hi passati saddhammaṁ, </span></div><p><div class=verse-container id=tha-ap534:27.2><span>so maṁ passati paṇḍito; </span></div><p><div class=verse-container id=tha-ap534:27.3><span>Apassamāno saddhammaṁ, </span></div><p><div class=verse-container id=tha-ap534:27.4><span>maṁ passampi na passati. </span></div><p><div class=verse-container id=tha-ap534:28.1><span>Anantādīnavo kāyo, </span></div><p><div class=verse-container id=tha-ap534:28.2><span>visarukkhasamūpamo; </span></div><p><div class=verse-container id=tha-ap534:28.3><span>Āvāso sabbarogānaṁ, </span></div><p><div class=verse-container id=tha-ap534:28.4><span>puñjo dukkhassa kevalo. </span></div><p><div class=verse-container id=tha-ap534:29.1><span>Nibbindiya tato rūpe, </span></div><p><div class=verse-container id=tha-ap534:29.2><span>khandhānaṁ udayabbayaṁ; </span></div><p><div class=verse-container id=tha-ap534:29.3><span>Passa upakkilesānaṁ, </span></div><p><div class=verse-container id=tha-ap534:29.4><span>sukhenantaṁ gamissasi’. </span></div><p><div class=verse-container id=tha-ap534:30.1><span>Evaṁ tenānusiṭṭhohaṁ, </span></div><p><div class=verse-container id=tha-ap534:30.2><span>nāyakena hitesinā; </span></div><p><div class=verse-container id=tha-ap534:30.3><span>Gijjhakūṭaṁ samāruyha, </span></div><p><div class=verse-container id=tha-ap534:30.4><span>jhāyāmi girikandare. </span></div><p><div class=verse-container id=tha-ap534:31.1><span>Ṭhito pabbatapādamhi, </span></div><p><div class=verse-container id=tha-ap534:31.2><span>assāsayi mahāmuni; </span></div><p><div class=verse-container id=tha-ap534:31.3><span>Vakkalīti jino vācaṁ, </span></div><p><div class=verse-container id=tha-ap534:31.4><span>taṁ sutvā mudito ahaṁ. </span></div><p><div class=verse-container id=tha-ap534:32.1><span>Pakkhandiṁ selapabbhāre, </span></div><p><div class=verse-container id=tha-ap534:32.2><span>anekasataporise; </span></div><p><div class=verse-container id=tha-ap534:32.3><span>Tadā buddhānubhāvena, </span></div><p><div class=verse-container id=tha-ap534:32.4><span>sukheneva mahiṁ gato. </span></div><p><div class=verse-container id=tha-ap534:33.1><span>Punopi dhammaṁ deseti, </span></div><p><div class=verse-container id=tha-ap534:33.2><span>khandhānaṁ udayabbayaṁ; </span></div><p><div class=verse-container id=tha-ap534:33.3><span>Tamahaṁ dhammamaññāya, </span></div><p><div class=verse-container id=tha-ap534:33.4><span>arahattamapāpuṇiṁ. </span></div><p><div class=verse-container id=tha-ap534:34.1><span>Sumahāparisamajjhe, </span></div><p><div class=verse-container id=tha-ap534:34.2><span>tadā maṁ caraṇantago; </span></div><p><div class=verse-container id=tha-ap534:34.3><span>Aggaṁ saddhādhimuttānaṁ, </span></div><p><div class=verse-container id=tha-ap534:34.4><span>paññapesi mahāmati. </span></div><p><div class=verse-container id=tha-ap534:35.1><span>Satasahassito kappe, </span></div><p><div class=verse-container id=tha-ap534:35.2><span>yaṁ kammamakariṁ tadā; </span></div><p><div class=verse-container id=tha-ap534:35.3><span>Duggatiṁ nābhijānāmi, </span></div><p><div class=verse-container id=tha-ap534:35.4><span>buddhapūjāyidaṁ phalaṁ. </span></div><p><div class=verse-container id=tha-ap534:36.1><span>Kilesā jhāpitā mayhaṁ, </span></div><p><div class=verse-container id=tha-ap534:36.2><span>…pe… </span></div><p><div class=verse-container id=tha-ap534:36.3><span>viharāmi anāsavo. </span></div><p><div class=verse-container id=tha-ap534:37.1><span>Svāgataṁ vata me āsi, </span></div><p><div class=verse-container id=tha-ap534:37.2><span>…pe… </span></div><p><div class=verse-container id=tha-ap534:37.3><span>kataṁ buddhassa sāsanaṁ. </span></div><p><div class=verse-container id=tha-ap534:38.1><span>Paṭisambhidā catasso, </span></div><p><div class=verse-container id=tha-ap534:38.2><span>…pe… </span></div><p><div class=verse-container id=tha-ap534:38.3><span>kataṁ buddhassa sāsanaṁ”. </span></div><p><div class=verse-container id=tha-ap534:39.1><span>Itthaṁ sudaṁ āyasmā vakkalitthero imā gāthāyo abhāsitthāti. </span></div><p><div class=verse-container id=tha-ap534:40.1><span>Vakkalittherassāpadānaṁ dutiyaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0533.html>Previous</a><a href=/canon/en/pli/ms/sutta/kn/tha-ap/tha-ap0535.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>