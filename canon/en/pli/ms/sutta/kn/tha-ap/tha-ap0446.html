<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0445.html>Previous</a><a href=/canon/en/pli/ms/sutta/kn/tha-ap/tha-ap0447.html>Next</a></div><p id=tha-ap446:0.1><span class=root>Therāpadāna </span><br><p id=tha-ap446:0.2><span class=root>Vibhītakavagga </span><br><p id=tha-ap446:0.3><span class="root big-bold">4 Bhallātadāyakattheraapadāna </span><br><p id=tha-ap446:1.1><span class=root>“Suvaṇṇavaṇṇaṁ sambuddhaṁ, </span><br><p id=tha-ap446:1.2><span class=root>Dvattiṁsavaralakkhaṇaṁ; </span><br><p id=tha-ap446:1.3><span class=root>Vipinaggena gacchantaṁ, </span><br><p id=tha-ap446:1.4><span class=root>Sālarājaṁva phullitaṁ. </span><br><p id=tha-ap446:2.1><span class=root>Tiṇattharaṁ paññāpetvā, </span><br><p id=tha-ap446:2.2><span class=root>buddhaseṭṭhaṁ ayācahaṁ; </span><br><p id=tha-ap446:2.3><span class=root>‘Anukampatu maṁ buddho, </span><br><p id=tha-ap446:2.4><span class=root>bhikkhaṁ icchāmi dātave’. </span><br><p id=tha-ap446:3.1><span class=root>Anukampako kāruṇiko, </span><br><p id=tha-ap446:3.2><span class=root>atthadassī mahāyaso; </span><br><p id=tha-ap446:3.3><span class=root>Mama saṅkappamaññāya, </span><br><p id=tha-ap446:3.4><span class=root>orūhi mama assame. </span><br><p id=tha-ap446:4.1><span class=root>Orohitvāna sambuddho, </span><br><p id=tha-ap446:4.2><span class=root>nisīdi paṇṇasanthare; </span><br><p id=tha-ap446:4.3><span class=root>Bhallātakaṁ gahetvāna, </span><br><p id=tha-ap446:4.4><span class=root>buddhaseṭṭhassadāsahaṁ. </span><br><p id=tha-ap446:5.1><span class=root>Mama nijjhāyamānassa, </span><br><p id=tha-ap446:5.2><span class=root>paribhuñji tadā jino; </span><br><p id=tha-ap446:5.3><span class=root>Tattha cittaṁ pasādetvā, </span><br><p id=tha-ap446:5.4><span class=root>abhivandiṁ tadā jinaṁ. </span><br><p id=tha-ap446:6.1><span class=root>Aṭṭhārase kappasate, </span><br><p id=tha-ap446:6.2><span class=root>yaṁ phalamadadiṁ tadā; </span><br><p id=tha-ap446:6.3><span class=root>Duggatiṁ nābhijānāmi, </span><br><p id=tha-ap446:6.4><span class=root>phaladānassidaṁ phalaṁ. </span><br><p id=tha-ap446:7.1><span class=root>Kilesā jhāpitā mayhaṁ, </span><br><p id=tha-ap446:7.2><span class=root>…pe… </span><br><p id=tha-ap446:7.3><span class=root>viharāmi anāsavo. </span><br><p id=tha-ap446:8.1><span class=root>Svāgataṁ vata me āsi, </span><br><p id=tha-ap446:8.2><span class=root>…pe… </span><br><p id=tha-ap446:8.3><span class=root>kataṁ buddhassa sāsanaṁ. </span><br><p id=tha-ap446:9.1><span class=root>Paṭisambhidā catasso, </span><br><p id=tha-ap446:9.2><span class=root>…pe… </span><br><p id=tha-ap446:9.3><span class=root>kataṁ buddhassa sāsanaṁ”. </span><br><p id=tha-ap446:10.1><span class=root>Itthaṁ sudaṁ āyasmā bhallātadāyako thero imā gāthāyo abhāsitthāti. </span><br><p id=tha-ap446:11.1><span class=root>Bhallātadāyakattherassāpadānaṁ catutthaṁ. </span><br></main><footer class="container footer"><small><a href=/about>Contact info</a></small></footer>