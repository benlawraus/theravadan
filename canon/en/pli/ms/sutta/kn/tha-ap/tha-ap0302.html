<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0301.html>Previous</a><a href=/canon/en/pli/ms/sutta/kn/tha-ap/tha-ap0303.html>Next</a></div><p id=tha-ap302:0.1><span class=root>Therāpadāna </span><br><p id=tha-ap302:0.2><span class=root>Citakapūjakavagga </span><br><p id=tha-ap302:0.3><span class="root big-bold">Anusaṁsāvakattheraapadāna </span><br><p id=tha-ap302:1.1><span class=root>“Piṇḍāya caramānāhaṁ, </span><br><p id=tha-ap302:1.2><span class=root>vipassimaddasaṁ jinaṁ; </span><br><p id=tha-ap302:1.3><span class=root>Uḷuṅgabhikkhaṁ pādāsiṁ, </span><br><p id=tha-ap302:1.4><span class=root>dvipadindassa tādino. </span><br><p id=tha-ap302:2.1><span class=root>Pasannacitto sumano, </span><br><p id=tha-ap302:2.2><span class=root>abhivādesahaṁ tadā; </span><br><p id=tha-ap302:2.3><span class=root>Anusaṁsāvayiṁ buddhaṁ, </span><br><p id=tha-ap302:2.4><span class=root>uttamatthassa pattiyā. </span><br><p id=tha-ap302:3.1><span class=root>Ekanavutito kappe, </span><br><p id=tha-ap302:3.2><span class=root>anusaṁsāvayiṁ ahaṁ; </span><br><p id=tha-ap302:3.3><span class=root>Duggatiṁ nābhijānāmi, </span><br><p id=tha-ap302:3.4><span class=root>anusaṁsāvanā phalaṁ. </span><br><p id=tha-ap302:4.1><span class=root>Paṭisambhidā catasso, </span><br><p id=tha-ap302:4.2><span class=root>…pe… </span><br><p id=tha-ap302:4.3><span class=root>kataṁ buddhassa sāsanaṁ”. </span><br><p id=tha-ap302:5.1><span class=root>Itthaṁ sudaṁ āyasmā anusaṁsāvako thero imā gāthāyo abhāsitthāti. </span><br><p id=tha-ap302:6.1><span class=root>Anusaṁsāvakattherassāpadānaṁ dasamaṁ. </span><br><p id=tha-ap302:6.2><span class=root>Citakapūjakavaggo tiṁsatimo. </span><br><p id=tha-ap302:7.1><span class=root>Tassuddānaṁ </span><br><p id=tha-ap302:8.1><span class=root>Citakaṁ pārichatto ca, </span><br><p id=tha-ap302:8.2><span class=root>saddagosīsasantharaṁ; </span><br><p id=tha-ap302:8.3><span class=root>Pādo padesaṁ saraṇaṁ, </span><br><p id=tha-ap302:8.4><span class=root>ambo saṁsāvakopi ca; </span><br><p id=tha-ap302:8.5><span class=root>Aṭṭhatālīsa gāthāyo, </span><br><p id=tha-ap302:8.6><span class=root>gaṇitāyo vibhāvibhi. </span><br><p id=tha-ap302:9.1><span class=root>Atha vagguddānaṁ </span><br><p id=tha-ap302:10.1><span class=root>Kaṇikāro hatthidado, </span><br><p id=tha-ap302:10.2><span class=root>ālambaṇudakāsanaṁ; </span><br><p id=tha-ap302:10.3><span class=root>Tuvaraṁ thomako ceva, </span><br><p id=tha-ap302:10.4><span class=root>ukkhepaṁ sīsupadhānaṁ. </span><br><p id=tha-ap302:11.1><span class=root>Paṇṇado citapūjī ca, </span><br><p id=tha-ap302:11.2><span class=root>gāthāyo ceva sabbaso; </span><br><p id=tha-ap302:11.3><span class=root>Cattāri ca satānīha, </span><br><p id=tha-ap302:11.4><span class=root>ekapaññāsameva ca. </span><br><p id=tha-ap302:12.1><span class=root>Pañcavīsasatā sabbā, </span><br><p id=tha-ap302:12.2><span class=root>dvāsattati taduttari; </span><br><p id=tha-ap302:12.3><span class=root>Tisataṁ apadānānaṁ, </span><br><p id=tha-ap302:12.4><span class=root>gaṇitā atthadassibhi. </span><br><p id=tha-ap302:13.1><span class=root>Kaṇikāravaggadasakaṁ. </span><br><p id=tha-ap302:14.1><span class=root>Tatiyasatakaṁ samattaṁ. </span><br></main><footer class="container footer"><small><a href=/about/>Contact info</a></small></footer>