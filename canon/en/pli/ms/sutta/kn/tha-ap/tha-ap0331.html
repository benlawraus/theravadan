<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0330.html>Previous</a><a href=/canon/en/pli/ms/sutta/kn/tha-ap/tha-ap0332.html>Next</a></div><p><div class=verse-container id=tha-ap331:0.1><span>Therāpadāna </span></div><p><div class=verse-container id=tha-ap331:0.2><span>Umāpupphiyavagga </span></div><p><div class=verse-container id=tha-ap331:0.3><span class=big-bold>9 Pupphacchattiyattheraapadāna </span></div><p><div class=verse-container id=tha-ap331:1.1><span>“Siddhatthassa bhagavato, </span></div><p><div class=verse-container id=tha-ap331:1.2><span>lokajeṭṭhassa tādino; </span></div><p><div class=verse-container id=tha-ap331:1.3><span>Saccaṁ pakāsayantassa, </span></div><p><div class=verse-container id=tha-ap331:1.4><span>nibbāpentassa pāṇino. </span></div><p><div class=verse-container id=tha-ap331:2.1><span>Jalajaṁ āharitvāna, </span></div><p><div class=verse-container id=tha-ap331:2.2><span>satapattaṁ manoramaṁ; </span></div><p><div class=verse-container id=tha-ap331:2.3><span>Pupphassa chattaṁ katvāna, </span></div><p><div class=verse-container id=tha-ap331:2.4><span>buddhassa abhiropayiṁ. </span></div><p><div class=verse-container id=tha-ap331:3.1><span>Siddhattho ca lokavidū, </span></div><p><div class=verse-container id=tha-ap331:3.2><span>āhutīnaṁ paṭiggaho; </span></div><p><div class=verse-container id=tha-ap331:3.3><span>Bhikkhusaṅghe ṭhito satthā, </span></div><p><div class=verse-container id=tha-ap331:3.4><span>imaṁ gāthaṁ abhāsatha. </span></div><p><div class=verse-container id=tha-ap331:4.1><span>‘Yo me cittaṁ pasādetvā, </span></div><p><div class=verse-container id=tha-ap331:4.2><span>pupphacchattaṁ adhārayiṁ; </span></div><p><div class=verse-container id=tha-ap331:4.3><span>Tena cittappasādena, </span></div><p><div class=verse-container id=tha-ap331:4.4><span>duggatiṁ so na gacchati’. </span></div><p><div class=verse-container id=tha-ap331:5.1><span>Idaṁ vatvāna sambuddho, </span></div><p><div class=verse-container id=tha-ap331:5.2><span>siddhattho lokanāyako; </span></div><p><div class=verse-container id=tha-ap331:5.3><span>Uyyojetvāna parisaṁ, </span></div><p><div class=verse-container id=tha-ap331:5.4><span>vehāsaṁ nabhamuggami. </span></div><p><div class=verse-container id=tha-ap331:6.1><span>Vuṭṭhite naradevamhi, </span></div><p><div class=verse-container id=tha-ap331:6.2><span>setacchattampi vuṭṭhahi; </span></div><p><div class=verse-container id=tha-ap331:6.3><span>Purato buddhaseṭṭhassa, </span></div><p><div class=verse-container id=tha-ap331:6.4><span>gacchati chattamuttamaṁ. </span></div><p><div class=verse-container id=tha-ap331:7.1><span>Catunnavutito kappe, </span></div><p><div class=verse-container id=tha-ap331:7.2><span>yaṁ chattaṁ abhiropayiṁ; </span></div><p><div class=verse-container id=tha-ap331:7.3><span>Duggatiṁ nābhijānāmi, </span></div><p><div class=verse-container id=tha-ap331:7.4><span>pupphacchattassidaṁ phalaṁ. </span></div><p><div class=verse-container id=tha-ap331:8.1><span>Catusattatikappamhi, </span></div><p><div class=verse-container id=tha-ap331:8.2><span>aṭṭha jalasikhā ahū; </span></div><p><div class=verse-container id=tha-ap331:8.3><span>Sattaratanasampannā, </span></div><p><div class=verse-container id=tha-ap331:8.4><span>cakkavattī mahabbalā. </span></div><p><div class=verse-container id=tha-ap331:9.1><span>Paṭisambhidā catasso, </span></div><p><div class=verse-container id=tha-ap331:9.2><span>…pe… </span></div><p><div class=verse-container id=tha-ap331:9.3><span>kataṁ buddhassa sāsanaṁ”. </span></div><p><div class=verse-container id=tha-ap331:10.1><span>Itthaṁ sudaṁ āyasmā pupphacchattiyo thero imā gāthāyo abhāsitthāti. </span></div><p><div class=verse-container id=tha-ap331:11.1><span>Pupphacchattiyattherassāpadānaṁ navamaṁ. </span></div><div class=flex-between><a href=/canon/en/pli/ms/sutta/kn/tha-ap/tha-ap0330.html>Previous</a><a href=/canon/en/pli/ms/sutta/kn/tha-ap/tha-ap0332.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>