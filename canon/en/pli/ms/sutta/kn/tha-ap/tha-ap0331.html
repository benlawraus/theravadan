<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/tha-ap.html> Therāpadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/tha-ap/tha-ap0330.html>Previous</a><a href=/canon/en/pli/ms/sutta/kn/tha-ap/tha-ap0332.html>Next</a></div><p id=tha-ap331:0.1><span class=root>Therāpadāna </span><br><p id=tha-ap331:0.2><span class=root>Umāpupphiyavagga </span><br><p id=tha-ap331:0.3><span class="root big-bold">9 Pupphacchattiyattheraapadāna </span><br><p id=tha-ap331:1.1><span class=root>“Siddhatthassa bhagavato, </span><br><p id=tha-ap331:1.2><span class=root>lokajeṭṭhassa tādino; </span><br><p id=tha-ap331:1.3><span class=root>Saccaṁ pakāsayantassa, </span><br><p id=tha-ap331:1.4><span class=root>nibbāpentassa pāṇino. </span><br><p id=tha-ap331:2.1><span class=root>Jalajaṁ āharitvāna, </span><br><p id=tha-ap331:2.2><span class=root>satapattaṁ manoramaṁ; </span><br><p id=tha-ap331:2.3><span class=root>Pupphassa chattaṁ katvāna, </span><br><p id=tha-ap331:2.4><span class=root>buddhassa abhiropayiṁ. </span><br><p id=tha-ap331:3.1><span class=root>Siddhattho ca lokavidū, </span><br><p id=tha-ap331:3.2><span class=root>āhutīnaṁ paṭiggaho; </span><br><p id=tha-ap331:3.3><span class=root>Bhikkhusaṅghe ṭhito satthā, </span><br><p id=tha-ap331:3.4><span class=root>imaṁ gāthaṁ abhāsatha. </span><br><p id=tha-ap331:4.1><span class=root>‘Yo me cittaṁ pasādetvā, </span><br><p id=tha-ap331:4.2><span class=root>pupphacchattaṁ adhārayiṁ; </span><br><p id=tha-ap331:4.3><span class=root>Tena cittappasādena, </span><br><p id=tha-ap331:4.4><span class=root>duggatiṁ so na gacchati’. </span><br><p id=tha-ap331:5.1><span class=root>Idaṁ vatvāna sambuddho, </span><br><p id=tha-ap331:5.2><span class=root>siddhattho lokanāyako; </span><br><p id=tha-ap331:5.3><span class=root>Uyyojetvāna parisaṁ, </span><br><p id=tha-ap331:5.4><span class=root>vehāsaṁ nabhamuggami. </span><br><p id=tha-ap331:6.1><span class=root>Vuṭṭhite naradevamhi, </span><br><p id=tha-ap331:6.2><span class=root>setacchattampi vuṭṭhahi; </span><br><p id=tha-ap331:6.3><span class=root>Purato buddhaseṭṭhassa, </span><br><p id=tha-ap331:6.4><span class=root>gacchati chattamuttamaṁ. </span><br><p id=tha-ap331:7.1><span class=root>Catunnavutito kappe, </span><br><p id=tha-ap331:7.2><span class=root>yaṁ chattaṁ abhiropayiṁ; </span><br><p id=tha-ap331:7.3><span class=root>Duggatiṁ nābhijānāmi, </span><br><p id=tha-ap331:7.4><span class=root>pupphacchattassidaṁ phalaṁ. </span><br><p id=tha-ap331:8.1><span class=root>Catusattatikappamhi, </span><br><p id=tha-ap331:8.2><span class=root>aṭṭha jalasikhā ahū; </span><br><p id=tha-ap331:8.3><span class=root>Sattaratanasampannā, </span><br><p id=tha-ap331:8.4><span class=root>cakkavattī mahabbalā. </span><br><p id=tha-ap331:9.1><span class=root>Paṭisambhidā catasso, </span><br><p id=tha-ap331:9.2><span class=root>…pe… </span><br><p id=tha-ap331:9.3><span class=root>kataṁ buddhassa sāsanaṁ”. </span><br><p id=tha-ap331:10.1><span class=root>Itthaṁ sudaṁ āyasmā pupphacchattiyo thero imā gāthāyo abhāsitthāti. </span><br><p id=tha-ap331:11.1><span class=root>Pupphacchattiyattherassāpadānaṁ navamaṁ. </span><br></main><footer class="container footer"><small><a href=/about/>Contact info</a></small></footer>