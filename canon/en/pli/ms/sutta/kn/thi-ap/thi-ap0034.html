<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0033.html>Previous</a><a href=/canon/en/pli/ms/sutta/kn/thi-ap/thi-ap0035.html>Next</a></div><p><div class=verse-container id=thi-ap34:0.1><span>Therīapadāna </span></div><p><div class=verse-container id=thi-ap34:0.2><span>Khattiyāvagga </span></div><p><div class=verse-container id=thi-ap34:0.3><span class=big-bold>4 Siṅgālamātutherīapadāna </span></div><p><div class=verse-container id=thi-ap34:1.1><span>“Padumuttaro nāma jino, </span></div><p><div class=verse-container id=thi-ap34:1.2><span>sabbadhammāna pāragū; </span></div><p><div class=verse-container id=thi-ap34:1.3><span>Ito satasahassamhi, </span></div><p><div class=verse-container id=thi-ap34:1.4><span>kappe uppajji nāyako. </span></div><p><div class=verse-container id=thi-ap34:2.1><span>Tadāhaṁ haṁsavatiyaṁ, </span></div><p><div class=verse-container id=thi-ap34:2.2><span>jātāmaccakule ahuṁ; </span></div><p><div class=verse-container id=thi-ap34:2.3><span>Nānāratanapajjote, </span></div><p><div class=verse-container id=thi-ap34:2.4><span>iddhe phīte mahaddhane. </span></div><p><div class=verse-container id=thi-ap34:3.1><span>Pitunā saha gantvāna, </span></div><p><div class=verse-container id=thi-ap34:3.2><span>mahājanapurakkhatā; </span></div><p><div class=verse-container id=thi-ap34:3.3><span>Dhammaṁ buddhassa sutvāna, </span></div><p><div class=verse-container id=thi-ap34:3.4><span>pabbajiṁ anagāriyaṁ. </span></div><p><div class=verse-container id=thi-ap34:4.1><span>Pabbajitvāna kāyena, </span></div><p><div class=verse-container id=thi-ap34:4.2><span>pāpakammaṁ vivajjayiṁ; </span></div><p><div class=verse-container id=thi-ap34:4.3><span>Vacīduccaritaṁ hitvā, </span></div><p><div class=verse-container id=thi-ap34:4.4><span>ājīvaṁ parisodhayiṁ. </span></div><p><div class=verse-container id=thi-ap34:5.1><span>Buddhe pasannā dhamme ca, </span></div><p><div class=verse-container id=thi-ap34:5.2><span>saṅghe ca tibbagāravā; </span></div><p><div class=verse-container id=thi-ap34:5.3><span>Saddhammassavane yuttā, </span></div><p><div class=verse-container id=thi-ap34:5.4><span>buddhadassanalālasā. </span></div><p><div class=verse-container id=thi-ap34:6.1><span>Aggaṁ saddhādhimuttānaṁ, </span></div><p><div class=verse-container id=thi-ap34:6.2><span>assosiṁ bhikkhuniṁ tadā; </span></div><p><div class=verse-container id=thi-ap34:6.3><span>Taṁ ṭhānaṁ patthayitvāna, </span></div><p><div class=verse-container id=thi-ap34:6.4><span>tisso sikkhā apūrayiṁ. </span></div><p><div class=verse-container id=thi-ap34:7.1><span>Tato maṁ sugato āha, </span></div><p><div class=verse-container id=thi-ap34:7.2><span>karuṇānugatāsayo; </span></div><p><div class=verse-container id=thi-ap34:7.3><span>‘Yassa saddhā tathāgate, </span></div><p><div class=verse-container id=thi-ap34:7.4><span>acalā suppatiṭṭhitā; </span></div><p><div class=verse-container id=thi-ap34:7.5><span>Sīlañca yassa kalyāṇaṁ, </span></div><p><div class=verse-container id=thi-ap34:7.6><span>ariyakantaṁ pasaṁsitaṁ. </span></div><p><div class=verse-container id=thi-ap34:8.1><span>Saṅghe pasādo yassatthi, </span></div><p><div class=verse-container id=thi-ap34:8.2><span>ujubhūtañca dassanaṁ; </span></div><p><div class=verse-container id=thi-ap34:8.3><span>Adaliddoti taṁ āhu, </span></div><p><div class=verse-container id=thi-ap34:8.4><span>amoghaṁ tassa jīvitaṁ. </span></div><p><div class=verse-container id=thi-ap34:9.1><span>Tasmā saddhañca sīlañca, </span></div><p><div class=verse-container id=thi-ap34:9.2><span>pasādaṁ dhammadassanaṁ; </span></div><p><div class=verse-container id=thi-ap34:9.3><span>Anuyuñjetha medhāvī, </span></div><p><div class=verse-container id=thi-ap34:9.4><span>saraṁ buddhāna sāsanaṁ’. </span></div><p><div class=verse-container id=thi-ap34:10.1><span>Taṁ sutvāhaṁ pamuditā, </span></div><p><div class=verse-container id=thi-ap34:10.2><span>apucchiṁ paṇidhiṁ mama; </span></div><p><div class=verse-container id=thi-ap34:10.3><span>Tadā anomo amito, </span></div><p><div class=verse-container id=thi-ap34:10.4><span>byākarittha vināyako; </span></div><p><div class=verse-container id=thi-ap34:10.5><span>‘Buddhe pasannā kalyāṇī, </span></div><p><div class=verse-container id=thi-ap34:10.6><span>lacchase taṁ supatthitaṁ. </span></div><p><div class=verse-container id=thi-ap34:11.1><span>Satasahassito kappe, </span></div><p><div class=verse-container id=thi-ap34:11.2><span>okkākakulasambhavo; </span></div><p><div class=verse-container id=thi-ap34:11.3><span>Gotamo nāma gottena, </span></div><p><div class=verse-container id=thi-ap34:11.4><span>satthā loke bhavissati. </span></div><p><div class=verse-container id=thi-ap34:12.1><span>Tassa dhammesu dāyādā, </span></div><p><div class=verse-container id=thi-ap34:12.2><span>orasā dhammanimmitā; </span></div><p><div class=verse-container id=thi-ap34:12.3><span>Siṅgālakassa mātāti, </span></div><p><div class=verse-container id=thi-ap34:12.4><span>hessati satthu sāvikā’. </span></div><p><div class=verse-container id=thi-ap34:13.1><span>Taṁ sutvā muditā hutvā, </span></div><p><div class=verse-container id=thi-ap34:13.2><span>yāvajīvaṁ tadā jinaṁ; </span></div><p><div class=verse-container id=thi-ap34:13.3><span>Mettacittā paricariṁ, </span></div><p><div class=verse-container id=thi-ap34:13.4><span>paṭipattīhi nāyakaṁ. </span></div><p><div class=verse-container id=thi-ap34:14.1><span>Tena kammena sukatena, </span></div><p><div class=verse-container id=thi-ap34:14.2><span>cetanāpaṇidhīhi ca; </span></div><p><div class=verse-container id=thi-ap34:14.3><span>Jahitvā mānusaṁ dehaṁ, </span></div><p><div class=verse-container id=thi-ap34:14.4><span>tāvatiṁsamagacchahaṁ. </span></div><p><div class=verse-container id=thi-ap34:15.1><span>Pacchime ca bhave dāni, </span></div><p><div class=verse-container id=thi-ap34:15.2><span>giribbajapuruttame; </span></div><p><div class=verse-container id=thi-ap34:15.3><span>Jātā seṭṭhikule phīte, </span></div><p><div class=verse-container id=thi-ap34:15.4><span>mahāratanasañcaye. </span></div><p><div class=verse-container id=thi-ap34:16.1><span>Putto siṅgālako nāma, </span></div><p><div class=verse-container id=thi-ap34:16.2><span>mamāsi vipathe rato; </span></div><p><div class=verse-container id=thi-ap34:16.3><span>Diṭṭhigahanapakkhando, </span></div><p><div class=verse-container id=thi-ap34:16.4><span>disāpūjanatapparo. </span></div><p><div class=verse-container id=thi-ap34:17.1><span>Nānādisā namassantaṁ, </span></div><p><div class=verse-container id=thi-ap34:17.2><span>piṇḍāya nagaraṁ vajaṁ; </span></div><p><div class=verse-container id=thi-ap34:17.3><span>Taṁ disvā ovadī buddho, </span></div><p><div class=verse-container id=thi-ap34:17.4><span>magge ṭhatvā vināyako. </span></div><p><div class=verse-container id=thi-ap34:18.1><span>Tassa desayato dhammaṁ, </span></div><p><div class=verse-container id=thi-ap34:18.2><span>panādo vimhayo ahu; </span></div><p><div class=verse-container id=thi-ap34:18.3><span>Dvekoṭinaranārīnaṁ, </span></div><p><div class=verse-container id=thi-ap34:18.4><span>dhammābhisamayo ahu. </span></div><p><div class=verse-container id=thi-ap34:19.1><span>Tadāhaṁ parisaṁ gantvā, </span></div><p><div class=verse-container id=thi-ap34:19.2><span>sutvā sugatabhāsitaṁ; </span></div><p><div class=verse-container id=thi-ap34:19.3><span>Sotāpattiphalaṁ pattā, </span></div><p><div class=verse-container id=thi-ap34:19.4><span>pabbajiṁ anagāriyaṁ. </span></div><p><div class=verse-container id=thi-ap34:20.1><span>Na cireneva kālena, </span></div><p><div class=verse-container id=thi-ap34:20.2><span>buddhadassanalālasā; </span></div><p><div class=verse-container id=thi-ap34:20.3><span>Anussatiṁ taṁ bhāvetvā, </span></div><p><div class=verse-container id=thi-ap34:20.4><span>arahattamapāpuṇiṁ. </span></div><p><div class=verse-container id=thi-ap34:21.1><span>Dassanatthāya buddhassa, </span></div><p><div class=verse-container id=thi-ap34:21.2><span>sabbadā ca vajāmahaṁ; </span></div><p><div class=verse-container id=thi-ap34:21.3><span>Atittāyeva passāmi, </span></div><p><div class=verse-container id=thi-ap34:21.4><span>rūpaṁ nayananandanaṁ. </span></div><p><div class=verse-container id=thi-ap34:22.1><span>Sabbapāramisambhūtaṁ, </span></div><p><div class=verse-container id=thi-ap34:22.2><span>lakkhīnilayanaṁ varaṁ; </span></div><p><div class=verse-container id=thi-ap34:22.3><span>Rūpaṁ sabbasubhākiṇṇaṁ, </span></div><p><div class=verse-container id=thi-ap34:22.4><span>atittā viharāmahaṁ. </span></div><p><div class=verse-container id=thi-ap34:23.1><span>Jino tasmiṁ guṇe tuṭṭho, </span></div><p><div class=verse-container id=thi-ap34:23.2><span>etadagge ṭhapesi maṁ; </span></div><p><div class=verse-container id=thi-ap34:23.3><span>‘Siṅgālakassa yā mātā, </span></div><p><div class=verse-container id=thi-ap34:23.4><span>aggā saddhādhimuttikā’. </span></div><p><div class=verse-container id=thi-ap34:24.1><span>Iddhīsu ca vasī homi, </span></div><p><div class=verse-container id=thi-ap34:24.2><span>dibbāya sotadhātuyā; </span></div><p><div class=verse-container id=thi-ap34:24.3><span>Cetopariyañāṇassa, </span></div><p><div class=verse-container id=thi-ap34:24.4><span>vasī homi mahāmuni. </span></div><p><div class=verse-container id=thi-ap34:25.1><span>Pubbenivāsaṁ jānāmi, </span></div><p><div class=verse-container id=thi-ap34:25.2><span>dibbacakkhu visodhitaṁ; </span></div><p><div class=verse-container id=thi-ap34:25.3><span>Sabbāsavā parikkhīṇā, </span></div><p><div class=verse-container id=thi-ap34:25.4><span>natthi dāni punabbhavo. </span></div><p><div class=verse-container id=thi-ap34:26.1><span>Atthadhammaniruttīsu, </span></div><p><div class=verse-container id=thi-ap34:26.2><span>paṭibhāne tatheva ca; </span></div><p><div class=verse-container id=thi-ap34:26.3><span>Ñāṇaṁ mama mahāvīra, </span></div><p><div class=verse-container id=thi-ap34:26.4><span>uppannaṁ tava santike. </span></div><p><div class=verse-container id=thi-ap34:27.1><span>Kilesā jhāpitā mayhaṁ, </span></div><p><div class=verse-container id=thi-ap34:27.2><span>…pe… </span></div><p><div class=verse-container id=thi-ap34:27.3><span>viharāmi anāsavā. </span></div><p><div class=verse-container id=thi-ap34:28.1><span>Svāgataṁ vata me āsi, </span></div><p><div class=verse-container id=thi-ap34:28.2><span>…pe… </span></div><p><div class=verse-container id=thi-ap34:28.3><span>kataṁ buddhassa sāsanaṁ. </span></div><p><div class=verse-container id=thi-ap34:29.1><span>Paṭisambhidā catasso, </span></div><p><div class=verse-container id=thi-ap34:29.2><span>…pe… </span></div><p><div class=verse-container id=thi-ap34:29.3><span>kataṁ buddhassa sāsanaṁ”. </span></div><p><div class=verse-container id=thi-ap34:30.1><span>Itthaṁ sudaṁ siṅgālamātā bhikkhunī imā gāthāyo abhāsitthāti. </span></div><p><div class=verse-container id=thi-ap34:31.1><span>Siṅgālamātutheriyāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0033.html>Previous</a><a href=/canon/en/pli/ms/sutta/kn/thi-ap/thi-ap0035.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>