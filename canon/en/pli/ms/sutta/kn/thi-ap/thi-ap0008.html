<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0007.html>Previous</a><a href=/canon/en/pli/ms/sutta/kn/thi-ap/thi-ap0009.html>Next</a></div><p><div class=verse-container id=thi-ap8:0.1><span>Therīapadāna </span></div><p><div class=verse-container id=thi-ap8:0.2><span>Sumedhāvagga </span></div><p><div class=verse-container id=thi-ap8:0.3><span class=big-bold>Sattuppalamālikātherīapadāna </span></div><p><div class=verse-container id=thi-ap8:1.1><span>“Nagare aruṇavatiyā, </span></div><p><div class=verse-container id=thi-ap8:1.2><span>aruṇo nāma khattiyo; </span></div><p><div class=verse-container id=thi-ap8:1.3><span>Tassa rañño ahuṁ bhariyā, </span></div><p><div class=verse-container id=thi-ap8:1.4><span>vāritaṁ vārayāmahaṁ. </span></div><p><div class=verse-container id=thi-ap8:2.1><span>Satta mālā gahetvāna, </span></div><p><div class=verse-container id=thi-ap8:2.2><span>uppalā devagandhikā; </span></div><p><div class=verse-container id=thi-ap8:2.3><span>Nisajja pāsādavare, </span></div><p><div class=verse-container id=thi-ap8:2.4><span>evaṁ cintesi tāvade. </span></div><p><div class=verse-container id=thi-ap8:3.1><span>‘Kiṁ me imāhi mālāhi, </span></div><p><div class=verse-container id=thi-ap8:3.2><span>sirasāropitāhi me; </span></div><p><div class=verse-container id=thi-ap8:3.3><span>Varaṁ me buddhaseṭṭhassa, </span></div><p><div class=verse-container id=thi-ap8:3.4><span>ñāṇamhi abhiropitaṁ’. </span></div><p><div class=verse-container id=thi-ap8:4.1><span>Sambuddhaṁ paṭimānentī, </span></div><p><div class=verse-container id=thi-ap8:4.2><span>dvārāsanne nisīdahaṁ; </span></div><p><div class=verse-container id=thi-ap8:4.3><span>‘Yadā ehiti sambuddho, </span></div><p><div class=verse-container id=thi-ap8:4.4><span>pūjayissaṁ mahāmuniṁ’. </span></div><p><div class=verse-container id=thi-ap8:5.1><span>Kakudho vilasantova, </span></div><p><div class=verse-container id=thi-ap8:5.2><span>migarājāva kesarī; </span></div><p><div class=verse-container id=thi-ap8:5.3><span>Bhikkhusaṅghena sahito, </span></div><p><div class=verse-container id=thi-ap8:5.4><span>āgacchi vīthiyā jino. </span></div><p><div class=verse-container id=thi-ap8:6.1><span>Buddhassa raṁsiṁ disvāna, </span></div><p><div class=verse-container id=thi-ap8:6.2><span>haṭṭhā saṁviggamānasā; </span></div><p><div class=verse-container id=thi-ap8:6.3><span>Dvāraṁ avāpuritvāna, </span></div><p><div class=verse-container id=thi-ap8:6.4><span>buddhaseṭṭhamapūjayiṁ. </span></div><p><div class=verse-container id=thi-ap8:7.1><span>Satta uppalapupphāni, </span></div><p><div class=verse-container id=thi-ap8:7.2><span>parikiṇṇāni ambare; </span></div><p><div class=verse-container id=thi-ap8:7.3><span>Chadiṁ karonto buddhassa, </span></div><p><div class=verse-container id=thi-ap8:7.4><span>matthake dhārayanti te. </span></div><p><div class=verse-container id=thi-ap8:8.1><span>Udaggacittā sumanā, </span></div><p><div class=verse-container id=thi-ap8:8.2><span>vedajātā katañjalī; </span></div><p><div class=verse-container id=thi-ap8:8.3><span>Tattha cittaṁ pasādetvā, </span></div><p><div class=verse-container id=thi-ap8:8.4><span>tāvatiṁsamagacchahaṁ. </span></div><p><div class=verse-container id=thi-ap8:9.1><span>Mahānelassa chādanaṁ, </span></div><p><div class=verse-container id=thi-ap8:9.2><span>dhārenti mama muddhani; </span></div><p><div class=verse-container id=thi-ap8:9.3><span>Dibbagandhaṁ pavāyāmi, </span></div><p><div class=verse-container id=thi-ap8:9.4><span>sattuppalassidaṁ phalaṁ. </span></div><p><div class=verse-container id=thi-ap8:10.1><span>Kadāci nīyamānāya, </span></div><p><div class=verse-container id=thi-ap8:10.2><span>ñātisaṅghena me tadā; </span></div><p><div class=verse-container id=thi-ap8:10.3><span>Yāvatā parisā mayhaṁ, </span></div><p><div class=verse-container id=thi-ap8:10.4><span>mahānelaṁ dharīyati. </span></div><p><div class=verse-container id=thi-ap8:11.1><span>Sattatidevarājūnaṁ, </span></div><p><div class=verse-container id=thi-ap8:11.2><span>mahesittamakārayiṁ; </span></div><p><div class=verse-container id=thi-ap8:11.3><span>Sabbattha issarā hutvā, </span></div><p><div class=verse-container id=thi-ap8:11.4><span>saṁsarāmi bhavābhave. </span></div><p><div class=verse-container id=thi-ap8:12.1><span>Tesaṭṭhi cakkavattīnaṁ, </span></div><p><div class=verse-container id=thi-ap8:12.2><span>mahesittamakārayiṁ; </span></div><p><div class=verse-container id=thi-ap8:12.3><span>Sabbe mamanuvattanti, </span></div><p><div class=verse-container id=thi-ap8:12.4><span>ādeyyavacanā ahuṁ. </span></div><p><div class=verse-container id=thi-ap8:13.1><span>Uppalasseva me vaṇṇo, </span></div><p><div class=verse-container id=thi-ap8:13.2><span>gandho ceva pavāyati; </span></div><p><div class=verse-container id=thi-ap8:13.3><span>Dubbaṇṇiyaṁ na jānāmi, </span></div><p><div class=verse-container id=thi-ap8:13.4><span>buddhapūjāyidaṁ phalaṁ. </span></div><p><div class=verse-container id=thi-ap8:14.1><span>Iddhipādesu kusalā, </span></div><p><div class=verse-container id=thi-ap8:14.2><span>bojjhaṅgabhāvanāratā; </span></div><p><div class=verse-container id=thi-ap8:14.3><span>Abhiññāpāramippattā, </span></div><p><div class=verse-container id=thi-ap8:14.4><span>buddhapūjāyidaṁ phalaṁ. </span></div><p><div class=verse-container id=thi-ap8:15.1><span>Satipaṭṭhānakusalā, </span></div><p><div class=verse-container id=thi-ap8:15.2><span>samādhijhānagocarā; </span></div><p><div class=verse-container id=thi-ap8:15.3><span>Sammappadhānamanuyuttā, </span></div><p><div class=verse-container id=thi-ap8:15.4><span>buddhapūjāyidaṁ phalaṁ. </span></div><p><div class=verse-container id=thi-ap8:16.1><span>Vīriyaṁ me dhuradhorayhaṁ, </span></div><p><div class=verse-container id=thi-ap8:16.2><span>yogakkhemādhivāhanaṁ; </span></div><p><div class=verse-container id=thi-ap8:16.3><span>Sabbāsavā parikkhīṇā, </span></div><p><div class=verse-container id=thi-ap8:16.4><span>natthi dāni punabbhavo. </span></div><p><div class=verse-container id=thi-ap8:17.1><span>Ekatiṁse ito kappe, </span></div><p><div class=verse-container id=thi-ap8:17.2><span>yaṁ pupphamabhipūjayiṁ; </span></div><p><div class=verse-container id=thi-ap8:17.3><span>Duggatiṁ nābhijānāmi, </span></div><p><div class=verse-container id=thi-ap8:17.4><span>buddhapūjāyidaṁ phalaṁ. </span></div><p><div class=verse-container id=thi-ap8:18.1><span>Kilesā jhāpitā mayhaṁ, </span></div><p><div class=verse-container id=thi-ap8:18.2><span>…pe… </span></div><p><div class=verse-container id=thi-ap8:18.3><span>viharāmi anāsavā. </span></div><p><div class=verse-container id=thi-ap8:19.1><span>Svāgataṁ vata me āsi, </span></div><p><div class=verse-container id=thi-ap8:19.2><span>…pe… </span></div><p><div class=verse-container id=thi-ap8:19.3><span>kataṁ buddhassa sāsanaṁ. </span></div><p><div class=verse-container id=thi-ap8:20.1><span>Paṭisambhidā catasso, </span></div><p><div class=verse-container id=thi-ap8:20.2><span>…pe… </span></div><p><div class=verse-container id=thi-ap8:20.3><span>kataṁ buddhassa sāsanaṁ”. </span></div><p><div class=verse-container id=thi-ap8:21.1><span>Itthaṁ sudaṁ sattuppalamālikā bhikkhunī imā gāthāyo abhāsitthāti. </span></div><p><div class=verse-container id=thi-ap8:22.1><span>Sattuppalamālikātheriyāpadānaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0007.html>Previous</a><a href=/canon/en/pli/ms/sutta/kn/thi-ap/thi-ap0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>