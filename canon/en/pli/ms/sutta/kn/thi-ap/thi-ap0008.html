<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0007.html>Previous</a><a href=/canon/en/pli/ms/sutta/kn/thi-ap/thi-ap0009.html>Next</a></div><p id=thi-ap8:0.1><span class=root>Therīapadāna </span><br><p id=thi-ap8:0.2><span class=root>Sumedhāvagga </span><br><p id=thi-ap8:0.3><span class="root big-bold">Sattuppalamālikātherīapadāna </span><br><p id=thi-ap8:1.1><span class=root>“Nagare aruṇavatiyā, </span><br><p id=thi-ap8:1.2><span class=root>aruṇo nāma khattiyo; </span><br><p id=thi-ap8:1.3><span class=root>Tassa rañño ahuṁ bhariyā, </span><br><p id=thi-ap8:1.4><span class=root>vāritaṁ vārayāmahaṁ. </span><br><p id=thi-ap8:2.1><span class=root>Satta mālā gahetvāna, </span><br><p id=thi-ap8:2.2><span class=root>uppalā devagandhikā; </span><br><p id=thi-ap8:2.3><span class=root>Nisajja pāsādavare, </span><br><p id=thi-ap8:2.4><span class=root>evaṁ cintesi tāvade. </span><br><p id=thi-ap8:3.1><span class=root>‘Kiṁ me imāhi mālāhi, </span><br><p id=thi-ap8:3.2><span class=root>sirasāropitāhi me; </span><br><p id=thi-ap8:3.3><span class=root>Varaṁ me buddhaseṭṭhassa, </span><br><p id=thi-ap8:3.4><span class=root>ñāṇamhi abhiropitaṁ’. </span><br><p id=thi-ap8:4.1><span class=root>Sambuddhaṁ paṭimānentī, </span><br><p id=thi-ap8:4.2><span class=root>dvārāsanne nisīdahaṁ; </span><br><p id=thi-ap8:4.3><span class=root>‘Yadā ehiti sambuddho, </span><br><p id=thi-ap8:4.4><span class=root>pūjayissaṁ mahāmuniṁ’. </span><br><p id=thi-ap8:5.1><span class=root>Kakudho vilasantova, </span><br><p id=thi-ap8:5.2><span class=root>migarājāva kesarī; </span><br><p id=thi-ap8:5.3><span class=root>Bhikkhusaṅghena sahito, </span><br><p id=thi-ap8:5.4><span class=root>āgacchi vīthiyā jino. </span><br><p id=thi-ap8:6.1><span class=root>Buddhassa raṁsiṁ disvāna, </span><br><p id=thi-ap8:6.2><span class=root>haṭṭhā saṁviggamānasā; </span><br><p id=thi-ap8:6.3><span class=root>Dvāraṁ avāpuritvāna, </span><br><p id=thi-ap8:6.4><span class=root>buddhaseṭṭhamapūjayiṁ. </span><br><p id=thi-ap8:7.1><span class=root>Satta uppalapupphāni, </span><br><p id=thi-ap8:7.2><span class=root>parikiṇṇāni ambare; </span><br><p id=thi-ap8:7.3><span class=root>Chadiṁ karonto buddhassa, </span><br><p id=thi-ap8:7.4><span class=root>matthake dhārayanti te. </span><br><p id=thi-ap8:8.1><span class=root>Udaggacittā sumanā, </span><br><p id=thi-ap8:8.2><span class=root>vedajātā katañjalī; </span><br><p id=thi-ap8:8.3><span class=root>Tattha cittaṁ pasādetvā, </span><br><p id=thi-ap8:8.4><span class=root>tāvatiṁsamagacchahaṁ. </span><br><p id=thi-ap8:9.1><span class=root>Mahānelassa chādanaṁ, </span><br><p id=thi-ap8:9.2><span class=root>dhārenti mama muddhani; </span><br><p id=thi-ap8:9.3><span class=root>Dibbagandhaṁ pavāyāmi, </span><br><p id=thi-ap8:9.4><span class=root>sattuppalassidaṁ phalaṁ. </span><br><p id=thi-ap8:10.1><span class=root>Kadāci nīyamānāya, </span><br><p id=thi-ap8:10.2><span class=root>ñātisaṅghena me tadā; </span><br><p id=thi-ap8:10.3><span class=root>Yāvatā parisā mayhaṁ, </span><br><p id=thi-ap8:10.4><span class=root>mahānelaṁ dharīyati. </span><br><p id=thi-ap8:11.1><span class=root>Sattatidevarājūnaṁ, </span><br><p id=thi-ap8:11.2><span class=root>mahesittamakārayiṁ; </span><br><p id=thi-ap8:11.3><span class=root>Sabbattha issarā hutvā, </span><br><p id=thi-ap8:11.4><span class=root>saṁsarāmi bhavābhave. </span><br><p id=thi-ap8:12.1><span class=root>Tesaṭṭhi cakkavattīnaṁ, </span><br><p id=thi-ap8:12.2><span class=root>mahesittamakārayiṁ; </span><br><p id=thi-ap8:12.3><span class=root>Sabbe mamanuvattanti, </span><br><p id=thi-ap8:12.4><span class=root>ādeyyavacanā ahuṁ. </span><br><p id=thi-ap8:13.1><span class=root>Uppalasseva me vaṇṇo, </span><br><p id=thi-ap8:13.2><span class=root>gandho ceva pavāyati; </span><br><p id=thi-ap8:13.3><span class=root>Dubbaṇṇiyaṁ na jānāmi, </span><br><p id=thi-ap8:13.4><span class=root>buddhapūjāyidaṁ phalaṁ. </span><br><p id=thi-ap8:14.1><span class=root>Iddhipādesu kusalā, </span><br><p id=thi-ap8:14.2><span class=root>bojjhaṅgabhāvanāratā; </span><br><p id=thi-ap8:14.3><span class=root>Abhiññāpāramippattā, </span><br><p id=thi-ap8:14.4><span class=root>buddhapūjāyidaṁ phalaṁ. </span><br><p id=thi-ap8:15.1><span class=root>Satipaṭṭhānakusalā, </span><br><p id=thi-ap8:15.2><span class=root>samādhijhānagocarā; </span><br><p id=thi-ap8:15.3><span class=root>Sammappadhānamanuyuttā, </span><br><p id=thi-ap8:15.4><span class=root>buddhapūjāyidaṁ phalaṁ. </span><br><p id=thi-ap8:16.1><span class=root>Vīriyaṁ me dhuradhorayhaṁ, </span><br><p id=thi-ap8:16.2><span class=root>yogakkhemādhivāhanaṁ; </span><br><p id=thi-ap8:16.3><span class=root>Sabbāsavā parikkhīṇā, </span><br><p id=thi-ap8:16.4><span class=root>natthi dāni punabbhavo. </span><br><p id=thi-ap8:17.1><span class=root>Ekatiṁse ito kappe, </span><br><p id=thi-ap8:17.2><span class=root>yaṁ pupphamabhipūjayiṁ; </span><br><p id=thi-ap8:17.3><span class=root>Duggatiṁ nābhijānāmi, </span><br><p id=thi-ap8:17.4><span class=root>buddhapūjāyidaṁ phalaṁ. </span><br><p id=thi-ap8:18.1><span class=root>Kilesā jhāpitā mayhaṁ, </span><br><p id=thi-ap8:18.2><span class=root>…pe… </span><br><p id=thi-ap8:18.3><span class=root>viharāmi anāsavā. </span><br><p id=thi-ap8:19.1><span class=root>Svāgataṁ vata me āsi, </span><br><p id=thi-ap8:19.2><span class=root>…pe… </span><br><p id=thi-ap8:19.3><span class=root>kataṁ buddhassa sāsanaṁ. </span><br><p id=thi-ap8:20.1><span class=root>Paṭisambhidā catasso, </span><br><p id=thi-ap8:20.2><span class=root>…pe… </span><br><p id=thi-ap8:20.3><span class=root>kataṁ buddhassa sāsanaṁ”. </span><br><p id=thi-ap8:21.1><span class=root>Itthaṁ sudaṁ sattuppalamālikā bhikkhunī imā gāthāyo abhāsitthāti. </span><br><p id=thi-ap8:22.1><span class=root>Sattuppalamālikātheriyāpadānaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>