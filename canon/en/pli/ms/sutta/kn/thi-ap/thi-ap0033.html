<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0032.html>Previous</a><a href=/canon/en/pli/ms/sutta/kn/thi-ap/thi-ap0034.html>Next</a></div><p><div class=verse-container id=thi-ap33:0.1><span>Therīapadāna </span></div><p><div class=verse-container id=thi-ap33:0.2><span>Khattiyāvagga </span></div><p><div class=verse-container id=thi-ap33:0.3><span class=big-bold>Uppaladāyikātherīapadāna </span></div><p><div class=verse-container id=thi-ap33:1.1><span>“Nagare aruṇavatiyā, </span></div><p><div class=verse-container id=thi-ap33:1.2><span>aruṇo nāma khattiyo; </span></div><p><div class=verse-container id=thi-ap33:1.3><span>Tassa rañño ahuṁ bhariyā, </span></div><p><div class=verse-container id=thi-ap33:1.4><span>ekajjhaṁ cārayāmahaṁ. </span></div><p><div class=verse-container id=thi-ap33:2.1><span>Rahogatā nisīditvā, </span></div><p><div class=verse-container id=thi-ap33:2.2><span>evaṁ cintesahaṁ tadā; </span></div><p><div class=verse-container id=thi-ap33:2.3><span>‘Kusalaṁ me kataṁ natthi, </span></div><p><div class=verse-container id=thi-ap33:2.4><span>ādāya gamiyaṁ mama. </span></div><p><div class=verse-container id=thi-ap33:3.1><span>Mahābhitāpaṁ kaṭukaṁ, </span></div><p><div class=verse-container id=thi-ap33:3.2><span>ghorarūpaṁ sudāruṇaṁ; </span></div><p><div class=verse-container id=thi-ap33:3.3><span>Nirayaṁ nūna gacchāmi, </span></div><p><div class=verse-container id=thi-ap33:3.4><span>ettha me natthi saṁsayo’. </span></div><p><div class=verse-container id=thi-ap33:4.1><span>Evāhaṁ cintayitvāna, </span></div><p><div class=verse-container id=thi-ap33:4.2><span>pahaṁsetvāna mānasaṁ; </span></div><p><div class=verse-container id=thi-ap33:4.3><span>Rājānaṁ upagantvāna, </span></div><p><div class=verse-container id=thi-ap33:4.4><span>idaṁ vacanamabraviṁ. </span></div><p><div class=verse-container id=thi-ap33:5.1><span>‘Itthī nāma mayaṁ deva, </span></div><p><div class=verse-container id=thi-ap33:5.2><span>purisānittarā ahu; </span></div><p><div class=verse-container id=thi-ap33:5.3><span>Ekaṁ me samaṇaṁ dehi, </span></div><p><div class=verse-container id=thi-ap33:5.4><span>bhojayissāmi khattiya’. </span></div><p><div class=verse-container id=thi-ap33:6.1><span>Adāsi me tadā rājā, </span></div><p><div class=verse-container id=thi-ap33:6.2><span>samaṇaṁ bhāvitindriyaṁ; </span></div><p><div class=verse-container id=thi-ap33:6.3><span>Tassa pattaṁ gahetvāna, </span></div><p><div class=verse-container id=thi-ap33:6.4><span>paramannena pūrayiṁ. </span></div><p><div class=verse-container id=thi-ap33:7.1><span>Pūretvā paramaṁ annaṁ, </span></div><p><div class=verse-container id=thi-ap33:7.2><span>saha sugandhalepanaṁ; </span></div><p><div class=verse-container id=thi-ap33:7.3><span>Mahācelena chāditvā, </span></div><p><div class=verse-container id=thi-ap33:7.4><span>adāsiṁ tuṭṭhamānasā. </span></div><p><div class=verse-container id=thi-ap33:8.1><span>Tena kammena sukatena, </span></div><p><div class=verse-container id=thi-ap33:8.2><span>cetanāpaṇidhīhi ca; </span></div><p><div class=verse-container id=thi-ap33:8.3><span>Jahitvā mānusaṁ dehaṁ, </span></div><p><div class=verse-container id=thi-ap33:8.4><span>tāvatiṁsamagacchahaṁ. </span></div><p><div class=verse-container id=thi-ap33:9.1><span>Sahassadevarājūnaṁ, </span></div><p><div class=verse-container id=thi-ap33:9.2><span>mahesittamakārayiṁ; </span></div><p><div class=verse-container id=thi-ap33:9.3><span>Sahassacakkavattīnaṁ, </span></div><p><div class=verse-container id=thi-ap33:9.4><span>mahesittamakārayiṁ. </span></div><p><div class=verse-container id=thi-ap33:10.1><span>Padesarajjaṁ vipulaṁ, </span></div><p><div class=verse-container id=thi-ap33:10.2><span>gaṇanāto asaṅkhiyaṁ; </span></div><p><div class=verse-container id=thi-ap33:10.3><span>Nānāvidhaṁ bahuṁ aññaṁ, </span></div><p><div class=verse-container id=thi-ap33:10.4><span>tassa kammaphalaṁ tato. </span></div><p><div class=verse-container id=thi-ap33:11.1><span>Uppalasseva me vaṇṇo, </span></div><p><div class=verse-container id=thi-ap33:11.2><span>abhirūpā sudassanā; </span></div><p><div class=verse-container id=thi-ap33:11.3><span>Itthisabbaṅgasampannā, </span></div><p><div class=verse-container id=thi-ap33:11.4><span>abhijātā jutindharā. </span></div><p><div class=verse-container id=thi-ap33:12.1><span>Pacchime bhave sampatte, </span></div><p><div class=verse-container id=thi-ap33:12.2><span>ajāyiṁ sākiye kule; </span></div><p><div class=verse-container id=thi-ap33:12.3><span>Nārīsahassapāmokkhā, </span></div><p><div class=verse-container id=thi-ap33:12.4><span>suddhodanasutassahaṁ. </span></div><p><div class=verse-container id=thi-ap33:13.1><span>Nibbinditvā agārehaṁ, </span></div><p><div class=verse-container id=thi-ap33:13.2><span>pabbajiṁ anagāriyaṁ; </span></div><p><div class=verse-container id=thi-ap33:13.3><span>Sattamīrattisampattā, </span></div><p><div class=verse-container id=thi-ap33:13.4><span>catusaccamapāpuṇiṁ. </span></div><p><div class=verse-container id=thi-ap33:14.1><span>Cīvaraṁ piṇḍapātañca, </span></div><p><div class=verse-container id=thi-ap33:14.2><span>paccayaṁ sayanāsanaṁ; </span></div><p><div class=verse-container id=thi-ap33:14.3><span>Parimetuṁ na sakkomi, </span></div><p><div class=verse-container id=thi-ap33:14.4><span>piṇḍapātassidaṁ phalaṁ. </span></div><p><div class=verse-container id=thi-ap33:15.1><span>Yaṁ mayhaṁ pūritaṁ kammaṁ, </span></div><p><div class=verse-container id=thi-ap33:15.2><span>Kusalaṁ sarase muni; </span></div><p><div class=verse-container id=thi-ap33:15.3><span>Tuyhatthāya mahāvīra, </span></div><p><div class=verse-container id=thi-ap33:15.4><span>Paricattaṁ bahuṁ mayā. </span></div><p><div class=verse-container id=thi-ap33:16.1><span>Ekattiṁse ito kappe, </span></div><p><div class=verse-container id=thi-ap33:16.2><span>yaṁ dānamadadiṁ tadā; </span></div><p><div class=verse-container id=thi-ap33:16.3><span>Duggatiṁ nābhijānāmi, </span></div><p><div class=verse-container id=thi-ap33:16.4><span>piṇḍapātassidaṁ phalaṁ. </span></div><p><div class=verse-container id=thi-ap33:17.1><span>Dve gatiyo pajānāmi, </span></div><p><div class=verse-container id=thi-ap33:17.2><span>devattaṁ atha mānusaṁ; </span></div><p><div class=verse-container id=thi-ap33:17.3><span>Aññaṁ gatiṁ na jānāmi, </span></div><p><div class=verse-container id=thi-ap33:17.4><span>piṇḍapātassidaṁ phalaṁ. </span></div><p><div class=verse-container id=thi-ap33:18.1><span>Ucce kule pajānāmi, </span></div><p><div class=verse-container id=thi-ap33:18.2><span>mahāsāle mahaddhane; </span></div><p><div class=verse-container id=thi-ap33:18.3><span>Aññe kule na jānāmi, </span></div><p><div class=verse-container id=thi-ap33:18.4><span>piṇḍapātassidaṁ phalaṁ. </span></div><p><div class=verse-container id=thi-ap33:19.1><span>Bhavābhave saṁsaritvā, </span></div><p><div class=verse-container id=thi-ap33:19.2><span>sukkamūlena coditā; </span></div><p><div class=verse-container id=thi-ap33:19.3><span>Amanāpaṁ na passāmi, </span></div><p><div class=verse-container id=thi-ap33:19.4><span>somanassakataṁ phalaṁ. </span></div><p><div class=verse-container id=thi-ap33:20.1><span>Iddhīsu ca vasī homi, </span></div><p><div class=verse-container id=thi-ap33:20.2><span>dibbāya sotadhātuyā; </span></div><p><div class=verse-container id=thi-ap33:20.3><span>Cetopariyañāṇassa, </span></div><p><div class=verse-container id=thi-ap33:20.4><span>vasī homi mahāmune. </span></div><p><div class=verse-container id=thi-ap33:21.1><span>Pubbenivāsaṁ jānāmi, </span></div><p><div class=verse-container id=thi-ap33:21.2><span>dibbacakkhu visodhitaṁ; </span></div><p><div class=verse-container id=thi-ap33:21.3><span>Sabbāsavā parikkhīṇā, </span></div><p><div class=verse-container id=thi-ap33:21.4><span>natthi dāni punabbhavo. </span></div><p><div class=verse-container id=thi-ap33:22.1><span>Atthadhammaniruttīsu, </span></div><p><div class=verse-container id=thi-ap33:22.2><span>paṭibhāne tatheva ca; </span></div><p><div class=verse-container id=thi-ap33:22.3><span>Ñāṇaṁ mama mahāvīra, </span></div><p><div class=verse-container id=thi-ap33:22.4><span>uppannaṁ tava santike. </span></div><p><div class=verse-container id=thi-ap33:23.1><span>Kilesā jhāpitā mayhaṁ, </span></div><p><div class=verse-container id=thi-ap33:23.2><span>…pe… </span></div><p><div class=verse-container id=thi-ap33:23.3><span>viharāmi anāsavā. </span></div><p><div class=verse-container id=thi-ap33:24.1><span>Svāgataṁ vata me āsi, </span></div><p><div class=verse-container id=thi-ap33:24.2><span>…pe… </span></div><p><div class=verse-container id=thi-ap33:24.3><span>kataṁ buddhassa sāsanaṁ. </span></div><p><div class=verse-container id=thi-ap33:25.1><span>Paṭisambhidā catasso, </span></div><p><div class=verse-container id=thi-ap33:25.2><span>…pe… </span></div><p><div class=verse-container id=thi-ap33:25.3><span>kataṁ buddhassa sāsanaṁ”. </span></div><p><div class=verse-container id=thi-ap33:26.1><span>Itthaṁ sudaṁ uppaladāyikā bhikkhunī bhagavato sammukhā imā gāthāyo abhāsitthāti. </span></div><p><div class=verse-container id=thi-ap33:27.1><span>Uppaladāyikātheriyāpadānaṁ tatiyaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0032.html>Previous</a><a href=/canon/en/pli/ms/sutta/kn/thi-ap/thi-ap0034.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>