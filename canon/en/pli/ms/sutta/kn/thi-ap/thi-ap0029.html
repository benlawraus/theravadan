<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0028.html>Previous</a><a href=/canon/en/pli/ms/sutta/kn/thi-ap/thi-ap0030.html>Next</a></div><p><div class=verse-container id=thi-ap29:0.1><span>Therīapadāna </span></div><p><div class=verse-container id=thi-ap29:0.2><span>Kuṇḍalakesīvagga </span></div><p><div class=verse-container id=thi-ap29:0.3><span class=big-bold>9 Yasodharāpamukhadasabhikkhunīsahassaapadāna </span></div><p><div class=verse-container id=thi-ap29:1.1><span>“Kappe ca satasahasse, </span></div><p><div class=verse-container id=thi-ap29:1.2><span>caturo ca asaṅkhiye; </span></div><p><div class=verse-container id=thi-ap29:1.3><span>Dīpaṅkaro nāma jino, </span></div><p><div class=verse-container id=thi-ap29:1.4><span>uppajji lokanāyako. </span></div><p><div class=verse-container id=thi-ap29:2.1><span>Dīpaṅkaro mahāvīro, </span></div><p><div class=verse-container id=thi-ap29:2.2><span>viyākāsi vināyako; </span></div><p><div class=verse-container id=thi-ap29:2.3><span>Sumedhañca sumittañca, </span></div><p><div class=verse-container id=thi-ap29:2.4><span>samānasukhadukkhataṁ. </span></div><p><div class=verse-container id=thi-ap29:3.1><span>Sadevakañca passanto, </span></div><p><div class=verse-container id=thi-ap29:3.2><span>vicaranto sadevakaṁ; </span></div><p><div class=verse-container id=thi-ap29:3.3><span>Tesaṁ pakittane amhe, </span></div><p><div class=verse-container id=thi-ap29:3.4><span>upagamma samāgamaṁ. </span></div><p><div class=verse-container id=thi-ap29:4.1><span>Amhaṁ sabbapati hohi, </span></div><p><div class=verse-container id=thi-ap29:4.2><span>anāgatasamāgame; </span></div><p><div class=verse-container id=thi-ap29:4.3><span>Sabbāva tuyhaṁ bhariyā, </span></div><p><div class=verse-container id=thi-ap29:4.4><span>manāpā piyavādikā. </span></div><p><div class=verse-container id=thi-ap29:5.1><span>Dānaṁ sīlamayaṁ sabbaṁ, </span></div><p><div class=verse-container id=thi-ap29:5.2><span>bhāvanā ca subhāvitā; </span></div><p><div class=verse-container id=thi-ap29:5.3><span>Dīgharattañca no sabbaṁ, </span></div><p><div class=verse-container id=thi-ap29:5.4><span>pariccattaṁ mahāmune. </span></div><p><div class=verse-container id=thi-ap29:6.1><span>Gandhaṁ vilepanaṁ mālaṁ, </span></div><p><div class=verse-container id=thi-ap29:6.2><span>dīpañca ratanāmayaṁ; </span></div><p><div class=verse-container id=thi-ap29:6.3><span>Yaṁ kiñci patthitaṁ sabbaṁ, </span></div><p><div class=verse-container id=thi-ap29:6.4><span>pariccattaṁ mahāmuni. </span></div><p><div class=verse-container id=thi-ap29:7.1><span>Aññaṁ vāpi kataṁ kammaṁ, </span></div><p><div class=verse-container id=thi-ap29:7.2><span>paribhogañca mānusaṁ; </span></div><p><div class=verse-container id=thi-ap29:7.3><span>Dīgharattañhi no sabbaṁ, </span></div><p><div class=verse-container id=thi-ap29:7.4><span>pariccattaṁ mahāmuni. </span></div><p><div class=verse-container id=thi-ap29:8.1><span>Anekajātisaṁsāraṁ, </span></div><p><div class=verse-container id=thi-ap29:8.2><span>bahuṁ puññampi no kataṁ; </span></div><p><div class=verse-container id=thi-ap29:8.3><span>Issaramanubhotvāna, </span></div><p><div class=verse-container id=thi-ap29:8.4><span>saṁsaritvā bhavābhave. </span></div><p><div class=verse-container id=thi-ap29:9.1><span>Pacchime bhave sampatte, </span></div><p><div class=verse-container id=thi-ap29:9.2><span>sakyaputtanivesane; </span></div><p><div class=verse-container id=thi-ap29:9.3><span>Nānākulūpapannāyo, </span></div><p><div class=verse-container id=thi-ap29:9.4><span>accharā kāmavaṇṇinī. </span></div><p><div class=verse-container id=thi-ap29:10.1><span>Lābhaggena yasaṁ pattā, </span></div><p><div class=verse-container id=thi-ap29:10.2><span>pūjitā sabbasakkatā; </span></div><p><div class=verse-container id=thi-ap29:10.3><span>Lābhiyo annapānānaṁ, </span></div><p><div class=verse-container id=thi-ap29:10.4><span>sadā sammānitā mayaṁ. </span></div><p><div class=verse-container id=thi-ap29:11.1><span>Agāraṁ pajahitvāna, </span></div><p><div class=verse-container id=thi-ap29:11.2><span>pabbajimhanagāriyaṁ; </span></div><p><div class=verse-container id=thi-ap29:11.3><span>Aḍḍhamāse asampatte, </span></div><p><div class=verse-container id=thi-ap29:11.4><span>sabbā pattāmha nibbutiṁ. </span></div><p><div class=verse-container id=thi-ap29:12.1><span>Lābhiyo annapānānaṁ, </span></div><p><div class=verse-container id=thi-ap29:12.2><span>vatthasenāsanāni ca; </span></div><p><div class=verse-container id=thi-ap29:12.3><span>Upenti paccayā sabbe, </span></div><p><div class=verse-container id=thi-ap29:12.4><span>sadā sakkatapūjitā. </span></div><p><div class=verse-container id=thi-ap29:13.1><span>Kilesā jhāpitā amhaṁ, </span></div><p><div class=verse-container id=thi-ap29:13.2><span>…pe… </span></div><p><div class=verse-container id=thi-ap29:13.3><span>viharāma anāsavā. </span></div><p><div class=verse-container id=thi-ap29:14.1><span>Svāgataṁ vata no āsi, </span></div><p><div class=verse-container id=thi-ap29:14.2><span>…pe… </span></div><p><div class=verse-container id=thi-ap29:14.3><span>kataṁ buddhassa sāsanaṁ. </span></div><p><div class=verse-container id=thi-ap29:15.1><span>Paṭisambhidā catasso, </span></div><p><div class=verse-container id=thi-ap29:15.2><span>…pe… </span></div><p><div class=verse-container id=thi-ap29:15.3><span>kataṁ buddhassa sāsanaṁ”. </span></div><p><div class=verse-container id=thi-ap29:16.1><span>Itthaṁ sudaṁ yasodharāpamukhāni dasabhikkhunīsahassāni bhagavato sammukhā imā gāthāyo abhāsitthāti. </span></div><p><div class=verse-container id=thi-ap29:17.1><span>Yasodharāpamukhadasabhikkhunīsahassāpadānaṁ navamaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0028.html>Previous</a><a href=/canon/en/pli/ms/sutta/kn/thi-ap/thi-ap0030.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>