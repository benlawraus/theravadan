<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0024.html>Previous</a><a href=/canon/en/pli/ms/sutta/kn/thi-ap/thi-ap0026.html>Next</a></div><p><div class=verse-container id=thi-ap25:0.1><span>Therīapadāna </span></div><p><div class=verse-container id=thi-ap25:0.2><span>Kuṇḍalakesīvagga </span></div><p><div class=verse-container id=thi-ap25:0.3><span class=big-bold>5 Nandātherīapadāna </span></div><p><div class=verse-container id=thi-ap25:1.1><span>“Padumuttaro nāma jino, </span></div><p><div class=verse-container id=thi-ap25:1.2><span>sabbadhammāna pāragū; </span></div><p><div class=verse-container id=thi-ap25:1.3><span>Ito satasahassamhi, </span></div><p><div class=verse-container id=thi-ap25:1.4><span>kappe uppajji nāyako. </span></div><p><div class=verse-container id=thi-ap25:2.1><span>Ovādako viññāpako, </span></div><p><div class=verse-container id=thi-ap25:2.2><span>tārako sabbapāṇinaṁ; </span></div><p><div class=verse-container id=thi-ap25:2.3><span>Desanākusalo buddho, </span></div><p><div class=verse-container id=thi-ap25:2.4><span>tāresi janataṁ bahuṁ. </span></div><p><div class=verse-container id=thi-ap25:3.1><span>Anukampako kāruṇiko, </span></div><p><div class=verse-container id=thi-ap25:3.2><span>hitesī sabbapāṇinaṁ; </span></div><p><div class=verse-container id=thi-ap25:3.3><span>Sampatte titthiye sabbe, </span></div><p><div class=verse-container id=thi-ap25:3.4><span>pañcasīle patiṭṭhapi. </span></div><p><div class=verse-container id=thi-ap25:4.1><span>Evaṁ nirākulaṁ āsi, </span></div><p><div class=verse-container id=thi-ap25:4.2><span>suññataṁ titthiyehi ca; </span></div><p><div class=verse-container id=thi-ap25:4.3><span>Vicittaṁ arahantehi, </span></div><p><div class=verse-container id=thi-ap25:4.4><span>vasībhūtehi tādibhi. </span></div><p><div class=verse-container id=thi-ap25:5.1><span>Ratanānaṭṭhapaññāsaṁ, </span></div><p><div class=verse-container id=thi-ap25:5.2><span>uggatova mahāmuni; </span></div><p><div class=verse-container id=thi-ap25:5.3><span>Kañcanagghiyasaṅkāso, </span></div><p><div class=verse-container id=thi-ap25:5.4><span>bāttiṁsavaralakkhaṇo. </span></div><p><div class=verse-container id=thi-ap25:6.1><span>Vassasatasahassāni, </span></div><p><div class=verse-container id=thi-ap25:6.2><span>āyu vijjati tāvade; </span></div><p><div class=verse-container id=thi-ap25:6.3><span>Tāvatā tiṭṭhamāno so, </span></div><p><div class=verse-container id=thi-ap25:6.4><span>tāresi janataṁ bahuṁ. </span></div><p><div class=verse-container id=thi-ap25:7.1><span>Tadāhaṁ haṁsavatiyaṁ, </span></div><p><div class=verse-container id=thi-ap25:7.2><span>jātā seṭṭhikule ahuṁ; </span></div><p><div class=verse-container id=thi-ap25:7.3><span>Nānāratanapajjote, </span></div><p><div class=verse-container id=thi-ap25:7.4><span>mahāsukhasamappitā. </span></div><p><div class=verse-container id=thi-ap25:8.1><span>Upetvā taṁ mahāvīraṁ, </span></div><p><div class=verse-container id=thi-ap25:8.2><span>assosiṁ dhammadesanaṁ; </span></div><p><div class=verse-container id=thi-ap25:8.3><span>Amataṁ paramassādaṁ, </span></div><p><div class=verse-container id=thi-ap25:8.4><span>paramatthanivedakaṁ. </span></div><p><div class=verse-container id=thi-ap25:9.1><span>Tadā nimantayitvāna, </span></div><p><div class=verse-container id=thi-ap25:9.2><span>sasaṅghaṁ lokanāyakaṁ; </span></div><p><div class=verse-container id=thi-ap25:9.3><span>Datvā tassa mahādānaṁ, </span></div><p><div class=verse-container id=thi-ap25:9.4><span>pasannā sehi pāṇibhi. </span></div><p><div class=verse-container id=thi-ap25:10.1><span>Jhāyinīnaṁ bhikkhunīnaṁ, </span></div><p><div class=verse-container id=thi-ap25:10.2><span>aggaṭṭhānamapatthayiṁ; </span></div><p><div class=verse-container id=thi-ap25:10.3><span>Nipacca sirasā dhīraṁ, </span></div><p><div class=verse-container id=thi-ap25:10.4><span>sasaṅghaṁ lokanāyakaṁ. </span></div><p><div class=verse-container id=thi-ap25:11.1><span>Tadā adantadamako, </span></div><p><div class=verse-container id=thi-ap25:11.2><span>tilokasaraṇo pabhū; </span></div><p><div class=verse-container id=thi-ap25:11.3><span>Byākāsi narasārathi, </span></div><p><div class=verse-container id=thi-ap25:11.4><span>‘lacchase taṁ supatthitaṁ. </span></div><p><div class=verse-container id=thi-ap25:12.1><span>Satasahassito kappe, </span></div><p><div class=verse-container id=thi-ap25:12.2><span>okkākakulasambhavo; </span></div><p><div class=verse-container id=thi-ap25:12.3><span>Gotamo nāma gottena, </span></div><p><div class=verse-container id=thi-ap25:12.4><span>satthā loke bhavissati. </span></div><p><div class=verse-container id=thi-ap25:13.1><span>Tassa dhammesu dāyādā, </span></div><p><div class=verse-container id=thi-ap25:13.2><span>orasā dhammanimmitā; </span></div><p><div class=verse-container id=thi-ap25:13.3><span>Nandāti nāma nāmena, </span></div><p><div class=verse-container id=thi-ap25:13.4><span>hessati satthu sāvikā’. </span></div><p><div class=verse-container id=thi-ap25:14.1><span>Taṁ sutvā muditā hutvā, </span></div><p><div class=verse-container id=thi-ap25:14.2><span>yāvajīvaṁ tadā jinaṁ; </span></div><p><div class=verse-container id=thi-ap25:14.3><span>Mettacittā paricariṁ, </span></div><p><div class=verse-container id=thi-ap25:14.4><span>paccayehi vināyakaṁ. </span></div><p><div class=verse-container id=thi-ap25:15.1><span>Tena kammena sukatena, </span></div><p><div class=verse-container id=thi-ap25:15.2><span>cetanāpaṇidhīhi ca; </span></div><p><div class=verse-container id=thi-ap25:15.3><span>Jahitvā mānusaṁ dehaṁ, </span></div><p><div class=verse-container id=thi-ap25:15.4><span>tāvatiṁsamagacchahaṁ. </span></div><p><div class=verse-container id=thi-ap25:16.1><span>Tato cutā yāmamagaṁ, </span></div><p><div class=verse-container id=thi-ap25:16.2><span>tatohaṁ tusitaṁ gatā; </span></div><p><div class=verse-container id=thi-ap25:16.3><span>Tato ca nimmānaratiṁ, </span></div><p><div class=verse-container id=thi-ap25:16.4><span>vasavattipuraṁ tato. </span></div><p><div class=verse-container id=thi-ap25:17.1><span>Yattha yatthūpapajjāmi, </span></div><p><div class=verse-container id=thi-ap25:17.2><span>tassa kammassa vāhasā; </span></div><p><div class=verse-container id=thi-ap25:17.3><span>Tattha tattheva rājūnaṁ, </span></div><p><div class=verse-container id=thi-ap25:17.4><span>mahesittamakārayiṁ. </span></div><p><div class=verse-container id=thi-ap25:18.1><span>Tato cutā manussatte, </span></div><p><div class=verse-container id=thi-ap25:18.2><span>rājānaṁ cakkavattinaṁ; </span></div><p><div class=verse-container id=thi-ap25:18.3><span>Maṇḍalīnañca rājūnaṁ, </span></div><p><div class=verse-container id=thi-ap25:18.4><span>mahesittamakārayiṁ. </span></div><p><div class=verse-container id=thi-ap25:19.1><span>Sampattiṁ anubhotvāna, </span></div><p><div class=verse-container id=thi-ap25:19.2><span>devesu manujesu ca; </span></div><p><div class=verse-container id=thi-ap25:19.3><span>Sabbattha sukhitā hutvā, </span></div><p><div class=verse-container id=thi-ap25:19.4><span>nekakappesu saṁsariṁ. </span></div><p><div class=verse-container id=thi-ap25:20.1><span>Pacchime bhave sampatte, </span></div><p><div class=verse-container id=thi-ap25:20.2><span>suramme kapilavhaye; </span></div><p><div class=verse-container id=thi-ap25:20.3><span>Rañño suddhodanassāhaṁ, </span></div><p><div class=verse-container id=thi-ap25:20.4><span>dhītā āsiṁ aninditā. </span></div><p><div class=verse-container id=thi-ap25:21.1><span>Siriyā rūpiniṁ disvā, </span></div><p><div class=verse-container id=thi-ap25:21.2><span>nanditaṁ āsi taṁ kulaṁ; </span></div><p><div class=verse-container id=thi-ap25:21.3><span>Tena nandāti me nāmaṁ, </span></div><p><div class=verse-container id=thi-ap25:21.4><span>sundaraṁ pavaraṁ ahu. </span></div><p><div class=verse-container id=thi-ap25:22.1><span>Yuvatīnañca sabbāsaṁ, </span></div><p><div class=verse-container id=thi-ap25:22.2><span>kalyāṇīti ca vissutā; </span></div><p><div class=verse-container id=thi-ap25:22.3><span>Tasmimpi nagare ramme, </span></div><p><div class=verse-container id=thi-ap25:22.4><span>ṭhapetvā taṁ yasodharaṁ. </span></div><p><div class=verse-container id=thi-ap25:23.1><span>Jeṭṭho bhātā tilokaggo, </span></div><p><div class=verse-container id=thi-ap25:23.2><span>pacchimo arahā tathā; </span></div><p><div class=verse-container id=thi-ap25:23.3><span>Ekākinī gahaṭṭhāhaṁ, </span></div><p><div class=verse-container id=thi-ap25:23.4><span>mātarā paricoditā. </span></div><p><div class=verse-container id=thi-ap25:24.1><span>‘Sākiyamhi kule jātā, </span></div><p><div class=verse-container id=thi-ap25:24.2><span>putte buddhānujā tuvaṁ; </span></div><p><div class=verse-container id=thi-ap25:24.3><span>Nandenapi vinā bhūtā, </span></div><p><div class=verse-container id=thi-ap25:24.4><span>agāre kiṁ nu acchasi. </span></div><p><div class=verse-container id=thi-ap25:25.1><span>Jarāvasānaṁ yobbaññaṁ, </span></div><p><div class=verse-container id=thi-ap25:25.2><span>rūpaṁ asucisammataṁ; </span></div><p><div class=verse-container id=thi-ap25:25.3><span>Rogantamapicārogyaṁ, </span></div><p><div class=verse-container id=thi-ap25:25.4><span>jīvitaṁ maraṇantikaṁ. </span></div><p><div class=verse-container id=thi-ap25:26.1><span>Idampi te subhaṁ rūpaṁ, </span></div><p><div class=verse-container id=thi-ap25:26.2><span>sasīkantaṁ manoharaṁ; </span></div><p><div class=verse-container id=thi-ap25:26.3><span>Bhūsanānaṁ alaṅkāraṁ, </span></div><p><div class=verse-container id=thi-ap25:26.4><span>sirisaṅghāṭasannibhaṁ. </span></div><p><div class=verse-container id=thi-ap25:27.1><span>Puñjitaṁ lokasāraṁva, </span></div><p><div class=verse-container id=thi-ap25:27.2><span>nayanānaṁ rasāyanaṁ; </span></div><p><div class=verse-container id=thi-ap25:27.3><span>Puññānaṁ kittijananaṁ, </span></div><p><div class=verse-container id=thi-ap25:27.4><span>ukkākakulanandanaṁ. </span></div><p><div class=verse-container id=thi-ap25:28.1><span>Na cireneva kālena, </span></div><p><div class=verse-container id=thi-ap25:28.2><span>jarā samadhisessati; </span></div><p><div class=verse-container id=thi-ap25:28.3><span>Vihāya gehaṁ kāruññe, </span></div><p><div class=verse-container id=thi-ap25:28.4><span>cara dhammamanindite’. </span></div><p><div class=verse-container id=thi-ap25:29.1><span>Sutvāhaṁ mātu vacanaṁ, </span></div><p><div class=verse-container id=thi-ap25:29.2><span>pabbajiṁ anagāriyaṁ; </span></div><p><div class=verse-container id=thi-ap25:29.3><span>Dehena na tu cittena, </span></div><p><div class=verse-container id=thi-ap25:29.4><span>rūpayobbanalāḷitā. </span></div><p><div class=verse-container id=thi-ap25:30.1><span>Mahatā ca payattena, </span></div><p><div class=verse-container id=thi-ap25:30.2><span>jhānajjhena paraṁ mama; </span></div><p><div class=verse-container id=thi-ap25:30.3><span>Kātuñca vadate mātā, </span></div><p><div class=verse-container id=thi-ap25:30.4><span>na cāhaṁ tattha ussukā. </span></div><p><div class=verse-container id=thi-ap25:31.1><span>Tato mahākāruṇiko, </span></div><p><div class=verse-container id=thi-ap25:31.2><span>disvā maṁ kāmalālasaṁ; </span></div><p><div class=verse-container id=thi-ap25:31.3><span>Nibbindanatthaṁ rūpasmiṁ, </span></div><p><div class=verse-container id=thi-ap25:31.4><span>mama cakkhupathe jino. </span></div><p><div class=verse-container id=thi-ap25:32.1><span>Sakena ānubhāvena, </span></div><p><div class=verse-container id=thi-ap25:32.2><span>itthiṁ māpesi sobhiniṁ; </span></div><p><div class=verse-container id=thi-ap25:32.3><span>Dassanīyaṁ suruciraṁ, </span></div><p><div class=verse-container id=thi-ap25:32.4><span>mamatopi surūpiniṁ. </span></div><p><div class=verse-container id=thi-ap25:33.1><span>Tamahaṁ vimhitā disvā, </span></div><p><div class=verse-container id=thi-ap25:33.2><span>ativimhitadehiniṁ; </span></div><p><div class=verse-container id=thi-ap25:33.3><span>Cintayiṁ ‘saphalaṁ meti, </span></div><p><div class=verse-container id=thi-ap25:33.4><span>nettalābhañca mānusaṁ. </span></div><p><div class=verse-container id=thi-ap25:34.1><span>Tamahaṁ ehi subhage, </span></div><p><div class=verse-container id=thi-ap25:34.2><span>yenattho taṁ vadehi me; </span></div><p><div class=verse-container id=thi-ap25:34.3><span>Kulaṁ te nāmagottañca, </span></div><p><div class=verse-container id=thi-ap25:34.4><span>vada me yadi te piyaṁ. </span></div><p><div class=verse-container id=thi-ap25:35.1><span>Na vañcakālo subhage, </span></div><p><div class=verse-container id=thi-ap25:35.2><span>ucchaṅge maṁ nivāsaya; </span></div><p><div class=verse-container id=thi-ap25:35.3><span>Sīdantīva mamaṅgāni, </span></div><p><div class=verse-container id=thi-ap25:35.4><span>pasuppaya muhuttakaṁ’. </span></div><p><div class=verse-container id=thi-ap25:36.1><span>Tato sīsaṁ mamaṅge sā, </span></div><p><div class=verse-container id=thi-ap25:36.2><span>katvā sayi sulocanā; </span></div><p><div class=verse-container id=thi-ap25:36.3><span>Tassā nalāṭe patitā, </span></div><p><div class=verse-container id=thi-ap25:36.4><span>luddhā paramadāruṇā. </span></div><p><div class=verse-container id=thi-ap25:37.1><span>Saha tassā nipātena, </span></div><p><div class=verse-container id=thi-ap25:37.2><span>piḷakā upapajjatha; </span></div><p><div class=verse-container id=thi-ap25:37.3><span>Pagghariṁsu pabhinnā ca, </span></div><p><div class=verse-container id=thi-ap25:37.4><span>kuṇapā pubbalohitā. </span></div><p><div class=verse-container id=thi-ap25:38.1><span>Pabhinnaṁ vadanañcāpi, </span></div><p><div class=verse-container id=thi-ap25:38.2><span>kuṇapaṁ pūtigandhanaṁ; </span></div><p><div class=verse-container id=thi-ap25:38.3><span>Uddhumātaṁ vinilañca, </span></div><p><div class=verse-container id=thi-ap25:38.4><span>pubbañcāpi sarīrakaṁ. </span></div><p><div class=verse-container id=thi-ap25:39.1><span>Sā paveditasabbaṅgī, </span></div><p><div class=verse-container id=thi-ap25:39.2><span>nissasantī muhuṁ muhuṁ; </span></div><p><div class=verse-container id=thi-ap25:39.3><span>Vedayantī sakaṁ dukkhaṁ, </span></div><p><div class=verse-container id=thi-ap25:39.4><span>karuṇaṁ paridevayi. </span></div><p><div class=verse-container id=thi-ap25:40.1><span>‘Dukkhena dukkhitā homi, </span></div><p><div class=verse-container id=thi-ap25:40.2><span>phusayanti ca vedanā; </span></div><p><div class=verse-container id=thi-ap25:40.3><span>Mahādukkhe nimuggamhi, </span></div><p><div class=verse-container id=thi-ap25:40.4><span>saraṇaṁ hohi me sakhī. </span></div><p><div class=verse-container id=thi-ap25:41.1><span>Kuhiṁ vadanasobhaṁ te, </span></div><p><div class=verse-container id=thi-ap25:41.2><span>kuhiṁ te tuṅganāsikā; </span></div><p><div class=verse-container id=thi-ap25:41.3><span>Tambabimbavaroṭṭhaṁ te, </span></div><p><div class=verse-container id=thi-ap25:41.4><span>vadanaṁ te kuhiṁ gataṁ. </span></div><p><div class=verse-container id=thi-ap25:42.1><span>Kuhiṁ sasīnibhaṁ vaṇṇaṁ, </span></div><p><div class=verse-container id=thi-ap25:42.2><span>kambugīvā kuhiṁ gatā; </span></div><p><div class=verse-container id=thi-ap25:42.3><span>Doḷālolāva te kaṇṇā, </span></div><p><div class=verse-container id=thi-ap25:42.4><span>vevaṇṇaṁ samupāgatā. </span></div><p><div class=verse-container id=thi-ap25:43.1><span>Makuḷakhārakākārā, </span></div><p><div class=verse-container id=thi-ap25:43.2><span>kalikāva payodharā; </span></div><p><div class=verse-container id=thi-ap25:43.3><span>Pabhinnā pūtikuṇapā, </span></div><p><div class=verse-container id=thi-ap25:43.4><span>duṭṭhagandhittamāgatā. </span></div><p><div class=verse-container id=thi-ap25:44.1><span>Vedimajjhāva sussoṇī, </span></div><p><div class=verse-container id=thi-ap25:44.2><span>sūnāva nītakibbisā; </span></div><p><div class=verse-container id=thi-ap25:44.3><span>Jātā amejjhabharitā, </span></div><p><div class=verse-container id=thi-ap25:44.4><span>aho rūpamasassataṁ. </span></div><p><div class=verse-container id=thi-ap25:45.1><span>Sabbaṁ sarīrasañjātaṁ, </span></div><p><div class=verse-container id=thi-ap25:45.2><span>pūtigandhaṁ bhayānakaṁ; </span></div><p><div class=verse-container id=thi-ap25:45.3><span>Susānamiva bībhacchaṁ, </span></div><p><div class=verse-container id=thi-ap25:45.4><span>ramante yattha bālisā’. </span></div><p><div class=verse-container id=thi-ap25:46.1><span>Tadā mahākāruṇiko, </span></div><p><div class=verse-container id=thi-ap25:46.2><span>bhātā me lokanāyako; </span></div><p><div class=verse-container id=thi-ap25:46.3><span>Disvā saṁviggacittaṁ maṁ, </span></div><p><div class=verse-container id=thi-ap25:46.4><span>imā gāthā abhāsatha. </span></div><p><div class=verse-container id=thi-ap25:47.1><span>‘Āturaṁ kuṇapaṁ pūtiṁ, </span></div><p><div class=verse-container id=thi-ap25:47.2><span>passa nande samussayaṁ; </span></div><p><div class=verse-container id=thi-ap25:47.3><span>Asubhāya cittaṁ bhāvehi, </span></div><p><div class=verse-container id=thi-ap25:47.4><span>ekaggaṁ susamāhitaṁ. </span></div><p><div class=verse-container id=thi-ap25:48.1><span>Yathā idaṁ tathā etaṁ, </span></div><p><div class=verse-container id=thi-ap25:48.2><span>yathā etaṁ tathā idaṁ; </span></div><p><div class=verse-container id=thi-ap25:48.3><span>Duggandhaṁ pūtikaṁ vāti, </span></div><p><div class=verse-container id=thi-ap25:48.4><span>bālānaṁ abhinanditaṁ. </span></div><p><div class=verse-container id=thi-ap25:49.1><span>Evametaṁ avekkhantī, </span></div><p><div class=verse-container id=thi-ap25:49.2><span>rattindivamatanditā; </span></div><p><div class=verse-container id=thi-ap25:49.3><span>Tato sakāya paññāya, </span></div><p><div class=verse-container id=thi-ap25:49.4><span>abhinibbijjha dakkhasi’. </span></div><p><div class=verse-container id=thi-ap25:50.1><span>Tatohaṁ atisaṁviggā, </span></div><p><div class=verse-container id=thi-ap25:50.2><span>sutvā gāthā subhāsitā; </span></div><p><div class=verse-container id=thi-ap25:50.3><span>Tatraṭṭhitāvahaṁ santī, </span></div><p><div class=verse-container id=thi-ap25:50.4><span>arahattamapāpuṇiṁ. </span></div><p><div class=verse-container id=thi-ap25:51.1><span>Yattha yattha nisinnāhaṁ, </span></div><p><div class=verse-container id=thi-ap25:51.2><span>sadā jhānaparāyaṇā; </span></div><p><div class=verse-container id=thi-ap25:51.3><span>Jino tasmiṁ guṇe tuṭṭho, </span></div><p><div class=verse-container id=thi-ap25:51.4><span>etadagge ṭhapesi maṁ. </span></div><p><div class=verse-container id=thi-ap25:52.1><span>Kilesā jhāpitā mayhaṁ, </span></div><p><div class=verse-container id=thi-ap25:52.2><span>…pe… </span></div><p><div class=verse-container id=thi-ap25:52.3><span>viharāmi anāsavā. </span></div><p><div class=verse-container id=thi-ap25:53.1><span>Svāgataṁ vata me āsi, </span></div><p><div class=verse-container id=thi-ap25:53.2><span>…pe… </span></div><p><div class=verse-container id=thi-ap25:53.3><span>kataṁ buddhassa sāsanaṁ. </span></div><p><div class=verse-container id=thi-ap25:54.1><span>Paṭisambhidā catasso, </span></div><p><div class=verse-container id=thi-ap25:54.2><span>…pe… </span></div><p><div class=verse-container id=thi-ap25:54.3><span>kataṁ buddhassa sāsanaṁ”. </span></div><p><div class=verse-container id=thi-ap25:55.1><span>Itthaṁ sudaṁ nandā bhikkhunī janapadakalyāṇī imā gāthāyo abhāsitthāti. </span></div><p><div class=verse-container id=thi-ap25:56.1><span>Nandātheriyāpadānaṁ pañcamaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0024.html>Previous</a><a href=/canon/en/pli/ms/sutta/kn/thi-ap/thi-ap0026.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>