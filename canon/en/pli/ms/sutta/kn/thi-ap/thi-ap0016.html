<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0015.html>Previous</a><a href=/canon/en/pli/ms/sutta/kn/thi-ap/thi-ap0017.html>Next</a></div><p id=thi-ap16:0.1><span class=root>Therīapadāna </span><br><p id=thi-ap16:0.2><span class=root>Ekūposathikavagga </span><br><p id=thi-ap16:0.3><span class="root big-bold">6 Naḷamālikātherīapadāna </span><br><p id=thi-ap16:1.1><span class=root>“Candabhāgānadītīre, </span><br><p id=thi-ap16:1.2><span class=root>ahosiṁ kinnarī tadā; </span><br><p id=thi-ap16:1.3><span class=root>Addasaṁ virajaṁ buddhaṁ, </span><br><p id=thi-ap16:1.4><span class=root>sayambhuṁ aparājitaṁ. </span><br><p id=thi-ap16:2.1><span class=root>Pasannacittā sumanā, </span><br><p id=thi-ap16:2.2><span class=root>vedajātā katañjalī; </span><br><p id=thi-ap16:2.3><span class=root>Naḷamālaṁ gahetvāna, </span><br><p id=thi-ap16:2.4><span class=root>sayambhuṁ abhipūjayiṁ. </span><br><p id=thi-ap16:3.1><span class=root>Tena kammena sukatena, </span><br><p id=thi-ap16:3.2><span class=root>cetanāpaṇidhīhi ca; </span><br><p id=thi-ap16:3.3><span class=root>Jahitvā kinnarīdehaṁ, </span><br><p id=thi-ap16:3.4><span class=root>tāvatiṁsamagacchahaṁ. </span><br><p id=thi-ap16:4.1><span class=root>Chattiṁsadevarājūnaṁ, </span><br><p id=thi-ap16:4.2><span class=root>mahesittamakārayiṁ; </span><br><p id=thi-ap16:4.3><span class=root>Manasā patthitaṁ mayhaṁ, </span><br><p id=thi-ap16:4.4><span class=root>nibbattati yathicchitaṁ. </span><br><p id=thi-ap16:5.1><span class=root>Dasannaṁ cakkavattīnaṁ, </span><br><p id=thi-ap16:5.2><span class=root>mahesittamakārayiṁ; </span><br><p id=thi-ap16:5.3><span class=root>Ocitattāva hutvāna, </span><br><p id=thi-ap16:5.4><span class=root>saṁsarāmi bhavesvahaṁ. </span><br><p id=thi-ap16:6.1><span class=root>Kusalaṁ vijjate mayhaṁ, </span><br><p id=thi-ap16:6.2><span class=root>pabbajiṁ anagāriyaṁ; </span><br><p id=thi-ap16:6.3><span class=root>Pūjārahā ahaṁ ajja, </span><br><p id=thi-ap16:6.4><span class=root>sakyaputtassa sāsane. </span><br><p id=thi-ap16:7.1><span class=root>Visuddhamanasā ajja, </span><br><p id=thi-ap16:7.2><span class=root>apetamanapāpikā; </span><br><p id=thi-ap16:7.3><span class=root>Sabbāsavā parikkhīṇā, </span><br><p id=thi-ap16:7.4><span class=root>natthi dāni punabbhavo. </span><br><p id=thi-ap16:8.1><span class=root>Catunnavutito kappe, </span><br><p id=thi-ap16:8.2><span class=root>yaṁ buddhamabhipūjayiṁ; </span><br><p id=thi-ap16:8.3><span class=root>Duggatiṁ nābhijānāmi, </span><br><p id=thi-ap16:8.4><span class=root>naḷamālāyidaṁ phalaṁ. </span><br><p id=thi-ap16:9.1><span class=root>Kilesā jhāpitā mayhaṁ, </span><br><p id=thi-ap16:9.2><span class=root>…pe… </span><br><p id=thi-ap16:9.3><span class=root>viharāmi anāsavā. </span><br><p id=thi-ap16:10.1><span class=root>Svāgataṁ vata me āsi, </span><br><p id=thi-ap16:10.2><span class=root>…pe… </span><br><p id=thi-ap16:10.3><span class=root>kataṁ buddhassa sāsanaṁ. </span><br><p id=thi-ap16:11.1><span class=root>Paṭisambhidā catasso, </span><br><p id=thi-ap16:11.2><span class=root>…pe… </span><br><p id=thi-ap16:11.3><span class=root>kataṁ buddhassa sāsanaṁ”. </span><br><p id=thi-ap16:12.1><span class=root>Itthaṁ sudaṁ naḷamālikā bhikkhunī imā gāthāyo abhāsitthāti. </span><br><p id=thi-ap16:13.1><span class=root>Naḷamālikātheriyāpadānaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>