<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0026.html>Previous</a><a href=/canon/en/pli/ms/sutta/kn/thi-ap/thi-ap0028.html>Next</a></div><p id=thi-ap27:0.1><span class=root>Therīapadāna </span><br><p id=thi-ap27:0.2><span class=root>Kuṇḍalakesīvagga </span><br><p id=thi-ap27:0.3><span class="root big-bold">Bhaddākāpilānītherīapadāna </span><br><p id=thi-ap27:1.1><span class=root>“Padumuttaro nāma jino, </span><br><p id=thi-ap27:1.2><span class=root>sabbadhammāna pāragū; </span><br><p id=thi-ap27:1.3><span class=root>Ito satasahassamhi, </span><br><p id=thi-ap27:1.4><span class=root>kappe uppajji nāyako. </span><br><p id=thi-ap27:2.1><span class=root>Tadāhu haṁsavatiyaṁ, </span><br><p id=thi-ap27:2.2><span class=root>videho nāma nāmato; </span><br><p id=thi-ap27:2.3><span class=root>Seṭṭhī pahūtaratano, </span><br><p id=thi-ap27:2.4><span class=root>tassa jāyā ahosahaṁ. </span><br><p id=thi-ap27:3.1><span class=root>Kadāci so narādiccaṁ, </span><br><p id=thi-ap27:3.2><span class=root>Upecca saparijjano; </span><br><p id=thi-ap27:3.3><span class=root>Dhammamassosi buddhassa, </span><br><p id=thi-ap27:3.4><span class=root>Sabbadukkhabhayappahaṁ. </span><br><p id=thi-ap27:4.1><span class=root>Sāvakaṁ dhutavādānaṁ, </span><br><p id=thi-ap27:4.2><span class=root>aggaṁ kittesi nāyako; </span><br><p id=thi-ap27:4.3><span class=root>Sutvā sattāhikaṁ dānaṁ, </span><br><p id=thi-ap27:4.4><span class=root>datvā buddhassa tādino. </span><br><p id=thi-ap27:5.1><span class=root>Nipacca sirasā pāde, </span><br><p id=thi-ap27:5.2><span class=root>taṁ ṭhānamabhipatthayiṁ; </span><br><p id=thi-ap27:5.3><span class=root>Sa hāsayanto parisaṁ, </span><br><p id=thi-ap27:5.4><span class=root>tadā hi narapuṅgavo. </span><br><p id=thi-ap27:6.1><span class=root>Seṭṭhino anukampāya, </span><br><p id=thi-ap27:6.2><span class=root>imā gāthā abhāsatha; </span><br><p id=thi-ap27:6.3><span class=root>‘Lacchase patthitaṁ ṭhānaṁ, </span><br><p id=thi-ap27:6.4><span class=root>nibbuto hohi puttaka. </span><br><p id=thi-ap27:7.1><span class=root>Satasahassito kappe, </span><br><p id=thi-ap27:7.2><span class=root>okkākakulasambhavo; </span><br><p id=thi-ap27:7.3><span class=root>Gotamo nāma gottena, </span><br><p id=thi-ap27:7.4><span class=root>satthā loke bhavissati. </span><br><p id=thi-ap27:8.1><span class=root>Tassa dhammesu dāyādo, </span><br><p id=thi-ap27:8.2><span class=root>oraso dhammanimmito; </span><br><p id=thi-ap27:8.3><span class=root>Kassapo nāma gottena, </span><br><p id=thi-ap27:8.4><span class=root>hessati satthu sāvako’. </span><br><p id=thi-ap27:9.1><span class=root>Taṁ sutvā mudito hutvā, </span><br><p id=thi-ap27:9.2><span class=root>yāvajīvaṁ tadā jinaṁ; </span><br><p id=thi-ap27:9.3><span class=root>Mettacitto paricari, </span><br><p id=thi-ap27:9.4><span class=root>paccayehi vināyakaṁ. </span><br><p id=thi-ap27:10.1><span class=root>Sāsanaṁ jotayitvāna, </span><br><p id=thi-ap27:10.2><span class=root>so madditvā kutitthiye; </span><br><p id=thi-ap27:10.3><span class=root>Veneyyaṁ vinayitvā ca, </span><br><p id=thi-ap27:10.4><span class=root>nibbuto so sasāvako. </span><br><p id=thi-ap27:11.1><span class=root>Nibbute tamhi lokagge, </span><br><p id=thi-ap27:11.2><span class=root>pūjanatthāya satthuno; </span><br><p id=thi-ap27:11.3><span class=root>Ñātimitte samānetvā, </span><br><p id=thi-ap27:11.4><span class=root>saha tehi akārayi. </span><br><p id=thi-ap27:12.1><span class=root>Sattayojanikaṁ thūpaṁ, </span><br><p id=thi-ap27:12.2><span class=root>ubbiddhaṁ ratanāmayaṁ; </span><br><p id=thi-ap27:12.3><span class=root>Jalantaṁ sataraṁsiṁva, </span><br><p id=thi-ap27:12.4><span class=root>sālarājaṁva phullitaṁ. </span><br><p id=thi-ap27:13.1><span class=root>Sattasatasahassāni, </span><br><p id=thi-ap27:13.2><span class=root>pātiyo tattha kārayi; </span><br><p id=thi-ap27:13.3><span class=root>Naḷaggī viya jotantī, </span><br><p id=thi-ap27:13.4><span class=root>rataneheva sattahi. </span><br><p id=thi-ap27:14.1><span class=root>Gandhatelena pūretvā, </span><br><p id=thi-ap27:14.2><span class=root>dīpānujjalayī tahiṁ; </span><br><p id=thi-ap27:14.3><span class=root>Pūjanatthāya mahesissa, </span><br><p id=thi-ap27:14.4><span class=root>sabbabhūtānukampino. </span><br><p id=thi-ap27:15.1><span class=root>Sattasatasahassāni, </span><br><p id=thi-ap27:15.2><span class=root>puṇṇakumbhāni kārayi; </span><br><p id=thi-ap27:15.3><span class=root>Rataneheva puṇṇāni, </span><br><p id=thi-ap27:15.4><span class=root>pūjanatthāya mahesino. </span><br><p id=thi-ap27:16.1><span class=root>Majjhe aṭṭhaṭṭhakumbhīnaṁ, </span><br><p id=thi-ap27:16.2><span class=root>ussitā kañcanagghiyo; </span><br><p id=thi-ap27:16.3><span class=root>Atirocanti vaṇṇena, </span><br><p id=thi-ap27:16.4><span class=root>saradeva divākaro. </span><br><p id=thi-ap27:17.1><span class=root>Catudvāresu sobhanti, </span><br><p id=thi-ap27:17.2><span class=root>toraṇā ratanāmayā; </span><br><p id=thi-ap27:17.3><span class=root>Ussitā phalakā rammā, </span><br><p id=thi-ap27:17.4><span class=root>sobhanti ratanāmayā. </span><br><p id=thi-ap27:18.1><span class=root>Virocanti parikkhittā, </span><br><p id=thi-ap27:18.2><span class=root>avaṭaṁsā sunimmitā; </span><br><p id=thi-ap27:18.3><span class=root>Ussitāni paṭākāni, </span><br><p id=thi-ap27:18.4><span class=root>ratanāni virocare. </span><br><p id=thi-ap27:19.1><span class=root>Surattaṁ sukataṁ cittaṁ, </span><br><p id=thi-ap27:19.2><span class=root>cetiyaṁ ratanāmayaṁ; </span><br><p id=thi-ap27:19.3><span class=root>Atirocati vaṇṇena, </span><br><p id=thi-ap27:19.4><span class=root>sasañjhova divākaro. </span><br><p id=thi-ap27:20.1><span class=root>Thūpassa vediyo tisso, </span><br><p id=thi-ap27:20.2><span class=root>haritālena pūrayi; </span><br><p id=thi-ap27:20.3><span class=root>Ekaṁ manosilāyekaṁ, </span><br><p id=thi-ap27:20.4><span class=root>añjanena ca ekikaṁ. </span><br><p id=thi-ap27:21.1><span class=root>Pūjaṁ etādisaṁ rammaṁ, </span><br><p id=thi-ap27:21.2><span class=root>kāretvā varavādino; </span><br><p id=thi-ap27:21.3><span class=root>Adāsi dānaṁ saṅghassa, </span><br><p id=thi-ap27:21.4><span class=root>yāvajīvaṁ yathābalaṁ. </span><br><p id=thi-ap27:22.1><span class=root>Sahāva seṭṭhinā tena, </span><br><p id=thi-ap27:22.2><span class=root>tāni puññāni sabbaso; </span><br><p id=thi-ap27:22.3><span class=root>Yāvajīvaṁ karitvāna, </span><br><p id=thi-ap27:22.4><span class=root>sahāva sugatiṁ gatā. </span><br><p id=thi-ap27:23.1><span class=root>Sampattiyonubhotvāna, </span><br><p id=thi-ap27:23.2><span class=root>devatte atha mānuse; </span><br><p id=thi-ap27:23.3><span class=root>Chāyā viya sarīrena, </span><br><p id=thi-ap27:23.4><span class=root>saha teneva saṁsariṁ. </span><br><p id=thi-ap27:24.1><span class=root>Ekanavutito kappe, </span><br><p id=thi-ap27:24.2><span class=root>vipassī nāma nāyako; </span><br><p id=thi-ap27:24.3><span class=root>Uppajji cārudassano, </span><br><p id=thi-ap27:24.4><span class=root>sabbadhammavipassako. </span><br><p id=thi-ap27:25.1><span class=root>Tadāyaṁ bandhumatiyaṁ, </span><br><p id=thi-ap27:25.2><span class=root>brāhmaṇo sādhusammato; </span><br><p id=thi-ap27:25.3><span class=root>Aḍḍho santo guṇenāpi, </span><br><p id=thi-ap27:25.4><span class=root>dhanena ca suduggato. </span><br><p id=thi-ap27:26.1><span class=root>Tadāpi tassāhaṁ āsiṁ, </span><br><p id=thi-ap27:26.2><span class=root>brāhmaṇī samacetasā; </span><br><p id=thi-ap27:26.3><span class=root>Kadāci so dijavaro, </span><br><p id=thi-ap27:26.4><span class=root>saṅgamesi mahāmuniṁ. </span><br><p id=thi-ap27:27.1><span class=root>Nisinnaṁ janakāyamhi, </span><br><p id=thi-ap27:27.2><span class=root>desentaṁ amataṁ padaṁ; </span><br><p id=thi-ap27:27.3><span class=root>Sutvā dhammaṁ pamudito, </span><br><p id=thi-ap27:27.4><span class=root>adāsi ekasāṭakaṁ. </span><br><p id=thi-ap27:28.1><span class=root>Gharamekena vatthena, </span><br><p id=thi-ap27:28.2><span class=root>Gantvānetaṁ sa mabravi; </span><br><p id=thi-ap27:28.3><span class=root>‘Anumoda mahāpuññaṁ, </span><br><p id=thi-ap27:28.4><span class=root>Dinnaṁ buddhassa sāṭakaṁ’. </span><br><p id=thi-ap27:29.1><span class=root>Tadāhaṁ añjaliṁ katvā, </span><br><p id=thi-ap27:29.2><span class=root>anumodiṁ supīṇitā; </span><br><p id=thi-ap27:29.3><span class=root>‘Sudinno sāṭako sāmi, </span><br><p id=thi-ap27:29.4><span class=root>buddhaseṭṭhassa tādino’. </span><br><p id=thi-ap27:30.1><span class=root>Sukhito sajjito hutvā, </span><br><p id=thi-ap27:30.2><span class=root>saṁsaranto bhavābhave; </span><br><p id=thi-ap27:30.3><span class=root>Bārāṇasipure ramme, </span><br><p id=thi-ap27:30.4><span class=root>rājā āsi mahīpati. </span><br><p id=thi-ap27:31.1><span class=root>Tadā tassa mahesīhaṁ, </span><br><p id=thi-ap27:31.2><span class=root>itthigumbassa uttamā; </span><br><p id=thi-ap27:31.3><span class=root>Tassāti dayitā āsiṁ, </span><br><p id=thi-ap27:31.4><span class=root>pubbasnehena bhattuno. </span><br><p id=thi-ap27:32.1><span class=root>Piṇḍāya vicarante te, </span><br><p id=thi-ap27:32.2><span class=root>aṭṭha paccekanāyake; </span><br><p id=thi-ap27:32.3><span class=root>Disvā pamudito hutvā, </span><br><p id=thi-ap27:32.4><span class=root>datvā piṇḍaṁ mahārahaṁ. </span><br><p id=thi-ap27:33.1><span class=root>Puno nimantayitvāna, </span><br><p id=thi-ap27:33.2><span class=root>katvā ratanamaṇḍapaṁ; </span><br><p id=thi-ap27:33.3><span class=root>Kammārehi kataṁ pattaṁ, </span><br><p id=thi-ap27:33.4><span class=root>sovaṇṇaṁ vata tattakaṁ. </span><br><p id=thi-ap27:34.1><span class=root>Samānetvāna te sabbe, </span><br><p id=thi-ap27:34.2><span class=root>tesaṁ dānamadāsi so; </span><br><p id=thi-ap27:34.3><span class=root>Soṇṇāsane paviṭṭhānaṁ, </span><br><p id=thi-ap27:34.4><span class=root>pasanno sehi pāṇibhi. </span><br><p id=thi-ap27:35.1><span class=root>Tampi dānaṁ sahādāsiṁ, </span><br><p id=thi-ap27:35.2><span class=root>kāsirājenahaṁ tadā; </span><br><p id=thi-ap27:35.3><span class=root>Punāhaṁ bārāṇasiyaṁ, </span><br><p id=thi-ap27:35.4><span class=root>jātā kāsikagāmake. </span><br><p id=thi-ap27:36.1><span class=root>Kuṭumbikakule phīte, </span><br><p id=thi-ap27:36.2><span class=root>sukhito so sabhātuko; </span><br><p id=thi-ap27:36.3><span class=root>Jeṭṭhassa bhātuno jāyā, </span><br><p id=thi-ap27:36.4><span class=root>ahosiṁ supatibbatā. </span><br><p id=thi-ap27:37.1><span class=root>Paccekabuddhaṁ disvāna, </span><br><p id=thi-ap27:37.2><span class=root>kaniyassa mama bhattuno; </span><br><p id=thi-ap27:37.3><span class=root>Bhāgannaṁ tassa datvāna, </span><br><p id=thi-ap27:37.4><span class=root>āgate tamhi pāvadiṁ. </span><br><p id=thi-ap27:38.1><span class=root>Nābhinandittha so dānaṁ, </span><br><p id=thi-ap27:38.2><span class=root>tato tassa adāsahaṁ; </span><br><p id=thi-ap27:38.3><span class=root>Ukhā āniya taṁ annaṁ, </span><br><p id=thi-ap27:38.4><span class=root>puno tasseva so adā. </span><br><p id=thi-ap27:39.1><span class=root>Tadannaṁ chaḍḍayitvāna, </span><br><p id=thi-ap27:39.2><span class=root>duṭṭhā buddhassahaṁ tadā; </span><br><p id=thi-ap27:39.3><span class=root>Pattaṁ kalalapuṇṇaṁ taṁ, </span><br><p id=thi-ap27:39.4><span class=root>adāsiṁ tassa tādino. </span><br><p id=thi-ap27:40.1><span class=root>Dāne ca gahaṇe ceva, </span><br><p id=thi-ap27:40.2><span class=root>apace padusepi ca; </span><br><p id=thi-ap27:40.3><span class=root>Samacittamukhaṁ disvā, </span><br><p id=thi-ap27:40.4><span class=root>tadāhaṁ saṁvijiṁ bhusaṁ. </span><br><p id=thi-ap27:41.1><span class=root>Puno pattaṁ gahetvāna, </span><br><p id=thi-ap27:41.2><span class=root>sodhayitvā sugandhinā; </span><br><p id=thi-ap27:41.3><span class=root>Pasannacittā pūretvā, </span><br><p id=thi-ap27:41.4><span class=root>saghataṁ sakkaraṁ adaṁ. </span><br><p id=thi-ap27:42.1><span class=root>Yattha yatthūpapajjāmi, </span><br><p id=thi-ap27:42.2><span class=root>surūpā homi dānato; </span><br><p id=thi-ap27:42.3><span class=root>Buddhassa apakārena, </span><br><p id=thi-ap27:42.4><span class=root>duggandhā vadanena ca. </span><br><p id=thi-ap27:43.1><span class=root>Puna kassapavīrassa, </span><br><p id=thi-ap27:43.2><span class=root>nidhāyantamhi cetiye; </span><br><p id=thi-ap27:43.3><span class=root>Sovaṇṇaṁ iṭṭhakaṁ varaṁ, </span><br><p id=thi-ap27:43.4><span class=root>adāsiṁ muditā ahaṁ. </span><br><p id=thi-ap27:44.1><span class=root>Catujjātena gandhena, </span><br><p id=thi-ap27:44.2><span class=root>nicayitvā tamiṭṭhakaṁ; </span><br><p id=thi-ap27:44.3><span class=root>Muttā duggandhadosamhā, </span><br><p id=thi-ap27:44.4><span class=root>sabbaṅgasusamāgatā. </span><br><p id=thi-ap27:45.1><span class=root>Sattapātisahassāni, </span><br><p id=thi-ap27:45.2><span class=root>rataneheva sattahi; </span><br><p id=thi-ap27:45.3><span class=root>Kāretvā ghatapūrāni, </span><br><p id=thi-ap27:45.4><span class=root>vaṭṭīni ca sahassaso. </span><br><p id=thi-ap27:46.1><span class=root>Pakkhipitvā padīpetvā, </span><br><p id=thi-ap27:46.2><span class=root>ṭhapayiṁ sattapantiyo; </span><br><p id=thi-ap27:46.3><span class=root>Pūjanatthaṁ lokanāthassa, </span><br><p id=thi-ap27:46.4><span class=root>vippasannena cetasā. </span><br><p id=thi-ap27:47.1><span class=root>Tadāpi tamhi puññamhi, </span><br><p id=thi-ap27:47.2><span class=root>bhāginīhaṁ visesato; </span><br><p id=thi-ap27:47.3><span class=root>Puna kāsīsu sañjāto, </span><br><p id=thi-ap27:47.4><span class=root>sumitto iti vissuto. </span><br><p id=thi-ap27:48.1><span class=root>Tassāhaṁ bhariyā āsiṁ, </span><br><p id=thi-ap27:48.2><span class=root>sukhitā sajjitā piyā; </span><br><p id=thi-ap27:48.3><span class=root>Tadā paccekamunino, </span><br><p id=thi-ap27:48.4><span class=root>adāsiṁ ghanaveṭhanaṁ. </span><br><p id=thi-ap27:49.1><span class=root>Tassāpi bhāginī āsiṁ, </span><br><p id=thi-ap27:49.2><span class=root>moditvā dānamuttamaṁ; </span><br><p id=thi-ap27:49.3><span class=root>Punāpi kāsiraṭṭhamhi, </span><br><p id=thi-ap27:49.4><span class=root>jāto koliyajātiyā. </span><br><p id=thi-ap27:50.1><span class=root>Tadā koliyaputtānaṁ, </span><br><p id=thi-ap27:50.2><span class=root>satehi saha pañcahi; </span><br><p id=thi-ap27:50.3><span class=root>Pañcapaccekabuddhānaṁ, </span><br><p id=thi-ap27:50.4><span class=root>satāni samupaṭṭhahi. </span><br><p id=thi-ap27:51.1><span class=root>Temāsaṁ tappayitvāna, </span><br><p id=thi-ap27:51.2><span class=root>adāsi ca ticīvaraṁ; </span><br><p id=thi-ap27:51.3><span class=root>Jāyā tassa tadā āsiṁ, </span><br><p id=thi-ap27:51.4><span class=root>puññakammapathānugā. </span><br><p id=thi-ap27:52.1><span class=root>Tato cuto ahu rājā, </span><br><p id=thi-ap27:52.2><span class=root>nando nāma mahāyaso; </span><br><p id=thi-ap27:52.3><span class=root>Tassāpi mahesī āsiṁ, </span><br><p id=thi-ap27:52.4><span class=root>sabbakāmasamiddhinī. </span><br><p id=thi-ap27:53.1><span class=root>Tadā rājā bhavitvāna, </span><br><p id=thi-ap27:53.2><span class=root>brahmadatto mahīpati; </span><br><p id=thi-ap27:53.3><span class=root>Padumavatīputtānaṁ, </span><br><p id=thi-ap27:53.4><span class=root>paccekamuninaṁ tadā. </span><br><p id=thi-ap27:54.1><span class=root>Satāni pañcanūnāni, </span><br><p id=thi-ap27:54.2><span class=root>yāvajīvaṁ upaṭṭhahiṁ; </span><br><p id=thi-ap27:54.3><span class=root>Rājuyyāne nivāsetvā, </span><br><p id=thi-ap27:54.4><span class=root>nibbutāni ca pūjayiṁ. </span><br><p id=thi-ap27:55.1><span class=root>Cetiyāni ca kāretvā, </span><br><p id=thi-ap27:55.2><span class=root>pabbajitvā ubho mayaṁ; </span><br><p id=thi-ap27:55.3><span class=root>Bhāvetvā appamaññāyo, </span><br><p id=thi-ap27:55.4><span class=root>brahmalokaṁ agamhase. </span><br><p id=thi-ap27:56.1><span class=root>Tato cuto mahātitthe, </span><br><p id=thi-ap27:56.2><span class=root>sujāto pipphalāyano; </span><br><p id=thi-ap27:56.3><span class=root>Mātā sumanadevīti, </span><br><p id=thi-ap27:56.4><span class=root>kosigotto dijo pitā. </span><br><p id=thi-ap27:57.1><span class=root>Ahaṁ madde janapade, </span><br><p id=thi-ap27:57.2><span class=root>sākalāya puruttame; </span><br><p id=thi-ap27:57.3><span class=root>Kappilassa dijassāsiṁ, </span><br><p id=thi-ap27:57.4><span class=root>dhītā mātā sucīmati. </span><br><p id=thi-ap27:58.1><span class=root>Ghanakañcanabimbena, </span><br><p id=thi-ap27:58.2><span class=root>nimminitvāna maṁ pitā; </span><br><p id=thi-ap27:58.3><span class=root>Adā kassapadhīrassa, </span><br><p id=thi-ap27:58.4><span class=root>kāmehi vajjitassamaṁ. </span><br><p id=thi-ap27:59.1><span class=root>Kadāci so kāruṇiko, </span><br><p id=thi-ap27:59.2><span class=root>gantvā kammantapekkhako; </span><br><p id=thi-ap27:59.3><span class=root>Kākādikehi khajjante, </span><br><p id=thi-ap27:59.4><span class=root>pāṇe disvāna saṁviji. </span><br><p id=thi-ap27:60.1><span class=root>Gharevāhaṁ tile jāte, </span><br><p id=thi-ap27:60.2><span class=root>disvānātapatāpane; </span><br><p id=thi-ap27:60.3><span class=root>Kimī kākehi khajjante, </span><br><p id=thi-ap27:60.4><span class=root>saṁvegamalabhiṁ tadā. </span><br><p id=thi-ap27:61.1><span class=root>Tadā so pabbajī dhīro, </span><br><p id=thi-ap27:61.2><span class=root>ahaṁ tamanupabbajiṁ; </span><br><p id=thi-ap27:61.3><span class=root>Pañcavassāni nivasiṁ, </span><br><p id=thi-ap27:61.4><span class=root>paribbājavate ahaṁ. </span><br><p id=thi-ap27:62.1><span class=root>Yadā pabbajitā āsi, </span><br><p id=thi-ap27:62.2><span class=root>gotamī jinaposikā; </span><br><p id=thi-ap27:62.3><span class=root>Tadāhaṁ tamupagantvā, </span><br><p id=thi-ap27:62.4><span class=root>buddhena anusāsitā. </span><br><p id=thi-ap27:63.1><span class=root>Na cireneva kālena, </span><br><p id=thi-ap27:63.2><span class=root>arahattamapāpuṇiṁ; </span><br><p id=thi-ap27:63.3><span class=root>Aho kalyāṇamittattaṁ, </span><br><p id=thi-ap27:63.4><span class=root>kassapassa sirīmato. </span><br><p id=thi-ap27:64.1><span class=root>Suto buddhassa dāyādo, </span><br><p id=thi-ap27:64.2><span class=root>kassapo susamāhito; </span><br><p id=thi-ap27:64.3><span class=root>Pubbenivāsaṁ yo vedi, </span><br><p id=thi-ap27:64.4><span class=root>saggāpāyañca passati. </span><br><p id=thi-ap27:65.1><span class=root>Atho jātikkhayaṁ patto, </span><br><p id=thi-ap27:65.2><span class=root>abhiññāvosito muni; </span><br><p id=thi-ap27:65.3><span class=root>Etāhi tīhi vijjāhi, </span><br><p id=thi-ap27:65.4><span class=root>tevijjo hoti brāhmaṇo. </span><br><p id=thi-ap27:66.1><span class=root>Tatheva bhaddākāpilānī, </span><br><p id=thi-ap27:66.2><span class=root>tevijjā maccuhāyinī; </span><br><p id=thi-ap27:66.3><span class=root>Dhāreti antimaṁ dehaṁ, </span><br><p id=thi-ap27:66.4><span class=root>jitvā māraṁ savāhanaṁ. </span><br><p id=thi-ap27:67.1><span class=root>Disvā ādīnavaṁ loke, </span><br><p id=thi-ap27:67.2><span class=root>ubho pabbajitā mayaṁ; </span><br><p id=thi-ap27:67.3><span class=root>Tyamha khīṇāsavā dantā, </span><br><p id=thi-ap27:67.4><span class=root>sītibhūtāmha nibbutā. </span><br><p id=thi-ap27:68.1><span class=root>Kilesā jhāpitā mayhaṁ, </span><br><p id=thi-ap27:68.2><span class=root>…pe… </span><br><p id=thi-ap27:68.3><span class=root>viharāmi anāsavā. </span><br><p id=thi-ap27:69.1><span class=root>Svāgataṁ vata me āsi, </span><br><p id=thi-ap27:69.2><span class=root>…pe… </span><br><p id=thi-ap27:69.3><span class=root>kataṁ buddhassa sāsanaṁ. </span><br><p id=thi-ap27:70.1><span class=root>Paṭisambhidā catasso, </span><br><p id=thi-ap27:70.2><span class=root>…pe… </span><br><p id=thi-ap27:70.3><span class=root>kataṁ buddhassa sāsanaṁ”. </span><br><p id=thi-ap27:71.1><span class=root>Itthaṁ sudaṁ bhaddākāpilānī bhikkhunī imā gāthāyo abhāsitthāti. </span><br><p id=thi-ap27:72.1><span class=root>Bhaddākāpilānītheriyāpadānaṁ sattamaṁ. </span><br></main><footer class="container footer"><small><a href=/about>Contact info</a></small></footer>