<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0031.html>Previous</a><a href=/canon/en/pli/ms/sutta/kn/thi-ap/thi-ap0033.html>Next</a></div><p><div class=verse-container id=thi-ap32:0.1><span>Therīapadāna </span></div><p><div class=verse-container id=thi-ap32:0.2><span>Khattiyāvagga </span></div><p><div class=verse-container id=thi-ap32:0.3><span class=big-bold>2 Caturāsītibhikkhunīsahassaapadāna </span></div><p><div class=verse-container id=thi-ap32:1.1><span>“Cullāsītisahassāni, </span></div><p><div class=verse-container id=thi-ap32:1.2><span>brāhmaññakulasambhavā; </span></div><p><div class=verse-container id=thi-ap32:1.3><span>Sukhumālahatthapādā, </span></div><p><div class=verse-container id=thi-ap32:1.4><span>pure tuyhaṁ mahāmune. </span></div><p><div class=verse-container id=thi-ap32:2.1><span>Vessasuddakule jātā, </span></div><p><div class=verse-container id=thi-ap32:2.2><span>devā nāgā ca kinnarā; </span></div><p><div class=verse-container id=thi-ap32:2.3><span>Cātuddīpā bahū kaññā, </span></div><p><div class=verse-container id=thi-ap32:2.4><span>pure tuyhaṁ mahāmune. </span></div><p><div class=verse-container id=thi-ap32:3.1><span>Kāci pabbajitā atthi, </span></div><p><div class=verse-container id=thi-ap32:3.2><span>sabbadassāvino bahū; </span></div><p><div class=verse-container id=thi-ap32:3.3><span>Devā ca kinnarā nāgā, </span></div><p><div class=verse-container id=thi-ap32:3.4><span>phusissanti anāgate. </span></div><p><div class=verse-container id=thi-ap32:4.1><span>Anubhotvā yasaṁ sabbaṁ, </span></div><p><div class=verse-container id=thi-ap32:4.2><span>Patvāna sabbasampadā; </span></div><p><div class=verse-container id=thi-ap32:4.3><span>Tumhaṁ pasādaṁ paṭiladdhā, </span></div><p><div class=verse-container id=thi-ap32:4.4><span>Bujjhissanti anāgate. </span></div><p><div class=verse-container id=thi-ap32:5.1><span>Amhe brāhmaṇadhītā tu, </span></div><p><div class=verse-container id=thi-ap32:5.2><span>brāhmaññakulasambhavā; </span></div><p><div class=verse-container id=thi-ap32:5.3><span>Pekkhato no mahāvīra, </span></div><p><div class=verse-container id=thi-ap32:5.4><span>pāde vandāma cakkhuma. </span></div><p><div class=verse-container id=thi-ap32:6.1><span>Upāhatā bhavā sabbe, </span></div><p><div class=verse-container id=thi-ap32:6.2><span>mūlataṇhā samūhatā; </span></div><p><div class=verse-container id=thi-ap32:6.3><span>Samucchinnā anusayā, </span></div><p><div class=verse-container id=thi-ap32:6.4><span>puññasaṅkhāradālitā. </span></div><p><div class=verse-container id=thi-ap32:7.1><span>Samādhigocarā sabbā, </span></div><p><div class=verse-container id=thi-ap32:7.2><span>samāpattivasī katā; </span></div><p><div class=verse-container id=thi-ap32:7.3><span>Jhānena dhammaratiyā, </span></div><p><div class=verse-container id=thi-ap32:7.4><span>viharissāma no sadā. </span></div><p><div class=verse-container id=thi-ap32:8.1><span>Bhavanetti avijjā ca, </span></div><p><div class=verse-container id=thi-ap32:8.2><span>saṅkhārāpi ca khepitā; </span></div><p><div class=verse-container id=thi-ap32:8.3><span>Sududdasaṁ padaṁ gantvā, </span></div><p><div class=verse-container id=thi-ap32:8.4><span>anujānātha nāyaka”. </span></div><p><div class=verse-container id=thi-ap32:9.1><span>“Upakārā mamaṁ tumhe, </span></div><p><div class=verse-container id=thi-ap32:9.2><span>dīgharattaṁ katāvino; </span></div><p><div class=verse-container id=thi-ap32:9.3><span>Catunnaṁ saṁsayaṁ chetvā, </span></div><p><div class=verse-container id=thi-ap32:9.4><span>sabbā gacchantu nibbutiṁ”. </span></div><p><div class=verse-container id=thi-ap32:10.1><span>Vanditvā munino pāde, </span></div><p><div class=verse-container id=thi-ap32:10.2><span>katvā iddhivikubbanaṁ; </span></div><p><div class=verse-container id=thi-ap32:10.3><span>Kāci dassenti ālokaṁ, </span></div><p><div class=verse-container id=thi-ap32:10.4><span>andhakāramathāparā. </span></div><p><div class=verse-container id=thi-ap32:11.1><span>Dassenti candasūriye, </span></div><p><div class=verse-container id=thi-ap32:11.2><span>sāgarañca samacchakaṁ; </span></div><p><div class=verse-container id=thi-ap32:11.3><span>Sineruṁ paribhaṇḍañca, </span></div><p><div class=verse-container id=thi-ap32:11.4><span>dassenti pārichattakaṁ. </span></div><p><div class=verse-container id=thi-ap32:12.1><span>Tāvatiṁsañca bhavanaṁ, </span></div><p><div class=verse-container id=thi-ap32:12.2><span>yāmaṁ dassenti iddhiyā; </span></div><p><div class=verse-container id=thi-ap32:12.3><span>Tusitaṁ nimmite deve, </span></div><p><div class=verse-container id=thi-ap32:12.4><span>vasavattī mahissare. </span></div><p><div class=verse-container id=thi-ap32:13.1><span>Brahmāno kāci dassenti, </span></div><p><div class=verse-container id=thi-ap32:13.2><span>caṅkamañca mahārahaṁ; </span></div><p><div class=verse-container id=thi-ap32:13.3><span>Brahmavaṇṇañca māpetvā, </span></div><p><div class=verse-container id=thi-ap32:13.4><span>dhammaṁ desenti suññataṁ. </span></div><p><div class=verse-container id=thi-ap32:14.1><span>Nānāvikubbanaṁ katvā, </span></div><p><div class=verse-container id=thi-ap32:14.2><span>iddhiṁ dassiya satthuno; </span></div><p><div class=verse-container id=thi-ap32:14.3><span>Dassayiṁsu balaṁ sabbā, </span></div><p><div class=verse-container id=thi-ap32:14.4><span>pāde vandiṁsu satthuno. </span></div><p><div class=verse-container id=thi-ap32:15.1><span>“Iddhīsu ca vasī homa, </span></div><p><div class=verse-container id=thi-ap32:15.2><span>dibbāya sotadhātuyā; </span></div><p><div class=verse-container id=thi-ap32:15.3><span>Cetopariyañāṇassa, </span></div><p><div class=verse-container id=thi-ap32:15.4><span>vasī homa mahāmune. </span></div><p><div class=verse-container id=thi-ap32:16.1><span>Pubbenivāsaṁ jānāma, </span></div><p><div class=verse-container id=thi-ap32:16.2><span>dibbacakkhu visodhitaṁ; </span></div><p><div class=verse-container id=thi-ap32:16.3><span>Sabbāsavā parikkhīṇā, </span></div><p><div class=verse-container id=thi-ap32:16.4><span>natthi dāni punabbhavo. </span></div><p><div class=verse-container id=thi-ap32:17.1><span>Atthadhammaniruttīsu, </span></div><p><div class=verse-container id=thi-ap32:17.2><span>paṭibhāne tatheva ca; </span></div><p><div class=verse-container id=thi-ap32:17.3><span>Ñāṇaṁ amhaṁ mahāvīra, </span></div><p><div class=verse-container id=thi-ap32:17.4><span>uppannaṁ tava santike. </span></div><p><div class=verse-container id=thi-ap32:18.1><span>Pubbānaṁ lokanāthānaṁ, </span></div><p><div class=verse-container id=thi-ap32:18.2><span>saṅgamaṁ no nidassitaṁ; </span></div><p><div class=verse-container id=thi-ap32:18.3><span>Adhikāraṁ bahuṁ amhaṁ, </span></div><p><div class=verse-container id=thi-ap32:18.4><span>tuyhatthāya mahāmune. </span></div><p><div class=verse-container id=thi-ap32:19.1><span>Yaṁ amhehi kataṁ kammaṁ, </span></div><p><div class=verse-container id=thi-ap32:19.2><span>kusalaṁ sara taṁ mune; </span></div><p><div class=verse-container id=thi-ap32:19.3><span>Tuyhatthāya mahāvīra, </span></div><p><div class=verse-container id=thi-ap32:19.4><span>puññānupacitāni no. </span></div><p><div class=verse-container id=thi-ap32:20.1><span>Satasahassito kappe, </span></div><p><div class=verse-container id=thi-ap32:20.2><span>padumuttaro mahāmuni; </span></div><p><div class=verse-container id=thi-ap32:20.3><span>Puraṁ haṁsavatī nāma, </span></div><p><div class=verse-container id=thi-ap32:20.4><span>sambuddhassa kulāsayaṁ. </span></div><p><div class=verse-container id=thi-ap32:21.1><span>Dvārena haṁsavatiyā, </span></div><p><div class=verse-container id=thi-ap32:21.2><span>gaṅgā sandati sabbadā; </span></div><p><div class=verse-container id=thi-ap32:21.3><span>Ubbāḷhā nadiyā bhikkhū, </span></div><p><div class=verse-container id=thi-ap32:21.4><span>gamanaṁ na labhanti te. </span></div><p><div class=verse-container id=thi-ap32:22.1><span>Divasaṁ dve tayo ceva, </span></div><p><div class=verse-container id=thi-ap32:22.2><span>sattāhaṁ māsikaṁ tato; </span></div><p><div class=verse-container id=thi-ap32:22.3><span>Catumāsampi sampuṇṇaṁ, </span></div><p><div class=verse-container id=thi-ap32:22.4><span>gamanaṁ na labhanti te. </span></div><p><div class=verse-container id=thi-ap32:23.1><span>Tadā ahu sattasāro, </span></div><p><div class=verse-container id=thi-ap32:23.2><span>jaṭilo nāma raṭṭhiko; </span></div><p><div class=verse-container id=thi-ap32:23.3><span>Oruddhe bhikkhavo disvā, </span></div><p><div class=verse-container id=thi-ap32:23.4><span>setuṁ gaṅgāya kārayi. </span></div><p><div class=verse-container id=thi-ap32:24.1><span>Tadā satasahassehi, </span></div><p><div class=verse-container id=thi-ap32:24.2><span>setuṁ gaṅgāya kārayi; </span></div><p><div class=verse-container id=thi-ap32:24.3><span>Saṅghassa orime tīre, </span></div><p><div class=verse-container id=thi-ap32:24.4><span>vihārañca akārayi. </span></div><p><div class=verse-container id=thi-ap32:25.1><span>Itthiyo purisā ceva, </span></div><p><div class=verse-container id=thi-ap32:25.2><span>uccanīcakulāni ca; </span></div><p><div class=verse-container id=thi-ap32:25.3><span>Tassa setuṁ vihārañca, </span></div><p><div class=verse-container id=thi-ap32:25.4><span>samabhāgaṁ akaṁsu te. </span></div><p><div class=verse-container id=thi-ap32:26.1><span>Amhe aññe ca mānujā, </span></div><p><div class=verse-container id=thi-ap32:26.2><span>vippasannena cetasā; </span></div><p><div class=verse-container id=thi-ap32:26.3><span>Tassa dhammesu dāyādā, </span></div><p><div class=verse-container id=thi-ap32:26.4><span>nagare janapadesu ca. </span></div><p><div class=verse-container id=thi-ap32:27.1><span>Itthī pumā kumārā ca, </span></div><p><div class=verse-container id=thi-ap32:27.2><span>bahū ceva kumārikā; </span></div><p><div class=verse-container id=thi-ap32:27.3><span>Setuno ca vihārassa, </span></div><p><div class=verse-container id=thi-ap32:27.4><span>vālukā ākiriṁsu te. </span></div><p><div class=verse-container id=thi-ap32:28.1><span>Vīthiṁ sammajjanaṁ katvā, </span></div><p><div class=verse-container id=thi-ap32:28.2><span>kadalīpuṇṇaghaṭe dhaje; </span></div><p><div class=verse-container id=thi-ap32:28.3><span>Dhūpaṁ cuṇṇañca mālañca, </span></div><p><div class=verse-container id=thi-ap32:28.4><span>kāraṁ katvāna satthuno. </span></div><p><div class=verse-container id=thi-ap32:29.1><span>Setuvihāre kāretvā, </span></div><p><div class=verse-container id=thi-ap32:29.2><span>nimantetvā vināyakaṁ; </span></div><p><div class=verse-container id=thi-ap32:29.3><span>Mahādānaṁ daditvāna, </span></div><p><div class=verse-container id=thi-ap32:29.4><span>sambodhiṁ abhipatthayiṁ. </span></div><p><div class=verse-container id=thi-ap32:30.1><span>Padumuttaro mahāvīro, </span></div><p><div class=verse-container id=thi-ap32:30.2><span>tārako sabbapāṇinaṁ; </span></div><p><div class=verse-container id=thi-ap32:30.3><span>Anumodanīyaṅkāsi, </span></div><p><div class=verse-container id=thi-ap32:30.4><span>jaṭilassa mahāmuni. </span></div><p><div class=verse-container id=thi-ap32:31.1><span>‘Satasahassātikkante, </span></div><p><div class=verse-container id=thi-ap32:31.2><span>kappo hessati bhaddako; </span></div><p><div class=verse-container id=thi-ap32:31.3><span>Bhavābhavenubhotvāna, </span></div><p><div class=verse-container id=thi-ap32:31.4><span>pāpuṇissati bodhiyaṁ. </span></div><p><div class=verse-container id=thi-ap32:32.1><span>Kāci hatthaparikammaṁ, </span></div><p><div class=verse-container id=thi-ap32:32.2><span>katāvī naranāriyo; </span></div><p><div class=verse-container id=thi-ap32:32.3><span>Anāgatamhi addhāne, </span></div><p><div class=verse-container id=thi-ap32:32.4><span>sabbā hessanti sammukhā’. </span></div><p><div class=verse-container id=thi-ap32:33.1><span>Tena kammavipākena, </span></div><p><div class=verse-container id=thi-ap32:33.2><span>cetanāpaṇidhīhi ca; </span></div><p><div class=verse-container id=thi-ap32:33.3><span>Uppannā devabhavanaṁ, </span></div><p><div class=verse-container id=thi-ap32:33.4><span>tuyhaṁ tā paricārikā. </span></div><p><div class=verse-container id=thi-ap32:34.1><span>Dibbasukhaṁ asaṅkhiyaṁ, </span></div><p><div class=verse-container id=thi-ap32:34.2><span>mānusañca asaṅkhiyaṁ; </span></div><p><div class=verse-container id=thi-ap32:34.3><span>Tuyhaṁ te paricārema, </span></div><p><div class=verse-container id=thi-ap32:34.4><span>saṁsarimha bhavābhave. </span></div><p><div class=verse-container id=thi-ap32:35.1><span>Satasahassito kappe, </span></div><p><div class=verse-container id=thi-ap32:35.2><span>sukataṁ kammasampadaṁ; </span></div><p><div class=verse-container id=thi-ap32:35.3><span>Sukhumālī manussānaṁ, </span></div><p><div class=verse-container id=thi-ap32:35.4><span>atho devapure vare. </span></div><p><div class=verse-container id=thi-ap32:36.1><span>Rūpabhogayase ceva, </span></div><p><div class=verse-container id=thi-ap32:36.2><span>atho kittiñca sakkataṁ; </span></div><p><div class=verse-container id=thi-ap32:36.3><span>Labhāma satataṁ sabbaṁ, </span></div><p><div class=verse-container id=thi-ap32:36.4><span>sukataṁ kammasampadaṁ. </span></div><p><div class=verse-container id=thi-ap32:37.1><span>Pacchime bhave sampatte, </span></div><p><div class=verse-container id=thi-ap32:37.2><span>jātāmha brāhmaṇe kule; </span></div><p><div class=verse-container id=thi-ap32:37.3><span>Sukhumālahatthapādā, </span></div><p><div class=verse-container id=thi-ap32:37.4><span>sakyaputtanivesane. </span></div><p><div class=verse-container id=thi-ap32:38.1><span>Sabbakālampi pathaviṁ, </span></div><p><div class=verse-container id=thi-ap32:38.2><span>na passāma na laṅkataṁ; </span></div><p><div class=verse-container id=thi-ap32:38.3><span>Cikkhallabhūmimasuciṁ, </span></div><p><div class=verse-container id=thi-ap32:38.4><span>na passāma mahāmune. </span></div><p><div class=verse-container id=thi-ap32:39.1><span>Agāraṁ vasante amhe, </span></div><p><div class=verse-container id=thi-ap32:39.2><span>sakkāraṁ sabbakālikaṁ; </span></div><p><div class=verse-container id=thi-ap32:39.3><span>Upanenti sadā sabbaṁ, </span></div><p><div class=verse-container id=thi-ap32:39.4><span>pubbakammaphalena no. </span></div><p><div class=verse-container id=thi-ap32:40.1><span>Agāraṁ pajahitvāna, </span></div><p><div class=verse-container id=thi-ap32:40.2><span>pabbajitvānagāriyaṁ; </span></div><p><div class=verse-container id=thi-ap32:40.3><span>Saṁsārapathanitthiṇṇā, </span></div><p><div class=verse-container id=thi-ap32:40.4><span>vītarāgā bhavāmase. </span></div><p><div class=verse-container id=thi-ap32:41.1><span>Cīvaraṁ piṇḍapātañca, </span></div><p><div class=verse-container id=thi-ap32:41.2><span>paccayaṁ sayanāsanaṁ; </span></div><p><div class=verse-container id=thi-ap32:41.3><span>Upanenti sadā amhe, </span></div><p><div class=verse-container id=thi-ap32:41.4><span>sahassāni tato tato. </span></div><p><div class=verse-container id=thi-ap32:42.1><span>Kilesā jhāpitā amhaṁ, </span></div><p><div class=verse-container id=thi-ap32:42.2><span>…pe… </span></div><p><div class=verse-container id=thi-ap32:42.3><span>viharāma anāsavā. </span></div><p><div class=verse-container id=thi-ap32:43.1><span>Svāgataṁ vata no āsi, </span></div><p><div class=verse-container id=thi-ap32:43.2><span>…pe… </span></div><p><div class=verse-container id=thi-ap32:43.3><span>kataṁ buddhassa sāsanaṁ. </span></div><p><div class=verse-container id=thi-ap32:44.1><span>Paṭisambhidā catasso, </span></div><p><div class=verse-container id=thi-ap32:44.2><span>…pe… </span></div><p><div class=verse-container id=thi-ap32:44.3><span>kataṁ buddhassa sāsanaṁ”. </span></div><p><div class=verse-container id=thi-ap32:45.1><span>Itthaṁ sudaṁ caturāsītibrāhmaṇakaññābhikkhunīsahassāni bhagavato sammukhā imā gāthāyo abhāsitthāti. </span></div><p><div class=verse-container id=thi-ap32:46.1><span>Caturāsītibhikkhunīsahassāpadānaṁ dutiyaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0031.html>Previous</a><a href=/canon/en/pli/ms/sutta/kn/thi-ap/thi-ap0033.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>