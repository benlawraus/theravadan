<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0031.html>Previous</a><a href=/canon/en/pli/ms/sutta/kn/thi-ap/thi-ap0033.html>Next</a></div><p id=thi-ap32:0.1><span class=root>Therīapadāna </span><br><p id=thi-ap32:0.2><span class=root>Khattiyāvagga </span><br><p id=thi-ap32:0.3><span class="root big-bold">2 Caturāsītibhikkhunīsahassaapadāna </span><br><p id=thi-ap32:1.1><span class=root>“Cullāsītisahassāni, </span><br><p id=thi-ap32:1.2><span class=root>brāhmaññakulasambhavā; </span><br><p id=thi-ap32:1.3><span class=root>Sukhumālahatthapādā, </span><br><p id=thi-ap32:1.4><span class=root>pure tuyhaṁ mahāmune. </span><br><p id=thi-ap32:2.1><span class=root>Vessasuddakule jātā, </span><br><p id=thi-ap32:2.2><span class=root>devā nāgā ca kinnarā; </span><br><p id=thi-ap32:2.3><span class=root>Cātuddīpā bahū kaññā, </span><br><p id=thi-ap32:2.4><span class=root>pure tuyhaṁ mahāmune. </span><br><p id=thi-ap32:3.1><span class=root>Kāci pabbajitā atthi, </span><br><p id=thi-ap32:3.2><span class=root>sabbadassāvino bahū; </span><br><p id=thi-ap32:3.3><span class=root>Devā ca kinnarā nāgā, </span><br><p id=thi-ap32:3.4><span class=root>phusissanti anāgate. </span><br><p id=thi-ap32:4.1><span class=root>Anubhotvā yasaṁ sabbaṁ, </span><br><p id=thi-ap32:4.2><span class=root>Patvāna sabbasampadā; </span><br><p id=thi-ap32:4.3><span class=root>Tumhaṁ pasādaṁ paṭiladdhā, </span><br><p id=thi-ap32:4.4><span class=root>Bujjhissanti anāgate. </span><br><p id=thi-ap32:5.1><span class=root>Amhe brāhmaṇadhītā tu, </span><br><p id=thi-ap32:5.2><span class=root>brāhmaññakulasambhavā; </span><br><p id=thi-ap32:5.3><span class=root>Pekkhato no mahāvīra, </span><br><p id=thi-ap32:5.4><span class=root>pāde vandāma cakkhuma. </span><br><p id=thi-ap32:6.1><span class=root>Upāhatā bhavā sabbe, </span><br><p id=thi-ap32:6.2><span class=root>mūlataṇhā samūhatā; </span><br><p id=thi-ap32:6.3><span class=root>Samucchinnā anusayā, </span><br><p id=thi-ap32:6.4><span class=root>puññasaṅkhāradālitā. </span><br><p id=thi-ap32:7.1><span class=root>Samādhigocarā sabbā, </span><br><p id=thi-ap32:7.2><span class=root>samāpattivasī katā; </span><br><p id=thi-ap32:7.3><span class=root>Jhānena dhammaratiyā, </span><br><p id=thi-ap32:7.4><span class=root>viharissāma no sadā. </span><br><p id=thi-ap32:8.1><span class=root>Bhavanetti avijjā ca, </span><br><p id=thi-ap32:8.2><span class=root>saṅkhārāpi ca khepitā; </span><br><p id=thi-ap32:8.3><span class=root>Sududdasaṁ padaṁ gantvā, </span><br><p id=thi-ap32:8.4><span class=root>anujānātha nāyaka”. </span><br><p id=thi-ap32:9.1><span class=root>“Upakārā mamaṁ tumhe, </span><br><p id=thi-ap32:9.2><span class=root>dīgharattaṁ katāvino; </span><br><p id=thi-ap32:9.3><span class=root>Catunnaṁ saṁsayaṁ chetvā, </span><br><p id=thi-ap32:9.4><span class=root>sabbā gacchantu nibbutiṁ”. </span><br><p id=thi-ap32:10.1><span class=root>Vanditvā munino pāde, </span><br><p id=thi-ap32:10.2><span class=root>katvā iddhivikubbanaṁ; </span><br><p id=thi-ap32:10.3><span class=root>Kāci dassenti ālokaṁ, </span><br><p id=thi-ap32:10.4><span class=root>andhakāramathāparā. </span><br><p id=thi-ap32:11.1><span class=root>Dassenti candasūriye, </span><br><p id=thi-ap32:11.2><span class=root>sāgarañca samacchakaṁ; </span><br><p id=thi-ap32:11.3><span class=root>Sineruṁ paribhaṇḍañca, </span><br><p id=thi-ap32:11.4><span class=root>dassenti pārichattakaṁ. </span><br><p id=thi-ap32:12.1><span class=root>Tāvatiṁsañca bhavanaṁ, </span><br><p id=thi-ap32:12.2><span class=root>yāmaṁ dassenti iddhiyā; </span><br><p id=thi-ap32:12.3><span class=root>Tusitaṁ nimmite deve, </span><br><p id=thi-ap32:12.4><span class=root>vasavattī mahissare. </span><br><p id=thi-ap32:13.1><span class=root>Brahmāno kāci dassenti, </span><br><p id=thi-ap32:13.2><span class=root>caṅkamañca mahārahaṁ; </span><br><p id=thi-ap32:13.3><span class=root>Brahmavaṇṇañca māpetvā, </span><br><p id=thi-ap32:13.4><span class=root>dhammaṁ desenti suññataṁ. </span><br><p id=thi-ap32:14.1><span class=root>Nānāvikubbanaṁ katvā, </span><br><p id=thi-ap32:14.2><span class=root>iddhiṁ dassiya satthuno; </span><br><p id=thi-ap32:14.3><span class=root>Dassayiṁsu balaṁ sabbā, </span><br><p id=thi-ap32:14.4><span class=root>pāde vandiṁsu satthuno. </span><br><p id=thi-ap32:15.1><span class=root>“Iddhīsu ca vasī homa, </span><br><p id=thi-ap32:15.2><span class=root>dibbāya sotadhātuyā; </span><br><p id=thi-ap32:15.3><span class=root>Cetopariyañāṇassa, </span><br><p id=thi-ap32:15.4><span class=root>vasī homa mahāmune. </span><br><p id=thi-ap32:16.1><span class=root>Pubbenivāsaṁ jānāma, </span><br><p id=thi-ap32:16.2><span class=root>dibbacakkhu visodhitaṁ; </span><br><p id=thi-ap32:16.3><span class=root>Sabbāsavā parikkhīṇā, </span><br><p id=thi-ap32:16.4><span class=root>natthi dāni punabbhavo. </span><br><p id=thi-ap32:17.1><span class=root>Atthadhammaniruttīsu, </span><br><p id=thi-ap32:17.2><span class=root>paṭibhāne tatheva ca; </span><br><p id=thi-ap32:17.3><span class=root>Ñāṇaṁ amhaṁ mahāvīra, </span><br><p id=thi-ap32:17.4><span class=root>uppannaṁ tava santike. </span><br><p id=thi-ap32:18.1><span class=root>Pubbānaṁ lokanāthānaṁ, </span><br><p id=thi-ap32:18.2><span class=root>saṅgamaṁ no nidassitaṁ; </span><br><p id=thi-ap32:18.3><span class=root>Adhikāraṁ bahuṁ amhaṁ, </span><br><p id=thi-ap32:18.4><span class=root>tuyhatthāya mahāmune. </span><br><p id=thi-ap32:19.1><span class=root>Yaṁ amhehi kataṁ kammaṁ, </span><br><p id=thi-ap32:19.2><span class=root>kusalaṁ sara taṁ mune; </span><br><p id=thi-ap32:19.3><span class=root>Tuyhatthāya mahāvīra, </span><br><p id=thi-ap32:19.4><span class=root>puññānupacitāni no. </span><br><p id=thi-ap32:20.1><span class=root>Satasahassito kappe, </span><br><p id=thi-ap32:20.2><span class=root>padumuttaro mahāmuni; </span><br><p id=thi-ap32:20.3><span class=root>Puraṁ haṁsavatī nāma, </span><br><p id=thi-ap32:20.4><span class=root>sambuddhassa kulāsayaṁ. </span><br><p id=thi-ap32:21.1><span class=root>Dvārena haṁsavatiyā, </span><br><p id=thi-ap32:21.2><span class=root>gaṅgā sandati sabbadā; </span><br><p id=thi-ap32:21.3><span class=root>Ubbāḷhā nadiyā bhikkhū, </span><br><p id=thi-ap32:21.4><span class=root>gamanaṁ na labhanti te. </span><br><p id=thi-ap32:22.1><span class=root>Divasaṁ dve tayo ceva, </span><br><p id=thi-ap32:22.2><span class=root>sattāhaṁ māsikaṁ tato; </span><br><p id=thi-ap32:22.3><span class=root>Catumāsampi sampuṇṇaṁ, </span><br><p id=thi-ap32:22.4><span class=root>gamanaṁ na labhanti te. </span><br><p id=thi-ap32:23.1><span class=root>Tadā ahu sattasāro, </span><br><p id=thi-ap32:23.2><span class=root>jaṭilo nāma raṭṭhiko; </span><br><p id=thi-ap32:23.3><span class=root>Oruddhe bhikkhavo disvā, </span><br><p id=thi-ap32:23.4><span class=root>setuṁ gaṅgāya kārayi. </span><br><p id=thi-ap32:24.1><span class=root>Tadā satasahassehi, </span><br><p id=thi-ap32:24.2><span class=root>setuṁ gaṅgāya kārayi; </span><br><p id=thi-ap32:24.3><span class=root>Saṅghassa orime tīre, </span><br><p id=thi-ap32:24.4><span class=root>vihārañca akārayi. </span><br><p id=thi-ap32:25.1><span class=root>Itthiyo purisā ceva, </span><br><p id=thi-ap32:25.2><span class=root>uccanīcakulāni ca; </span><br><p id=thi-ap32:25.3><span class=root>Tassa setuṁ vihārañca, </span><br><p id=thi-ap32:25.4><span class=root>samabhāgaṁ akaṁsu te. </span><br><p id=thi-ap32:26.1><span class=root>Amhe aññe ca mānujā, </span><br><p id=thi-ap32:26.2><span class=root>vippasannena cetasā; </span><br><p id=thi-ap32:26.3><span class=root>Tassa dhammesu dāyādā, </span><br><p id=thi-ap32:26.4><span class=root>nagare janapadesu ca. </span><br><p id=thi-ap32:27.1><span class=root>Itthī pumā kumārā ca, </span><br><p id=thi-ap32:27.2><span class=root>bahū ceva kumārikā; </span><br><p id=thi-ap32:27.3><span class=root>Setuno ca vihārassa, </span><br><p id=thi-ap32:27.4><span class=root>vālukā ākiriṁsu te. </span><br><p id=thi-ap32:28.1><span class=root>Vīthiṁ sammajjanaṁ katvā, </span><br><p id=thi-ap32:28.2><span class=root>kadalīpuṇṇaghaṭe dhaje; </span><br><p id=thi-ap32:28.3><span class=root>Dhūpaṁ cuṇṇañca mālañca, </span><br><p id=thi-ap32:28.4><span class=root>kāraṁ katvāna satthuno. </span><br><p id=thi-ap32:29.1><span class=root>Setuvihāre kāretvā, </span><br><p id=thi-ap32:29.2><span class=root>nimantetvā vināyakaṁ; </span><br><p id=thi-ap32:29.3><span class=root>Mahādānaṁ daditvāna, </span><br><p id=thi-ap32:29.4><span class=root>sambodhiṁ abhipatthayiṁ. </span><br><p id=thi-ap32:30.1><span class=root>Padumuttaro mahāvīro, </span><br><p id=thi-ap32:30.2><span class=root>tārako sabbapāṇinaṁ; </span><br><p id=thi-ap32:30.3><span class=root>Anumodanīyaṅkāsi, </span><br><p id=thi-ap32:30.4><span class=root>jaṭilassa mahāmuni. </span><br><p id=thi-ap32:31.1><span class=root>‘Satasahassātikkante, </span><br><p id=thi-ap32:31.2><span class=root>kappo hessati bhaddako; </span><br><p id=thi-ap32:31.3><span class=root>Bhavābhavenubhotvāna, </span><br><p id=thi-ap32:31.4><span class=root>pāpuṇissati bodhiyaṁ. </span><br><p id=thi-ap32:32.1><span class=root>Kāci hatthaparikammaṁ, </span><br><p id=thi-ap32:32.2><span class=root>katāvī naranāriyo; </span><br><p id=thi-ap32:32.3><span class=root>Anāgatamhi addhāne, </span><br><p id=thi-ap32:32.4><span class=root>sabbā hessanti sammukhā’. </span><br><p id=thi-ap32:33.1><span class=root>Tena kammavipākena, </span><br><p id=thi-ap32:33.2><span class=root>cetanāpaṇidhīhi ca; </span><br><p id=thi-ap32:33.3><span class=root>Uppannā devabhavanaṁ, </span><br><p id=thi-ap32:33.4><span class=root>tuyhaṁ tā paricārikā. </span><br><p id=thi-ap32:34.1><span class=root>Dibbasukhaṁ asaṅkhiyaṁ, </span><br><p id=thi-ap32:34.2><span class=root>mānusañca asaṅkhiyaṁ; </span><br><p id=thi-ap32:34.3><span class=root>Tuyhaṁ te paricārema, </span><br><p id=thi-ap32:34.4><span class=root>saṁsarimha bhavābhave. </span><br><p id=thi-ap32:35.1><span class=root>Satasahassito kappe, </span><br><p id=thi-ap32:35.2><span class=root>sukataṁ kammasampadaṁ; </span><br><p id=thi-ap32:35.3><span class=root>Sukhumālī manussānaṁ, </span><br><p id=thi-ap32:35.4><span class=root>atho devapure vare. </span><br><p id=thi-ap32:36.1><span class=root>Rūpabhogayase ceva, </span><br><p id=thi-ap32:36.2><span class=root>atho kittiñca sakkataṁ; </span><br><p id=thi-ap32:36.3><span class=root>Labhāma satataṁ sabbaṁ, </span><br><p id=thi-ap32:36.4><span class=root>sukataṁ kammasampadaṁ. </span><br><p id=thi-ap32:37.1><span class=root>Pacchime bhave sampatte, </span><br><p id=thi-ap32:37.2><span class=root>jātāmha brāhmaṇe kule; </span><br><p id=thi-ap32:37.3><span class=root>Sukhumālahatthapādā, </span><br><p id=thi-ap32:37.4><span class=root>sakyaputtanivesane. </span><br><p id=thi-ap32:38.1><span class=root>Sabbakālampi pathaviṁ, </span><br><p id=thi-ap32:38.2><span class=root>na passāma na laṅkataṁ; </span><br><p id=thi-ap32:38.3><span class=root>Cikkhallabhūmimasuciṁ, </span><br><p id=thi-ap32:38.4><span class=root>na passāma mahāmune. </span><br><p id=thi-ap32:39.1><span class=root>Agāraṁ vasante amhe, </span><br><p id=thi-ap32:39.2><span class=root>sakkāraṁ sabbakālikaṁ; </span><br><p id=thi-ap32:39.3><span class=root>Upanenti sadā sabbaṁ, </span><br><p id=thi-ap32:39.4><span class=root>pubbakammaphalena no. </span><br><p id=thi-ap32:40.1><span class=root>Agāraṁ pajahitvāna, </span><br><p id=thi-ap32:40.2><span class=root>pabbajitvānagāriyaṁ; </span><br><p id=thi-ap32:40.3><span class=root>Saṁsārapathanitthiṇṇā, </span><br><p id=thi-ap32:40.4><span class=root>vītarāgā bhavāmase. </span><br><p id=thi-ap32:41.1><span class=root>Cīvaraṁ piṇḍapātañca, </span><br><p id=thi-ap32:41.2><span class=root>paccayaṁ sayanāsanaṁ; </span><br><p id=thi-ap32:41.3><span class=root>Upanenti sadā amhe, </span><br><p id=thi-ap32:41.4><span class=root>sahassāni tato tato. </span><br><p id=thi-ap32:42.1><span class=root>Kilesā jhāpitā amhaṁ, </span><br><p id=thi-ap32:42.2><span class=root>…pe… </span><br><p id=thi-ap32:42.3><span class=root>viharāma anāsavā. </span><br><p id=thi-ap32:43.1><span class=root>Svāgataṁ vata no āsi, </span><br><p id=thi-ap32:43.2><span class=root>…pe… </span><br><p id=thi-ap32:43.3><span class=root>kataṁ buddhassa sāsanaṁ. </span><br><p id=thi-ap32:44.1><span class=root>Paṭisambhidā catasso, </span><br><p id=thi-ap32:44.2><span class=root>…pe… </span><br><p id=thi-ap32:44.3><span class=root>kataṁ buddhassa sāsanaṁ”. </span><br><p id=thi-ap32:45.1><span class=root>Itthaṁ sudaṁ caturāsītibrāhmaṇakaññābhikkhunīsahassāni bhagavato sammukhā imā gāthāyo abhāsitthāti. </span><br><p id=thi-ap32:46.1><span class=root>Caturāsītibhikkhunīsahassāpadānaṁ dutiyaṁ. </span><br></main><footer class="container footer"><small><a href=/about>Contact info</a></small></footer>