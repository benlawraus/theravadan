<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0022.html>Previous</a><a href=/canon/en/pli/ms/sutta/kn/thi-ap/thi-ap0024.html>Next</a></div><p id=thi-ap23:0.1><span class=root>Therīapadāna </span><br><p id=thi-ap23:0.2><span class=root>Kuṇḍalakesīvagga </span><br><p id=thi-ap23:0.3><span class="root big-bold">Dhammadinnātherīapadāna </span><br><p id=thi-ap23:1.1><span class=root>“Padumuttaro nāma jino, </span><br><p id=thi-ap23:1.2><span class=root>sabbadhammāna pāragū; </span><br><p id=thi-ap23:1.3><span class=root>Ito satasahassamhi, </span><br><p id=thi-ap23:1.4><span class=root>kappe uppajji nāyako. </span><br><p id=thi-ap23:2.1><span class=root>Tadāhaṁ haṁsavatiyaṁ, </span><br><p id=thi-ap23:2.2><span class=root>kule aññatare ahuṁ; </span><br><p id=thi-ap23:2.3><span class=root>Parakammakārī āsiṁ, </span><br><p id=thi-ap23:2.4><span class=root>nipakā sīlasaṁvutā. </span><br><p id=thi-ap23:3.1><span class=root>Padumuttarabuddhassa, </span><br><p id=thi-ap23:3.2><span class=root>sujāto aggasāvako; </span><br><p id=thi-ap23:3.3><span class=root>Vihārā abhinikkhamma, </span><br><p id=thi-ap23:3.4><span class=root>piṇḍapātāya gacchati. </span><br><p id=thi-ap23:4.1><span class=root>Ghaṭaṁ gahetvā gacchantī, </span><br><p id=thi-ap23:4.2><span class=root>tadā udakahārikā; </span><br><p id=thi-ap23:4.3><span class=root>Taṁ disvā adadaṁ pūpaṁ, </span><br><p id=thi-ap23:4.4><span class=root>pasannā sehi pāṇibhi. </span><br><p id=thi-ap23:5.1><span class=root>Paṭiggahetvā tattheva, </span><br><p id=thi-ap23:5.2><span class=root>nisinno paribhuñji so; </span><br><p id=thi-ap23:5.3><span class=root>Tato netvāna taṁ gehaṁ, </span><br><p id=thi-ap23:5.4><span class=root>adāsiṁ tassa bhojanaṁ. </span><br><p id=thi-ap23:6.1><span class=root>Tato me ayyako tuṭṭho, </span><br><p id=thi-ap23:6.2><span class=root>akarī suṇisaṁ sakaṁ; </span><br><p id=thi-ap23:6.3><span class=root>Sassuyā saha gantvāna, </span><br><p id=thi-ap23:6.4><span class=root>sambuddhaṁ abhivādayiṁ. </span><br><p id=thi-ap23:7.1><span class=root>Tadā so dhammakathikaṁ, </span><br><p id=thi-ap23:7.2><span class=root>bhikkhuniṁ parikittayaṁ; </span><br><p id=thi-ap23:7.3><span class=root>Ṭhapesi etadaggamhi, </span><br><p id=thi-ap23:7.4><span class=root>taṁ sutvā muditā ahaṁ. </span><br><p id=thi-ap23:8.1><span class=root>Nimantayitvā sugataṁ, </span><br><p id=thi-ap23:8.2><span class=root>sasaṅghaṁ lokanāyakaṁ; </span><br><p id=thi-ap23:8.3><span class=root>Mahādānaṁ daditvāna, </span><br><p id=thi-ap23:8.4><span class=root>taṁ ṭhānamabhipatthayiṁ. </span><br><p id=thi-ap23:9.1><span class=root>Tato maṁ sugato āha, </span><br><p id=thi-ap23:9.2><span class=root>ghananinnādasussaro; </span><br><p id=thi-ap23:9.3><span class=root>‘Mamupaṭṭhānanirate, </span><br><p id=thi-ap23:9.4><span class=root>sasaṅghaparivesike. </span><br><p id=thi-ap23:10.1><span class=root>Saddhammassavane yutte, </span><br><p id=thi-ap23:10.2><span class=root>guṇavaddhitamānase; </span><br><p id=thi-ap23:10.3><span class=root>Bhadde bhavassu muditā, </span><br><p id=thi-ap23:10.4><span class=root>lacchase paṇidhīphalaṁ. </span><br><p id=thi-ap23:11.1><span class=root>Satasahassito kappe, </span><br><p id=thi-ap23:11.2><span class=root>okkākakulasambhavo; </span><br><p id=thi-ap23:11.3><span class=root>Gotamo nāma gottena, </span><br><p id=thi-ap23:11.4><span class=root>satthā loke bhavissati. </span><br><p id=thi-ap23:12.1><span class=root>Tassa dhammesu dāyādā, </span><br><p id=thi-ap23:12.2><span class=root>orasā dhammanimmitā; </span><br><p id=thi-ap23:12.3><span class=root>Dhammadinnāti nāmena, </span><br><p id=thi-ap23:12.4><span class=root>hessati satthu sāvikā’. </span><br><p id=thi-ap23:13.1><span class=root>Taṁ sutvā muditā hutvā, </span><br><p id=thi-ap23:13.2><span class=root>yāvajīvaṁ mahāmuniṁ; </span><br><p id=thi-ap23:13.3><span class=root>Mettacittā paricariṁ, </span><br><p id=thi-ap23:13.4><span class=root>paccayehi vināyakaṁ. </span><br><p id=thi-ap23:14.1><span class=root>Tena kammena sukatena, </span><br><p id=thi-ap23:14.2><span class=root>cetanāpaṇidhīhi ca; </span><br><p id=thi-ap23:14.3><span class=root>Jahitvā mānusaṁ dehaṁ, </span><br><p id=thi-ap23:14.4><span class=root>tāvatiṁsamagacchahaṁ. </span><br><p id=thi-ap23:15.1><span class=root>Imamhi bhaddake kappe, </span><br><p id=thi-ap23:15.2><span class=root>brahmabandhu mahāyaso; </span><br><p id=thi-ap23:15.3><span class=root>Kassapo nāma gottena, </span><br><p id=thi-ap23:15.4><span class=root>uppajji vadataṁ varo. </span><br><p id=thi-ap23:16.1><span class=root>Upaṭṭhāko mahesissa, </span><br><p id=thi-ap23:16.2><span class=root>tadā āsi narissaro; </span><br><p id=thi-ap23:16.3><span class=root>Kāsirājā kikī nāma, </span><br><p id=thi-ap23:16.4><span class=root>bārāṇasipuruttame. </span><br><p id=thi-ap23:17.1><span class=root>Chaṭṭhā tassāsahaṁ dhītā, </span><br><p id=thi-ap23:17.2><span class=root>sudhammā iti vissutā; </span><br><p id=thi-ap23:17.3><span class=root>Dhammaṁ sutvā jinaggassa, </span><br><p id=thi-ap23:17.4><span class=root>pabbajjaṁ samarocayiṁ. </span><br><p id=thi-ap23:18.1><span class=root>Anujāni na no tāto, </span><br><p id=thi-ap23:18.2><span class=root>agāreva tadā mayaṁ; </span><br><p id=thi-ap23:18.3><span class=root>Vīsavassasahassāni, </span><br><p id=thi-ap23:18.4><span class=root>vicarimha atanditā. </span><br><p id=thi-ap23:19.1><span class=root>Tatiyaṁ bhāṇavāraṁ. </span><br><p id=thi-ap23:20.1><span class=root>Komāribrahmacariyaṁ, </span><br><p id=thi-ap23:20.2><span class=root>rājakaññā sukhedhitā; </span><br><p id=thi-ap23:20.3><span class=root>Buddhopaṭṭhānaniratā, </span><br><p id=thi-ap23:20.4><span class=root>muditā satta dhītaro. </span><br><p id=thi-ap23:21.1><span class=root>Samaṇī samaṇaguttā ca, </span><br><p id=thi-ap23:21.2><span class=root>bhikkhunī bhikkhudāyikā; </span><br><p id=thi-ap23:21.3><span class=root>Dhammā ceva sudhammā ca, </span><br><p id=thi-ap23:21.4><span class=root>sattamī saṅghadāyikā. </span><br><p id=thi-ap23:22.1><span class=root>Khemā uppalavaṇṇā ca, </span><br><p id=thi-ap23:22.2><span class=root>paṭācārā ca kuṇḍalā; </span><br><p id=thi-ap23:22.3><span class=root>Gotamī ca ahañceva, </span><br><p id=thi-ap23:22.4><span class=root>visākhā hoti sattamī. </span><br><p id=thi-ap23:23.1><span class=root>Tehi kammehi sukatehi, </span><br><p id=thi-ap23:23.2><span class=root>cetanāpaṇidhīhi ca; </span><br><p id=thi-ap23:23.3><span class=root>Jahitvā mānusaṁ dehaṁ, </span><br><p id=thi-ap23:23.4><span class=root>tāvatiṁsamagacchahaṁ. </span><br><p id=thi-ap23:24.1><span class=root>Pacchime ca bhave dāni, </span><br><p id=thi-ap23:24.2><span class=root>giribbajapuruttame; </span><br><p id=thi-ap23:24.3><span class=root>Jātā seṭṭhikule phīte, </span><br><p id=thi-ap23:24.4><span class=root>sabbakāmasamiddhine. </span><br><p id=thi-ap23:25.1><span class=root>Yadā rūpaguṇūpetā, </span><br><p id=thi-ap23:25.2><span class=root>paṭhame yobbane ṭhitā; </span><br><p id=thi-ap23:25.3><span class=root>Tadā parakulaṁ gantvā, </span><br><p id=thi-ap23:25.4><span class=root>vasiṁ sukhasamappitā. </span><br><p id=thi-ap23:26.1><span class=root>Upetvā lokasaraṇaṁ, </span><br><p id=thi-ap23:26.2><span class=root>suṇitvā dhammadesanaṁ; </span><br><p id=thi-ap23:26.3><span class=root>Anāgāmiphalaṁ patto, </span><br><p id=thi-ap23:26.4><span class=root>sāmiko me subuddhimā. </span><br><p id=thi-ap23:27.1><span class=root>Tadāhaṁ anujānetvā, </span><br><p id=thi-ap23:27.2><span class=root>pabbajiṁ anagāriyaṁ; </span><br><p id=thi-ap23:27.3><span class=root>Na cireneva kālena, </span><br><p id=thi-ap23:27.4><span class=root>arahattamapāpuṇiṁ. </span><br><p id=thi-ap23:28.1><span class=root>Tadā upāsako so maṁ, </span><br><p id=thi-ap23:28.2><span class=root>upagantvā apucchatha; </span><br><p id=thi-ap23:28.3><span class=root>Gambhīre nipuṇe pañhe, </span><br><p id=thi-ap23:28.4><span class=root>te sabbe byākariṁ ahaṁ. </span><br><p id=thi-ap23:29.1><span class=root>Jino tasmiṁ guṇe tuṭṭho, </span><br><p id=thi-ap23:29.2><span class=root>etadagge ṭhapesi maṁ; </span><br><p id=thi-ap23:29.3><span class=root>‘Bhikkhuniṁ dhammakathikaṁ, </span><br><p id=thi-ap23:29.4><span class=root>nāññaṁ passāmi edisiṁ. </span><br><p id=thi-ap23:30.1><span class=root>Dhammadinnā yathā dhīrā, </span><br><p id=thi-ap23:30.2><span class=root>evaṁ dhāretha bhikkhavo’; </span><br><p id=thi-ap23:30.3><span class=root>Evāhaṁ paṇḍitā homi, </span><br><p id=thi-ap23:30.4><span class=root>nāyakenānukampitā. </span><br><p id=thi-ap23:31.1><span class=root>Pariciṇṇo mayā satthā, </span><br><p id=thi-ap23:31.2><span class=root>kataṁ buddhassa sāsanaṁ; </span><br><p id=thi-ap23:31.3><span class=root>Ohito garuko bhāro, </span><br><p id=thi-ap23:31.4><span class=root>bhavanetti samūhatā. </span><br><p id=thi-ap23:32.1><span class=root>Yassatthāya pabbajitā, </span><br><p id=thi-ap23:32.2><span class=root>agārasmānagāriyaṁ; </span><br><p id=thi-ap23:32.3><span class=root>So me attho anuppatto, </span><br><p id=thi-ap23:32.4><span class=root>sabbasaṁyojanakkhayo. </span><br><p id=thi-ap23:33.1><span class=root>Iddhīsu ca vasī homi, </span><br><p id=thi-ap23:33.2><span class=root>dibbāya sotadhātuyā; </span><br><p id=thi-ap23:33.3><span class=root>Paracittāni jānāmi, </span><br><p id=thi-ap23:33.4><span class=root>satthusāsanakārikā. </span><br><p id=thi-ap23:34.1><span class=root>Pubbenivāsaṁ jānāmi, </span><br><p id=thi-ap23:34.2><span class=root>dibbacakkhu visodhitaṁ; </span><br><p id=thi-ap23:34.3><span class=root>Khepetvā āsave sabbe, </span><br><p id=thi-ap23:34.4><span class=root>visuddhāsiṁ sunimmalā. </span><br><p id=thi-ap23:35.1><span class=root>Kilesā jhāpitā mayhaṁ, </span><br><p id=thi-ap23:35.2><span class=root>…pe… </span><br><p id=thi-ap23:35.3><span class=root>viharāmi anāsavā. </span><br><p id=thi-ap23:36.1><span class=root>Svāgataṁ vata me āsi, </span><br><p id=thi-ap23:36.2><span class=root>…pe… </span><br><p id=thi-ap23:36.3><span class=root>kataṁ buddhassa sāsanaṁ. </span><br><p id=thi-ap23:37.1><span class=root>Paṭisambhidā catasso, </span><br><p id=thi-ap23:37.2><span class=root>…pe… </span><br><p id=thi-ap23:37.3><span class=root>kataṁ buddhassa sāsanaṁ”. </span><br><p id=thi-ap23:38.1><span class=root>Itthaṁ sudaṁ dhammadinnā bhikkhunī imā gāthāyo abhāsitthāti. </span><br><p id=thi-ap23:39.1><span class=root>Dhammadinnātheriyāpadānaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>