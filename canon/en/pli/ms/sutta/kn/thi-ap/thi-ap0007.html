<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0006.html>Previous</a><a href=/canon/en/pli/ms/sutta/kn/thi-ap/thi-ap0008.html>Next</a></div><p><div class=verse-container id=thi-ap7:0.1><span>Therīapadāna </span></div><p><div class=verse-container id=thi-ap7:0.2><span>Sumedhāvagga </span></div><p><div class=verse-container id=thi-ap7:0.3><span class=big-bold>7 Kaṭacchubhikkhādāyikātherīapadāna </span></div><p><div class=verse-container id=thi-ap7:1.1><span>“Piṇḍacāraṁ carantassa, </span></div><p><div class=verse-container id=thi-ap7:1.2><span>tissanāmassa satthuno; </span></div><p><div class=verse-container id=thi-ap7:1.3><span>Kaṭacchubhikkhaṁ paggayha, </span></div><p><div class=verse-container id=thi-ap7:1.4><span>buddhaseṭṭhassa dāsahaṁ. </span></div><p><div class=verse-container id=thi-ap7:2.1><span>Paṭiggahetvā sambuddho, </span></div><p><div class=verse-container id=thi-ap7:2.2><span>tisso lokagganāyako; </span></div><p><div class=verse-container id=thi-ap7:2.3><span>Vīthiyā saṇṭhito satthā, </span></div><p><div class=verse-container id=thi-ap7:2.4><span>akā me anumodanaṁ. </span></div><p><div class=verse-container id=thi-ap7:3.1><span>‘Kaṭacchubhikkhaṁ datvāna, </span></div><p><div class=verse-container id=thi-ap7:3.2><span>tāvatiṁsaṁ gamissasi; </span></div><p><div class=verse-container id=thi-ap7:3.3><span>Chattiṁsadevarājūnaṁ, </span></div><p><div class=verse-container id=thi-ap7:3.4><span>mahesittaṁ karissasi. </span></div><p><div class=verse-container id=thi-ap7:4.1><span>Paññāsaṁ cakkavattīnaṁ, </span></div><p><div class=verse-container id=thi-ap7:4.2><span>mahesittaṁ karissasi; </span></div><p><div class=verse-container id=thi-ap7:4.3><span>Manasā patthitaṁ sabbaṁ, </span></div><p><div class=verse-container id=thi-ap7:4.4><span>paṭilacchasi sabbadā. </span></div><p><div class=verse-container id=thi-ap7:5.1><span>Sampattiṁ anubhotvāna, </span></div><p><div class=verse-container id=thi-ap7:5.2><span>pabbajissasikiñcanā; </span></div><p><div class=verse-container id=thi-ap7:5.3><span>Sabbāsave pariññāya, </span></div><p><div class=verse-container id=thi-ap7:5.4><span>nibbāyissasināsavā’. </span></div><p><div class=verse-container id=thi-ap7:6.1><span>Idaṁ vatvāna sambuddho, </span></div><p><div class=verse-container id=thi-ap7:6.2><span>tisso lokagganāyako; </span></div><p><div class=verse-container id=thi-ap7:6.3><span>Nabhaṁ abbhuggamī vīro, </span></div><p><div class=verse-container id=thi-ap7:6.4><span>haṁsarājāva ambare. </span></div><p><div class=verse-container id=thi-ap7:7.1><span>Sudinnaṁ me dānavaraṁ, </span></div><p><div class=verse-container id=thi-ap7:7.2><span>suyiṭṭhā yāgasampadā; </span></div><p><div class=verse-container id=thi-ap7:7.3><span>Kaṭacchubhikkhaṁ datvāna, </span></div><p><div class=verse-container id=thi-ap7:7.4><span>pattāhaṁ acalaṁ padaṁ. </span></div><p><div class=verse-container id=thi-ap7:8.1><span>Dvenavute ito kappe, </span></div><p><div class=verse-container id=thi-ap7:8.2><span>yaṁ dānamadadiṁ tadā; </span></div><p><div class=verse-container id=thi-ap7:8.3><span>Duggatiṁ nābhijānāmi, </span></div><p><div class=verse-container id=thi-ap7:8.4><span>bhikkhādānassidaṁ phalaṁ. </span></div><p><div class=verse-container id=thi-ap7:9.1><span>Kilesā jhāpitā mayhaṁ, </span></div><p><div class=verse-container id=thi-ap7:9.2><span>…pe… </span></div><p><div class=verse-container id=thi-ap7:9.3><span>viharāmi anāsavā. </span></div><p><div class=verse-container id=thi-ap7:10.1><span>Svāgataṁ vata me āsi, </span></div><p><div class=verse-container id=thi-ap7:10.2><span>…pe… </span></div><p><div class=verse-container id=thi-ap7:10.3><span>kataṁ buddhassa sāsanaṁ. </span></div><p><div class=verse-container id=thi-ap7:11.1><span>Paṭisambhidā catasso, </span></div><p><div class=verse-container id=thi-ap7:11.2><span>…pe… </span></div><p><div class=verse-container id=thi-ap7:11.3><span>kataṁ buddhassa sāsanaṁ”. </span></div><p><div class=verse-container id=thi-ap7:12.1><span>Itthaṁ sudaṁ kaṭacchubhikkhādāyikā bhikkhunī imā gāthāyo abhāsitthāti. </span></div><p><div class=verse-container id=thi-ap7:13.1><span>Kaṭacchubhikkhādāyikātheriyāpadānaṁ sattamaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0006.html>Previous</a><a href=/canon/en/pli/ms/sutta/kn/thi-ap/thi-ap0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>