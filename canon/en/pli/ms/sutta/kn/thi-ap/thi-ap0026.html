<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0025.html>Previous</a><a href=/canon/en/pli/ms/sutta/kn/thi-ap/thi-ap0027.html>Next</a></div><p id=thi-ap26:0.1><span class=root>Therīapadāna </span><br><p id=thi-ap26:0.2><span class=root>Kuṇḍalakesīvagga </span><br><p id=thi-ap26:0.3><span class="root big-bold">Soṇātherīapadāna </span><br><p id=thi-ap26:1.1><span class=root>“Padumuttaro nāma jino, </span><br><p id=thi-ap26:1.2><span class=root>sabbadhammāna pāragū; </span><br><p id=thi-ap26:1.3><span class=root>Ito satasahassamhi, </span><br><p id=thi-ap26:1.4><span class=root>kappe uppajji nāyako. </span><br><p id=thi-ap26:2.1><span class=root>Tadā seṭṭhikule jātā, </span><br><p id=thi-ap26:2.2><span class=root>sukhitā pūjitā piyā; </span><br><p id=thi-ap26:2.3><span class=root>Upetvā taṁ munivaraṁ, </span><br><p id=thi-ap26:2.4><span class=root>assosiṁ madhuraṁ vacaṁ. </span><br><p id=thi-ap26:3.1><span class=root>Āraddhavīriyānaggaṁ, </span><br><p id=thi-ap26:3.2><span class=root>vaṇṇesi bhikkhuniṁ jino; </span><br><p id=thi-ap26:3.3><span class=root>Taṁ sutvā muditā hutvā, </span><br><p id=thi-ap26:3.4><span class=root>kāraṁ katvāna satthuno. </span><br><p id=thi-ap26:4.1><span class=root>Abhivādiya sambuddhaṁ, </span><br><p id=thi-ap26:4.2><span class=root>ṭhānaṁ taṁ patthayiṁ tadā; </span><br><p id=thi-ap26:4.3><span class=root>Anumodi mahāvīro, </span><br><p id=thi-ap26:4.4><span class=root>‘sijjhataṁ paṇidhī tava. </span><br><p id=thi-ap26:5.1><span class=root>Satasahassito kappe, </span><br><p id=thi-ap26:5.2><span class=root>okkākakulasambhavo; </span><br><p id=thi-ap26:5.3><span class=root>Gotamo nāma gottena, </span><br><p id=thi-ap26:5.4><span class=root>satthā loke bhavissati. </span><br><p id=thi-ap26:6.1><span class=root>Tassa dhammesu dāyādā, </span><br><p id=thi-ap26:6.2><span class=root>orasā dhammanimmitā; </span><br><p id=thi-ap26:6.3><span class=root>Soṇāti nāma nāmena, </span><br><p id=thi-ap26:6.4><span class=root>hessati satthu sāvikā’. </span><br><p id=thi-ap26:7.1><span class=root>Taṁ sutvā muditā hutvā, </span><br><p id=thi-ap26:7.2><span class=root>yāvajīvaṁ tadā jinaṁ; </span><br><p id=thi-ap26:7.3><span class=root>Mettacittā paricariṁ, </span><br><p id=thi-ap26:7.4><span class=root>paccayehi vināyakaṁ. </span><br><p id=thi-ap26:8.1><span class=root>Tena kammena sukatena, </span><br><p id=thi-ap26:8.2><span class=root>cetanāpaṇidhīhi ca; </span><br><p id=thi-ap26:8.3><span class=root>Jahitvā mānusaṁ dehaṁ, </span><br><p id=thi-ap26:8.4><span class=root>tāvatiṁsamagacchahaṁ. </span><br><p id=thi-ap26:9.1><span class=root>Pacchime ca bhave dāni, </span><br><p id=thi-ap26:9.2><span class=root>jātā seṭṭhikule ahaṁ; </span><br><p id=thi-ap26:9.3><span class=root>Sāvatthiyaṁ puravare, </span><br><p id=thi-ap26:9.4><span class=root>iddhe phīte mahaddhane. </span><br><p id=thi-ap26:10.1><span class=root>Yadā ca yobbanappattā, </span><br><p id=thi-ap26:10.2><span class=root>gantvā patikulaṁ ahaṁ; </span><br><p id=thi-ap26:10.3><span class=root>Dasa puttāni ajaniṁ, </span><br><p id=thi-ap26:10.4><span class=root>surūpāni visesato. </span><br><p id=thi-ap26:11.1><span class=root>Sukhedhitā ca te sabbe, </span><br><p id=thi-ap26:11.2><span class=root>jananettamanoharā; </span><br><p id=thi-ap26:11.3><span class=root>Amittānampi rucitā, </span><br><p id=thi-ap26:11.4><span class=root>mama pageva te piyā. </span><br><p id=thi-ap26:12.1><span class=root>Tato mayhaṁ akāmāya, </span><br><p id=thi-ap26:12.2><span class=root>dasaputtapurakkhato; </span><br><p id=thi-ap26:12.3><span class=root>Pabbajittha sa me bhattā, </span><br><p id=thi-ap26:12.4><span class=root>devadevassa sāsane. </span><br><p id=thi-ap26:13.1><span class=root>Tadekikā vicintesiṁ, </span><br><p id=thi-ap26:13.2><span class=root>‘jīvitenālamatthu me; </span><br><p id=thi-ap26:13.3><span class=root>Cattāya patiputtehi, </span><br><p id=thi-ap26:13.4><span class=root>vuḍḍhāya ca varākiyā. </span><br><p id=thi-ap26:14.1><span class=root>Ahampi tattha gacchissaṁ, </span><br><p id=thi-ap26:14.2><span class=root>sampatto yattha me pati’; </span><br><p id=thi-ap26:14.3><span class=root>Evāhaṁ cintayitvāna, </span><br><p id=thi-ap26:14.4><span class=root>pabbajiṁ anagāriyaṁ. </span><br><p id=thi-ap26:15.1><span class=root>Tato ca maṁ bhikkhuniyo, </span><br><p id=thi-ap26:15.2><span class=root>ekaṁ bhikkhunupassaye; </span><br><p id=thi-ap26:15.3><span class=root>Vihāya gacchumovādaṁ, </span><br><p id=thi-ap26:15.4><span class=root>‘tāpehi udakaṁ’ iti. </span><br><p id=thi-ap26:16.1><span class=root>Tadā udakamāhitvā, </span><br><p id=thi-ap26:16.2><span class=root>okiritvāna kumbhiyā; </span><br><p id=thi-ap26:16.3><span class=root>Culle ṭhapetvā āsīnā, </span><br><p id=thi-ap26:16.4><span class=root>tato cittaṁ samādahiṁ. </span><br><p id=thi-ap26:17.1><span class=root>Khandhe aniccato disvā, </span><br><p id=thi-ap26:17.2><span class=root>dukkhato ca anattato; </span><br><p id=thi-ap26:17.3><span class=root>Khepetvā āsave sabbe, </span><br><p id=thi-ap26:17.4><span class=root>arahattamapāpuṇiṁ. </span><br><p id=thi-ap26:18.1><span class=root>Tadāgantvā bhikkhuniyo, </span><br><p id=thi-ap26:18.2><span class=root>uṇhodakamapucchisuṁ; </span><br><p id=thi-ap26:18.3><span class=root>Tejodhātumadhiṭṭhāya, </span><br><p id=thi-ap26:18.4><span class=root>khippaṁ santāpayiṁ jalaṁ. </span><br><p id=thi-ap26:19.1><span class=root>Vimhitā tā jinavaraṁ, </span><br><p id=thi-ap26:19.2><span class=root>etamatthamasāvayuṁ; </span><br><p id=thi-ap26:19.3><span class=root>Taṁ sutvā mudito nātho, </span><br><p id=thi-ap26:19.4><span class=root>imaṁ gāthaṁ abhāsatha. </span><br><p id=thi-ap26:20.1><span class=root>‘Yo ca vassasataṁ jīve, </span><br><p id=thi-ap26:20.2><span class=root>kusīto hīnavīriyo; </span><br><p id=thi-ap26:20.3><span class=root>Ekāhaṁ jīvitaṁ seyyo, </span><br><p id=thi-ap26:20.4><span class=root>vīriyamārabhato daḷhaṁ’. </span><br><p id=thi-ap26:21.1><span class=root>Ārādhito mahāvīro, </span><br><p id=thi-ap26:21.2><span class=root>mayā suppaṭipattiyā; </span><br><p id=thi-ap26:21.3><span class=root>Āraddhavīriyānaggaṁ, </span><br><p id=thi-ap26:21.4><span class=root>mamāha sa mahāmuni. </span><br><p id=thi-ap26:22.1><span class=root>Kilesā jhāpitā mayhaṁ, </span><br><p id=thi-ap26:22.2><span class=root>…pe… </span><br><p id=thi-ap26:22.3><span class=root>viharāmi anāsavā. </span><br><p id=thi-ap26:23.1><span class=root>Svāgataṁ vata me āsi, </span><br><p id=thi-ap26:23.2><span class=root>…pe… </span><br><p id=thi-ap26:23.3><span class=root>kataṁ buddhassa sāsanaṁ. </span><br><p id=thi-ap26:24.1><span class=root>Paṭisambhidā catasso, </span><br><p id=thi-ap26:24.2><span class=root>…pe… </span><br><p id=thi-ap26:24.3><span class=root>kataṁ buddhassa sāsanaṁ”. </span><br><p id=thi-ap26:25.1><span class=root>Itthaṁ sudaṁ soṇā bhikkhunī imā gāthāyo abhāsitthāti. </span><br><p id=thi-ap26:26.1><span class=root>Soṇātheriyāpadānaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>