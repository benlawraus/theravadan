<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0009.html>Previous</a><a href=/canon/en/pli/ms/sutta/kn/thi-ap/thi-ap0011.html>Next</a></div><p id=thi-ap10:0.1><span class=root>Therīapadāna </span><br><p id=thi-ap10:0.2><span class=root>Sumedhāvagga </span><br><p id=thi-ap10:0.3><span class="root big-bold">Udakadāyikātherīapadāna </span><br><p id=thi-ap10:1.1><span class=root>“Nagare bandhumatiyā, </span><br><p id=thi-ap10:1.2><span class=root>ahosiṁ udahārikā; </span><br><p id=thi-ap10:1.3><span class=root>Udahārena jīvāmi, </span><br><p id=thi-ap10:1.4><span class=root>tena posemi dārake. </span><br><p id=thi-ap10:2.1><span class=root>Deyyadhammo ca me natthi, </span><br><p id=thi-ap10:2.2><span class=root>puññakkhette anuttare; </span><br><p id=thi-ap10:2.3><span class=root>Koṭṭhakaṁ upasaṅkamma, </span><br><p id=thi-ap10:2.4><span class=root>udakaṁ paṭṭhapesahaṁ. </span><br><p id=thi-ap10:3.1><span class=root>Tena kammena sukatena, </span><br><p id=thi-ap10:3.2><span class=root>tāvatiṁsamagacchahaṁ; </span><br><p id=thi-ap10:3.3><span class=root>Tattha me sukataṁ byamhaṁ, </span><br><p id=thi-ap10:3.4><span class=root>udahārena nimmitaṁ. </span><br><p id=thi-ap10:4.1><span class=root>Accharānaṁ sahassassa, </span><br><p id=thi-ap10:4.2><span class=root>ahañhi pavarā tadā; </span><br><p id=thi-ap10:4.3><span class=root>Dasaṭṭhānehi tā sabbā, </span><br><p id=thi-ap10:4.4><span class=root>abhibhomi sadā ahaṁ. </span><br><p id=thi-ap10:5.1><span class=root>Paññāsaṁ devarājūnaṁ, </span><br><p id=thi-ap10:5.2><span class=root>mahesittamakārayiṁ; </span><br><p id=thi-ap10:5.3><span class=root>Vīsaticakkavattīnaṁ, </span><br><p id=thi-ap10:5.4><span class=root>mahesittamakārayiṁ. </span><br><p id=thi-ap10:6.1><span class=root>Duve bhave saṁsarāmi, </span><br><p id=thi-ap10:6.2><span class=root>devatte atha mānuse; </span><br><p id=thi-ap10:6.3><span class=root>Duggatiṁ nābhijānāmi, </span><br><p id=thi-ap10:6.4><span class=root>dakadānassidaṁ phalaṁ. </span><br><p id=thi-ap10:7.1><span class=root>Pabbatagge dumagge vā, </span><br><p id=thi-ap10:7.2><span class=root>antalikkhe ca bhūmiyaṁ; </span><br><p id=thi-ap10:7.3><span class=root>Yadā udakamicchāmi, </span><br><p id=thi-ap10:7.4><span class=root>khippaṁ paṭilabhāmahaṁ. </span><br><p id=thi-ap10:8.1><span class=root>Avuṭṭhikā disā natthi, </span><br><p id=thi-ap10:8.2><span class=root>santattā kuthitāpi ca; </span><br><p id=thi-ap10:8.3><span class=root>Mama saṅkappamaññāya, </span><br><p id=thi-ap10:8.4><span class=root>mahāmegho pavassati. </span><br><p id=thi-ap10:9.1><span class=root>Kadāci nīyamānāya, </span><br><p id=thi-ap10:9.2><span class=root>ñātisaṅghena me tadā; </span><br><p id=thi-ap10:9.3><span class=root>Yadā icchāmahaṁ vassaṁ, </span><br><p id=thi-ap10:9.4><span class=root>mahāmegho ajāyatha. </span><br><p id=thi-ap10:10.1><span class=root>Uṇhaṁ vā pariḷāho vā, </span><br><p id=thi-ap10:10.2><span class=root>sarīre me na vijjati; </span><br><p id=thi-ap10:10.3><span class=root>Kāye ca me rajo natthi, </span><br><p id=thi-ap10:10.4><span class=root>dakadānassidaṁ phalaṁ. </span><br><p id=thi-ap10:11.1><span class=root>Visuddhamanasā ajja, </span><br><p id=thi-ap10:11.2><span class=root>apetamanapāpikā; </span><br><p id=thi-ap10:11.3><span class=root>Sabbāsavaparikkhīṇā, </span><br><p id=thi-ap10:11.4><span class=root>natthi dāni punabbhavo. </span><br><p id=thi-ap10:12.1><span class=root>Ekanavutito kappe, </span><br><p id=thi-ap10:12.2><span class=root>yaṁ dakaṁ adadiṁ tadā; </span><br><p id=thi-ap10:12.3><span class=root>Duggatiṁ nābhijānāmi, </span><br><p id=thi-ap10:12.4><span class=root>dakadānassidaṁ phalaṁ. </span><br><p id=thi-ap10:13.1><span class=root>Kilesā jhāpitā mayhaṁ, </span><br><p id=thi-ap10:13.2><span class=root>…pe… </span><br><p id=thi-ap10:13.3><span class=root>viharāmi anāsavā. </span><br><p id=thi-ap10:14.1><span class=root>Svāgataṁ vata me āsi, </span><br><p id=thi-ap10:14.2><span class=root>…pe… </span><br><p id=thi-ap10:14.3><span class=root>kataṁ buddhassa sāsanaṁ. </span><br><p id=thi-ap10:15.1><span class=root>Paṭisambhidā catasso, </span><br><p id=thi-ap10:15.2><span class=root>…pe… </span><br><p id=thi-ap10:15.3><span class=root>kataṁ buddhassa sāsanaṁ”. </span><br><p id=thi-ap10:16.1><span class=root>Itthaṁ sudaṁ udakadāyikā bhikkhunī imā gāthāyo abhāsitthāti. </span><br><p id=thi-ap10:17.1><span class=root>Udakadāyikātheriyāpadānaṁ dasamaṁ. </span><br><p id=thi-ap10:18.1><span class=root>Sumedhāvaggo paṭhamo. </span><br><p id=thi-ap10:19.1><span class=root>Tassuddānaṁ </span><br><p id=thi-ap10:20.1><span class=root>Sumedhā mekhalādāyī, </span><br><p id=thi-ap10:20.2><span class=root>maṇḍapaṁ saṅkamaṁ dadā; </span><br><p id=thi-ap10:20.3><span class=root>Naḷamālī piṇḍadadā, </span><br><p id=thi-ap10:20.4><span class=root>kaṭacchu uppalappadā. </span><br><p id=thi-ap10:21.1><span class=root>Dīpadā dakadā ceva, </span><br><p id=thi-ap10:21.2><span class=root>gāthāyo gaṇitā iha; </span><br><p id=thi-ap10:21.3><span class=root>Ekagāthāsatañceva, </span><br><p id=thi-ap10:21.4><span class=root>tiṁsati ca taduttari. </span><br></main><footer class="container footer"><small><a href=/about/>Contact info</a></small></footer>