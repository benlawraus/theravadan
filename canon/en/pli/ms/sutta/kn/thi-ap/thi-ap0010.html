<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0009.html>Previous</a><a href=/canon/en/pli/ms/sutta/kn/thi-ap/thi-ap0011.html>Next</a></div><p><div class=verse-container id=thi-ap10:0.1><span>Therīapadāna </span></div><p><div class=verse-container id=thi-ap10:0.2><span>Sumedhāvagga </span></div><p><div class=verse-container id=thi-ap10:0.3><span class=big-bold>Udakadāyikātherīapadāna </span></div><p><div class=verse-container id=thi-ap10:1.1><span>“Nagare bandhumatiyā, </span></div><p><div class=verse-container id=thi-ap10:1.2><span>ahosiṁ udahārikā; </span></div><p><div class=verse-container id=thi-ap10:1.3><span>Udahārena jīvāmi, </span></div><p><div class=verse-container id=thi-ap10:1.4><span>tena posemi dārake. </span></div><p><div class=verse-container id=thi-ap10:2.1><span>Deyyadhammo ca me natthi, </span></div><p><div class=verse-container id=thi-ap10:2.2><span>puññakkhette anuttare; </span></div><p><div class=verse-container id=thi-ap10:2.3><span>Koṭṭhakaṁ upasaṅkamma, </span></div><p><div class=verse-container id=thi-ap10:2.4><span>udakaṁ paṭṭhapesahaṁ. </span></div><p><div class=verse-container id=thi-ap10:3.1><span>Tena kammena sukatena, </span></div><p><div class=verse-container id=thi-ap10:3.2><span>tāvatiṁsamagacchahaṁ; </span></div><p><div class=verse-container id=thi-ap10:3.3><span>Tattha me sukataṁ byamhaṁ, </span></div><p><div class=verse-container id=thi-ap10:3.4><span>udahārena nimmitaṁ. </span></div><p><div class=verse-container id=thi-ap10:4.1><span>Accharānaṁ sahassassa, </span></div><p><div class=verse-container id=thi-ap10:4.2><span>ahañhi pavarā tadā; </span></div><p><div class=verse-container id=thi-ap10:4.3><span>Dasaṭṭhānehi tā sabbā, </span></div><p><div class=verse-container id=thi-ap10:4.4><span>abhibhomi sadā ahaṁ. </span></div><p><div class=verse-container id=thi-ap10:5.1><span>Paññāsaṁ devarājūnaṁ, </span></div><p><div class=verse-container id=thi-ap10:5.2><span>mahesittamakārayiṁ; </span></div><p><div class=verse-container id=thi-ap10:5.3><span>Vīsaticakkavattīnaṁ, </span></div><p><div class=verse-container id=thi-ap10:5.4><span>mahesittamakārayiṁ. </span></div><p><div class=verse-container id=thi-ap10:6.1><span>Duve bhave saṁsarāmi, </span></div><p><div class=verse-container id=thi-ap10:6.2><span>devatte atha mānuse; </span></div><p><div class=verse-container id=thi-ap10:6.3><span>Duggatiṁ nābhijānāmi, </span></div><p><div class=verse-container id=thi-ap10:6.4><span>dakadānassidaṁ phalaṁ. </span></div><p><div class=verse-container id=thi-ap10:7.1><span>Pabbatagge dumagge vā, </span></div><p><div class=verse-container id=thi-ap10:7.2><span>antalikkhe ca bhūmiyaṁ; </span></div><p><div class=verse-container id=thi-ap10:7.3><span>Yadā udakamicchāmi, </span></div><p><div class=verse-container id=thi-ap10:7.4><span>khippaṁ paṭilabhāmahaṁ. </span></div><p><div class=verse-container id=thi-ap10:8.1><span>Avuṭṭhikā disā natthi, </span></div><p><div class=verse-container id=thi-ap10:8.2><span>santattā kuthitāpi ca; </span></div><p><div class=verse-container id=thi-ap10:8.3><span>Mama saṅkappamaññāya, </span></div><p><div class=verse-container id=thi-ap10:8.4><span>mahāmegho pavassati. </span></div><p><div class=verse-container id=thi-ap10:9.1><span>Kadāci nīyamānāya, </span></div><p><div class=verse-container id=thi-ap10:9.2><span>ñātisaṅghena me tadā; </span></div><p><div class=verse-container id=thi-ap10:9.3><span>Yadā icchāmahaṁ vassaṁ, </span></div><p><div class=verse-container id=thi-ap10:9.4><span>mahāmegho ajāyatha. </span></div><p><div class=verse-container id=thi-ap10:10.1><span>Uṇhaṁ vā pariḷāho vā, </span></div><p><div class=verse-container id=thi-ap10:10.2><span>sarīre me na vijjati; </span></div><p><div class=verse-container id=thi-ap10:10.3><span>Kāye ca me rajo natthi, </span></div><p><div class=verse-container id=thi-ap10:10.4><span>dakadānassidaṁ phalaṁ. </span></div><p><div class=verse-container id=thi-ap10:11.1><span>Visuddhamanasā ajja, </span></div><p><div class=verse-container id=thi-ap10:11.2><span>apetamanapāpikā; </span></div><p><div class=verse-container id=thi-ap10:11.3><span>Sabbāsavaparikkhīṇā, </span></div><p><div class=verse-container id=thi-ap10:11.4><span>natthi dāni punabbhavo. </span></div><p><div class=verse-container id=thi-ap10:12.1><span>Ekanavutito kappe, </span></div><p><div class=verse-container id=thi-ap10:12.2><span>yaṁ dakaṁ adadiṁ tadā; </span></div><p><div class=verse-container id=thi-ap10:12.3><span>Duggatiṁ nābhijānāmi, </span></div><p><div class=verse-container id=thi-ap10:12.4><span>dakadānassidaṁ phalaṁ. </span></div><p><div class=verse-container id=thi-ap10:13.1><span>Kilesā jhāpitā mayhaṁ, </span></div><p><div class=verse-container id=thi-ap10:13.2><span>…pe… </span></div><p><div class=verse-container id=thi-ap10:13.3><span>viharāmi anāsavā. </span></div><p><div class=verse-container id=thi-ap10:14.1><span>Svāgataṁ vata me āsi, </span></div><p><div class=verse-container id=thi-ap10:14.2><span>…pe… </span></div><p><div class=verse-container id=thi-ap10:14.3><span>kataṁ buddhassa sāsanaṁ. </span></div><p><div class=verse-container id=thi-ap10:15.1><span>Paṭisambhidā catasso, </span></div><p><div class=verse-container id=thi-ap10:15.2><span>…pe… </span></div><p><div class=verse-container id=thi-ap10:15.3><span>kataṁ buddhassa sāsanaṁ”. </span></div><p><div class=verse-container id=thi-ap10:16.1><span>Itthaṁ sudaṁ udakadāyikā bhikkhunī imā gāthāyo abhāsitthāti. </span></div><p><div class=verse-container id=thi-ap10:17.1><span>Udakadāyikātheriyāpadānaṁ dasamaṁ. </span></div><p><div class=verse-container id=thi-ap10:18.1><span>Sumedhāvaggo paṭhamo. </span></div><p><div class=verse-container id=thi-ap10:19.1><span>Tassuddānaṁ </span></div><p><div class=verse-container id=thi-ap10:20.1><span>Sumedhā mekhalādāyī, </span></div><p><div class=verse-container id=thi-ap10:20.2><span>maṇḍapaṁ saṅkamaṁ dadā; </span></div><p><div class=verse-container id=thi-ap10:20.3><span>Naḷamālī piṇḍadadā, </span></div><p><div class=verse-container id=thi-ap10:20.4><span>kaṭacchu uppalappadā. </span></div><p><div class=verse-container id=thi-ap10:21.1><span>Dīpadā dakadā ceva, </span></div><p><div class=verse-container id=thi-ap10:21.2><span>gāthāyo gaṇitā iha; </span></div><p><div class=verse-container id=thi-ap10:21.3><span>Ekagāthāsatañceva, </span></div><p><div class=verse-container id=thi-ap10:21.4><span>tiṁsati ca taduttari. </span></div><div class=flex-between><a href=/canon/en/pli/ms/sutta/kn/thi-ap/thi-ap0009.html>Previous</a><a href=/canon/en/pli/ms/sutta/kn/thi-ap/thi-ap0011.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>