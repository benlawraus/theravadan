<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0035.html>Previous</a><a href=/canon/en/pli/ms/sutta/kn/thi-ap/thi-ap0037.html>Next</a></div><p><div class=verse-container id=thi-ap36:0.1><span>Therīapadāna </span></div><p><div class=verse-container id=thi-ap36:0.2><span>Khattiyāvagga </span></div><p><div class=verse-container id=thi-ap36:0.3><span class=big-bold>6 Abhirūpanandātherīapadāna </span></div><p><div class=verse-container id=thi-ap36:1.1><span>“Ekanavutito kappe, </span></div><p><div class=verse-container id=thi-ap36:1.2><span>vipassī nāma nāyako; </span></div><p><div class=verse-container id=thi-ap36:1.3><span>Uppajji cārudassano, </span></div><p><div class=verse-container id=thi-ap36:1.4><span>sabbadhammesu cakkhumā. </span></div><p><div class=verse-container id=thi-ap36:2.1><span>Tadāhaṁ bandhumatiyaṁ, </span></div><p><div class=verse-container id=thi-ap36:2.2><span>iddhe phīte mahākule; </span></div><p><div class=verse-container id=thi-ap36:2.3><span>Jātā surūpā dayitā, </span></div><p><div class=verse-container id=thi-ap36:2.4><span>pūjanīyā janassa ca. </span></div><p><div class=verse-container id=thi-ap36:3.1><span>Upagantvā mahāvīraṁ, </span></div><p><div class=verse-container id=thi-ap36:3.2><span>vipassiṁ lokanāyakaṁ; </span></div><p><div class=verse-container id=thi-ap36:3.3><span>Dhammaṁ suṇitvā saraṇaṁ, </span></div><p><div class=verse-container id=thi-ap36:3.4><span>upesiṁ naranāyakaṁ. </span></div><p><div class=verse-container id=thi-ap36:4.1><span>Sīlesu saṁvutā hutvā, </span></div><p><div class=verse-container id=thi-ap36:4.2><span>nibbute ca naruttame; </span></div><p><div class=verse-container id=thi-ap36:4.3><span>Dhātuthūpassa upari, </span></div><p><div class=verse-container id=thi-ap36:4.4><span>soṇṇacchattamapūjayiṁ. </span></div><p><div class=verse-container id=thi-ap36:5.1><span>Muttacāgā sīlavatī, </span></div><p><div class=verse-container id=thi-ap36:5.2><span>yāvajīvaṁ tato cutā; </span></div><p><div class=verse-container id=thi-ap36:5.3><span>Jahitvā mānusaṁ dehaṁ, </span></div><p><div class=verse-container id=thi-ap36:5.4><span>tāvatiṁsūpagā ahaṁ. </span></div><p><div class=verse-container id=thi-ap36:6.1><span>Tadā dasahi ṭhānehi, </span></div><p><div class=verse-container id=thi-ap36:6.2><span>adhibhotvāna sesake; </span></div><p><div class=verse-container id=thi-ap36:6.3><span>Rūpasaddehi gandhehi, </span></div><p><div class=verse-container id=thi-ap36:6.4><span>rasehi phusanehi ca. </span></div><p><div class=verse-container id=thi-ap36:7.1><span>Āyunāpi ca vaṇṇena, </span></div><p><div class=verse-container id=thi-ap36:7.2><span>sukhena yasasāpi ca; </span></div><p><div class=verse-container id=thi-ap36:7.3><span>Tathevādhipateyyena, </span></div><p><div class=verse-container id=thi-ap36:7.4><span>adhigayha virocahaṁ. </span></div><p><div class=verse-container id=thi-ap36:8.1><span>Pacchime ca bhave dāni, </span></div><p><div class=verse-container id=thi-ap36:8.2><span>jātāhaṁ kapilavhaye; </span></div><p><div class=verse-container id=thi-ap36:8.3><span>Dhītā khemakasakkassa, </span></div><p><div class=verse-container id=thi-ap36:8.4><span>nandā nāmāti vissutā. </span></div><p><div class=verse-container id=thi-ap36:9.1><span>Abhirūpasampadampi, </span></div><p><div class=verse-container id=thi-ap36:9.2><span>ahu me kantisūcakaṁ; </span></div><p><div class=verse-container id=thi-ap36:9.3><span>Yadāhaṁ yobbanappattā, </span></div><p><div class=verse-container id=thi-ap36:9.4><span>rūpalāvaññabhūsitā. </span></div><p><div class=verse-container id=thi-ap36:10.1><span>Tadā mamatthe sakyānaṁ, </span></div><p><div class=verse-container id=thi-ap36:10.2><span>vivādo sumahā ahu; </span></div><p><div class=verse-container id=thi-ap36:10.3><span>Pabbājesi tato tāto, </span></div><p><div class=verse-container id=thi-ap36:10.4><span>‘mā sakyā vinassiṁsu’ti. </span></div><p><div class=verse-container id=thi-ap36:11.1><span>Pabbajitvā tathāgataṁ, </span></div><p><div class=verse-container id=thi-ap36:11.2><span>rūpadessiṁ naruttamaṁ; </span></div><p><div class=verse-container id=thi-ap36:11.3><span>Sutvāna nopagacchāmi, </span></div><p><div class=verse-container id=thi-ap36:11.4><span>mama rūpena gabbitā. </span></div><p><div class=verse-container id=thi-ap36:12.1><span>Ovādampi na gacchāmi, </span></div><p><div class=verse-container id=thi-ap36:12.2><span>buddhadassanabhīrutā; </span></div><p><div class=verse-container id=thi-ap36:12.3><span>Tadā jino upāyena, </span></div><p><div class=verse-container id=thi-ap36:12.4><span>upanetvā sasantikaṁ. </span></div><p><div class=verse-container id=thi-ap36:13.1><span>Tissitthiyo nidassesi, </span></div><p><div class=verse-container id=thi-ap36:13.2><span>iddhiyā maggakovido; </span></div><p><div class=verse-container id=thi-ap36:13.3><span>Accharārūpasadisaṁ, </span></div><p><div class=verse-container id=thi-ap36:13.4><span>taruṇiṁ jaritaṁ mataṁ. </span></div><p><div class=verse-container id=thi-ap36:14.1><span>Tāyo disvā susaṁviggā, </span></div><p><div class=verse-container id=thi-ap36:14.2><span>virattāse kaḷevare; </span></div><p><div class=verse-container id=thi-ap36:14.3><span>Aṭṭhāsiṁ bhavanibbindā, </span></div><p><div class=verse-container id=thi-ap36:14.4><span>tadā maṁ āha nāyako. </span></div><p><div class=verse-container id=thi-ap36:15.1><span>‘Āturaṁ asuciṁ pūtiṁ, </span></div><p><div class=verse-container id=thi-ap36:15.2><span>passa nande samussayaṁ; </span></div><p><div class=verse-container id=thi-ap36:15.3><span>Uggharantaṁ paggharantaṁ, </span></div><p><div class=verse-container id=thi-ap36:15.4><span>bālānaṁ abhinanditaṁ. </span></div><p><div class=verse-container id=thi-ap36:16.1><span>Asubhāya cittaṁ bhāvehi, </span></div><p><div class=verse-container id=thi-ap36:16.2><span>ekaggaṁ susamāhitaṁ; </span></div><p><div class=verse-container id=thi-ap36:16.3><span>Yathā idaṁ tathā etaṁ, </span></div><p><div class=verse-container id=thi-ap36:16.4><span>yathā etaṁ tathā idaṁ. </span></div><p><div class=verse-container id=thi-ap36:17.1><span>Evametaṁ avekkhantī, </span></div><p><div class=verse-container id=thi-ap36:17.2><span>rattindivamatanditā; </span></div><p><div class=verse-container id=thi-ap36:17.3><span>Tato sakāya paññāya, </span></div><p><div class=verse-container id=thi-ap36:17.4><span>abhinibbijjha vacchasi’. </span></div><p><div class=verse-container id=thi-ap36:18.1><span>Tassā me appamattāya, </span></div><p><div class=verse-container id=thi-ap36:18.2><span>vicarantiyā yoniso; </span></div><p><div class=verse-container id=thi-ap36:18.3><span>Yathābhūtaṁ ayaṁ kāyo, </span></div><p><div class=verse-container id=thi-ap36:18.4><span>diṭṭho santarabāhiro. </span></div><p><div class=verse-container id=thi-ap36:19.1><span>Atha nibbindahaṁ kāye, </span></div><p><div class=verse-container id=thi-ap36:19.2><span>ajjhattañca virajjahaṁ; </span></div><p><div class=verse-container id=thi-ap36:19.3><span>Appamattā visaṁyuttā, </span></div><p><div class=verse-container id=thi-ap36:19.4><span>upasantāmhi nibbutā. </span></div><p><div class=verse-container id=thi-ap36:20.1><span>Iddhīsu ca vasī homi, </span></div><p><div class=verse-container id=thi-ap36:20.2><span>dibbāya sotadhātuyā; </span></div><p><div class=verse-container id=thi-ap36:20.3><span>Cetopariyañāṇassa, </span></div><p><div class=verse-container id=thi-ap36:20.4><span>vasī homi mahāmune. </span></div><p><div class=verse-container id=thi-ap36:21.1><span>Pubbenivāsaṁ jānāmi, </span></div><p><div class=verse-container id=thi-ap36:21.2><span>dibbacakkhu visodhitaṁ; </span></div><p><div class=verse-container id=thi-ap36:21.3><span>Sabbāsavā parikkhīṇā, </span></div><p><div class=verse-container id=thi-ap36:21.4><span>natthi dāni punabbhavo. </span></div><p><div class=verse-container id=thi-ap36:22.1><span>Atthadhammaniruttīsu, </span></div><p><div class=verse-container id=thi-ap36:22.2><span>paṭibhāne tatheva ca; </span></div><p><div class=verse-container id=thi-ap36:22.3><span>Ñāṇaṁ mama mahāvīra, </span></div><p><div class=verse-container id=thi-ap36:22.4><span>uppannaṁ tava santike. </span></div><p><div class=verse-container id=thi-ap36:23.1><span>Kilesā jhāpitā mayhaṁ, </span></div><p><div class=verse-container id=thi-ap36:23.2><span>…pe… </span></div><p><div class=verse-container id=thi-ap36:23.3><span>viharāmi anāsavā. </span></div><p><div class=verse-container id=thi-ap36:24.1><span>Svāgataṁ vata me āsi, </span></div><p><div class=verse-container id=thi-ap36:24.2><span>…pe… </span></div><p><div class=verse-container id=thi-ap36:24.3><span>kataṁ buddhassa sāsanaṁ. </span></div><p><div class=verse-container id=thi-ap36:25.1><span>Paṭisambhidā catasso, </span></div><p><div class=verse-container id=thi-ap36:25.2><span>…pe… </span></div><p><div class=verse-container id=thi-ap36:25.3><span>kataṁ buddhassa sāsanaṁ”. </span></div><p><div class=verse-container id=thi-ap36:26.1><span>Itthaṁ sudaṁ abhirūpanandā bhikkhunī imā gāthāyo abhāsitthāti. </span></div><p><div class=verse-container id=thi-ap36:27.1><span>Abhirūpanandātheriyāpadānaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0035.html>Previous</a><a href=/canon/en/pli/ms/sutta/kn/thi-ap/thi-ap0037.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>