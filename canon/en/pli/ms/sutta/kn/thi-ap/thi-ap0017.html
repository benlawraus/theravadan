<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0016.html>Previous</a><a href=/canon/en/pli/ms/sutta/kn/thi-ap/thi-ap0018.html>Next</a></div><p id=thi-ap17:0.1><span class=root>Therīapadāna </span><br><p id=thi-ap17:0.2><span class=root>Ekūposathikavagga </span><br><p id=thi-ap17:0.3><span class="root big-bold">Mahāpajāpatigotamītherīapadāna </span><br><p id=thi-ap17:1.1><span class=root>Ekadā lokapajjoto, </span><br><p id=thi-ap17:1.2><span class=root>vesāliyaṁ mahāvane; </span><br><p id=thi-ap17:1.3><span class=root>Kūṭāgāre susālāyaṁ, </span><br><p id=thi-ap17:1.4><span class=root>vasate narasārathi. </span><br><p id=thi-ap17:2.1><span class=root>Tadā jinassa mātucchā, </span><br><p id=thi-ap17:2.2><span class=root>mahāgotami bhikkhunī; </span><br><p id=thi-ap17:2.3><span class=root>Tahiṁ kate pure ramme, </span><br><p id=thi-ap17:2.4><span class=root>vasī bhikkhunupassaye. </span><br><p id=thi-ap17:3.1><span class=root>Bhikkhunīhi vimuttāhi, </span><br><p id=thi-ap17:3.2><span class=root>satehi saha pañcahi; </span><br><p id=thi-ap17:3.3><span class=root>Rahogatāya tassevaṁ, </span><br><p id=thi-ap17:3.4><span class=root>citassāsi vitakkitaṁ. </span><br><p id=thi-ap17:4.1><span class=root>“Buddhassa parinibbānaṁ, </span><br><p id=thi-ap17:4.2><span class=root>sāvakaggayugassa vā; </span><br><p id=thi-ap17:4.3><span class=root>Rāhulānandanandānaṁ, </span><br><p id=thi-ap17:4.4><span class=root>nāhaṁ lacchāmi passituṁ. </span><br><p id=thi-ap17:5.1><span class=root>Buddhassa parinibbānā, </span><br><p id=thi-ap17:5.2><span class=root>sāvakaggayugassa vā; </span><br><p id=thi-ap17:5.3><span class=root>Mahākassapanandānaṁ, </span><br><p id=thi-ap17:5.4><span class=root>ānandarāhulāna ca. </span><br><p id=thi-ap17:6.1><span class=root>Paṭikaccāyusaṅkhāraṁ, </span><br><p id=thi-ap17:6.2><span class=root>osajjitvāna nibbutiṁ; </span><br><p id=thi-ap17:6.3><span class=root>Gaccheyyaṁ lokanāthena, </span><br><p id=thi-ap17:6.4><span class=root>anuññātā mahesinā”. </span><br><p id=thi-ap17:7.1><span class=root>Tathā pañcasatānampi, </span><br><p id=thi-ap17:7.2><span class=root>bhikkhunīnaṁ vitakkitaṁ; </span><br><p id=thi-ap17:7.3><span class=root>Āsi khemādikānampi, </span><br><p id=thi-ap17:7.4><span class=root>etadeva vitakkitaṁ. </span><br><p id=thi-ap17:8.1><span class=root>Bhūmicālo tadā āsi, </span><br><p id=thi-ap17:8.2><span class=root>nāditā devadundubhī; </span><br><p id=thi-ap17:8.3><span class=root>Upassayādhivatthāyo, </span><br><p id=thi-ap17:8.4><span class=root>devatā sokapīḷitā. </span><br><p id=thi-ap17:9.1><span class=root>Vilapantā sukaruṇaṁ, </span><br><p id=thi-ap17:9.2><span class=root>tatthassūni pavattayuṁ; </span><br><p id=thi-ap17:9.3><span class=root>Mittā bhikkhuniyo tāhi, </span><br><p id=thi-ap17:9.4><span class=root>upagantvāna gotamiṁ. </span><br><p id=thi-ap17:10.1><span class=root>Nipacca sirasā pāde, </span><br><p id=thi-ap17:10.2><span class=root>idaṁ vacanamabravuṁ; </span><br><p id=thi-ap17:10.3><span class=root>Tattha toyalavāsittā, </span><br><p id=thi-ap17:10.4><span class=root>mayamayye rahogatā. </span><br><p id=thi-ap17:11.1><span class=root>Sā calā calitā bhūmi, </span><br><p id=thi-ap17:11.2><span class=root>nāditā devadundubhī; </span><br><p id=thi-ap17:11.3><span class=root>Paridevā ca suyyante, </span><br><p id=thi-ap17:11.4><span class=root>kimatthaṁ nūna gotamī. </span><br><p id=thi-ap17:12.1><span class=root>Tadā avoca sā sabbaṁ, </span><br><p id=thi-ap17:12.2><span class=root>yathāparivitakkitaṁ; </span><br><p id=thi-ap17:12.3><span class=root>Tāyopi sabbā āhaṁsu, </span><br><p id=thi-ap17:12.4><span class=root>yathāparivitakkitaṁ. </span><br><p id=thi-ap17:13.1><span class=root>“Yadi te rucitaṁ ayye, </span><br><p id=thi-ap17:13.2><span class=root>nibbānaṁ paramaṁ sivaṁ; </span><br><p id=thi-ap17:13.3><span class=root>Nibbāyissāma sabbāpi, </span><br><p id=thi-ap17:13.4><span class=root>buddhānuññāya subbate. </span><br><p id=thi-ap17:14.1><span class=root>Mayaṁ sahāva nikkhantā, </span><br><p id=thi-ap17:14.2><span class=root>gharāpi ca bhavāpi ca; </span><br><p id=thi-ap17:14.3><span class=root>Sahāyeva gamissāma, </span><br><p id=thi-ap17:14.4><span class=root>nibbānaṁ padamuttamaṁ”. </span><br><p id=thi-ap17:15.1><span class=root>“Nibbānāya vajantīnaṁ, </span><br><p id=thi-ap17:15.2><span class=root>kiṁ vakkhāmī”ti sā vadaṁ; </span><br><p id=thi-ap17:15.3><span class=root>Saha sabbāhi niggañchi, </span><br><p id=thi-ap17:15.4><span class=root>bhikkhunīnilayā tadā. </span><br><p id=thi-ap17:16.1><span class=root>“Upassaye yādhivatthā, </span><br><p id=thi-ap17:16.2><span class=root>devatā tā khamantu me; </span><br><p id=thi-ap17:16.3><span class=root>Bhikkhunīnilayassedaṁ, </span><br><p id=thi-ap17:16.4><span class=root>pacchimaṁ dassanaṁ mama. </span><br><p id=thi-ap17:17.1><span class=root>Na jarā maccu vā yattha, </span><br><p id=thi-ap17:17.2><span class=root>appiyehi samāgamo; </span><br><p id=thi-ap17:17.3><span class=root>Piyehi na viyogotthi, </span><br><p id=thi-ap17:17.4><span class=root>taṁ vajissaṁ asaṅkhataṁ”. </span><br><p id=thi-ap17:18.1><span class=root>Avītarāgā taṁ sutvā, </span><br><p id=thi-ap17:18.2><span class=root>vacanaṁ sugatorasā; </span><br><p id=thi-ap17:18.3><span class=root>Sokaṭṭā parideviṁsu, </span><br><p id=thi-ap17:18.4><span class=root>“aho no appapuññatā. </span><br><p id=thi-ap17:19.1><span class=root>Bhikkhunīnilayo suñño, </span><br><p id=thi-ap17:19.2><span class=root>bhūto tāhi vinā ayaṁ; </span><br><p id=thi-ap17:19.3><span class=root>Pabhāte viya tārāyo, </span><br><p id=thi-ap17:19.4><span class=root>na dissanti jinorasā. </span><br><p id=thi-ap17:20.1><span class=root>Nibbānaṁ gotamī yāti, </span><br><p id=thi-ap17:20.2><span class=root>satehi saha pañcahi; </span><br><p id=thi-ap17:20.3><span class=root>Nadīsatehiva saha, </span><br><p id=thi-ap17:20.4><span class=root>gaṅgā pañcahi sāgaraṁ”. </span><br><p id=thi-ap17:21.1><span class=root>Rathiyāya vajantiyo, </span><br><p id=thi-ap17:21.2><span class=root>disvā saddhā upāsikā; </span><br><p id=thi-ap17:21.3><span class=root>Gharā nikkhamma pādesu, </span><br><p id=thi-ap17:21.4><span class=root>nipacca idamabravuṁ. </span><br><p id=thi-ap17:22.1><span class=root>“Pasīdassu mahābhoge, </span><br><p id=thi-ap17:22.2><span class=root>anāthāyo vihāya no; </span><br><p id=thi-ap17:22.3><span class=root>Tayā na yuttā nibbātuṁ, </span><br><p id=thi-ap17:22.4><span class=root>icchaṭṭā vilapiṁsu tā”. </span><br><p id=thi-ap17:23.1><span class=root>Tāsaṁ sokapahānatthaṁ, </span><br><p id=thi-ap17:23.2><span class=root>avoca madhuraṁ giraṁ; </span><br><p id=thi-ap17:23.3><span class=root>“Ruditena alaṁ puttā, </span><br><p id=thi-ap17:23.4><span class=root>hāsakāloyamajja vo. </span><br><p id=thi-ap17:24.1><span class=root>Pariññātaṁ mayā dukkhaṁ, </span><br><p id=thi-ap17:24.2><span class=root>dukkhahetu vivajjito; </span><br><p id=thi-ap17:24.3><span class=root>Nirodho me sacchikato, </span><br><p id=thi-ap17:24.4><span class=root>maggo cāpi subhāvito. </span><br><p id=thi-ap17:25.1><span class=root>Paṭhamaṁ bhāṇavāraṁ. </span><br><p id=thi-ap17:26.1><span class=root>Pariciṇṇo mayā satthā, </span><br><p id=thi-ap17:26.2><span class=root>kataṁ buddhassa sāsanaṁ; </span><br><p id=thi-ap17:26.3><span class=root>Ohito garuko bhāro, </span><br><p id=thi-ap17:26.4><span class=root>bhavanetti samūhatā. </span><br><p id=thi-ap17:27.1><span class=root>Yassatthāya pabbajitā, </span><br><p id=thi-ap17:27.2><span class=root>agārasmānagāriyaṁ; </span><br><p id=thi-ap17:27.3><span class=root>So me attho anuppatto, </span><br><p id=thi-ap17:27.4><span class=root>sabbasaṁyojanakkhayo. </span><br><p id=thi-ap17:28.1><span class=root>Buddho tassa ca saddhammo, </span><br><p id=thi-ap17:28.2><span class=root>anūno yāva tiṭṭhati; </span><br><p id=thi-ap17:28.3><span class=root>Nibbātuṁ tāva kālo me, </span><br><p id=thi-ap17:28.4><span class=root>mā maṁ socatha puttikā. </span><br><p id=thi-ap17:29.1><span class=root>Koṇḍaññānandanandādī, </span><br><p id=thi-ap17:29.2><span class=root>tiṭṭhanti rāhulo jino; </span><br><p id=thi-ap17:29.3><span class=root>Sukhito sahito saṅgho, </span><br><p id=thi-ap17:29.4><span class=root>hatadabbā ca titthiyā. </span><br><p id=thi-ap17:30.1><span class=root>Okkākavaṁsassa yaso, </span><br><p id=thi-ap17:30.2><span class=root>ussito māramaddano; </span><br><p id=thi-ap17:30.3><span class=root>Nanu sampati kālo me, </span><br><p id=thi-ap17:30.4><span class=root>nibbānatthāya puttikā. </span><br><p id=thi-ap17:31.1><span class=root>Cirappabhuti yaṁ mayhaṁ, </span><br><p id=thi-ap17:31.2><span class=root>patthitaṁ ajja sijjhate; </span><br><p id=thi-ap17:31.3><span class=root>Ānandabherikāloyaṁ, </span><br><p id=thi-ap17:31.4><span class=root>kiṁ vo assūhi puttikā. </span><br><p id=thi-ap17:32.1><span class=root>Sace mayi dayā atthi, </span><br><p id=thi-ap17:32.2><span class=root>yadi catthi kataññutā; </span><br><p id=thi-ap17:32.3><span class=root>Saddhammaṭṭhitiyā sabbā, </span><br><p id=thi-ap17:32.4><span class=root>karotha vīriyaṁ daḷhaṁ. </span><br><p id=thi-ap17:33.1><span class=root>Thīnaṁ adāsi pabbajjaṁ, </span><br><p id=thi-ap17:33.2><span class=root>sambuddho yācito mayā; </span><br><p id=thi-ap17:33.3><span class=root>Tasmā yathāhaṁ nandissaṁ, </span><br><p id=thi-ap17:33.4><span class=root>tathā tamanutiṭṭhatha”. </span><br><p id=thi-ap17:34.1><span class=root>Tā evamanusāsitvā, </span><br><p id=thi-ap17:34.2><span class=root>bhikkhunīhi purakkhatā; </span><br><p id=thi-ap17:34.3><span class=root>Upecca buddhaṁ vanditvā, </span><br><p id=thi-ap17:34.4><span class=root>idaṁ vacanamabravi. </span><br><p id=thi-ap17:35.1><span class=root>“Ahaṁ sugata te mātā, </span><br><p id=thi-ap17:35.2><span class=root>tvañca vīra pitā mama; </span><br><p id=thi-ap17:35.3><span class=root>Saddhammasukhada nātha, </span><br><p id=thi-ap17:35.4><span class=root>tayā jātāmhi gotama. </span><br><p id=thi-ap17:36.1><span class=root>Saṁvaddhitoyaṁ sugata, </span><br><p id=thi-ap17:36.2><span class=root>rūpakāyo mayā tava; </span><br><p id=thi-ap17:36.3><span class=root>Anindito dhammakāyo, </span><br><p id=thi-ap17:36.4><span class=root>mama saṁvaddhito tayā. </span><br><p id=thi-ap17:37.1><span class=root>Muhuttaṁ taṇhāsamaṇaṁ, </span><br><p id=thi-ap17:37.2><span class=root>khīraṁ tvaṁ pāyito mayā; </span><br><p id=thi-ap17:37.3><span class=root>Tayāhaṁ santamaccantaṁ, </span><br><p id=thi-ap17:37.4><span class=root>dhammakhīrañhi pāyitā. </span><br><p id=thi-ap17:38.1><span class=root>Bandhanārakkhane mayhaṁ, </span><br><p id=thi-ap17:38.2><span class=root>anaṇo tvaṁ mahāmune; </span><br><p id=thi-ap17:38.3><span class=root>Puttakāmā thiyo yācaṁ, </span><br><p id=thi-ap17:38.4><span class=root>labhanti tādisaṁ sutaṁ. </span><br><p id=thi-ap17:39.1><span class=root>Mandhātādinarindānaṁ, </span><br><p id=thi-ap17:39.2><span class=root>yā mātā sā bhavaṇṇave; </span><br><p id=thi-ap17:39.3><span class=root>Nimuggāhaṁ tayā putta, </span><br><p id=thi-ap17:39.4><span class=root>tāritā bhavasāgarā. </span><br><p id=thi-ap17:40.1><span class=root>Rañño mātā mahesīti, </span><br><p id=thi-ap17:40.2><span class=root>sulabhaṁ nāmamitthinaṁ; </span><br><p id=thi-ap17:40.3><span class=root>Buddhamātāti yaṁ nāmaṁ, </span><br><p id=thi-ap17:40.4><span class=root>etaṁ paramadullabhaṁ. </span><br><p id=thi-ap17:41.1><span class=root>Tañca laddhaṁ mahāvīra, </span><br><p id=thi-ap17:41.2><span class=root>paṇidhānaṁ mamaṁ tayā; </span><br><p id=thi-ap17:41.3><span class=root>Aṇukaṁ vā mahantaṁ vā, </span><br><p id=thi-ap17:41.4><span class=root>taṁ sabbaṁ pūritaṁ mayā. </span><br><p id=thi-ap17:42.1><span class=root>Parinibbātumicchāmi, </span><br><p id=thi-ap17:42.2><span class=root>vihāyemaṁ kaḷevaraṁ; </span><br><p id=thi-ap17:42.3><span class=root>Anujānāhi me vīra, </span><br><p id=thi-ap17:42.4><span class=root>dukkhantakara nāyaka. </span><br><p id=thi-ap17:43.1><span class=root>Cakkaṅkusadhajākiṇṇe, </span><br><p id=thi-ap17:43.2><span class=root>pāde kamalakomale; </span><br><p id=thi-ap17:43.3><span class=root>Pasārehi paṇāmaṁ te, </span><br><p id=thi-ap17:43.4><span class=root>karissaṁ puttauttame. </span><br><p id=thi-ap17:44.1><span class=root>Suvaṇṇarāsisaṅkāsaṁ, </span><br><p id=thi-ap17:44.2><span class=root>sarīraṁ kuru pākaṭaṁ; </span><br><p id=thi-ap17:44.3><span class=root>Katvā dehaṁ sudiṭṭhaṁ te, </span><br><p id=thi-ap17:44.4><span class=root>santiṁ gacchāmi nāyaka”. </span><br><p id=thi-ap17:45.1><span class=root>Dvattiṁsalakkhaṇūpetaṁ, </span><br><p id=thi-ap17:45.2><span class=root>suppabhālaṅkataṁ tanuṁ; </span><br><p id=thi-ap17:45.3><span class=root>Sañjhāghanāva bālakkaṁ, </span><br><p id=thi-ap17:45.4><span class=root>mātucchaṁ dassayī jino. </span><br><p id=thi-ap17:46.1><span class=root>Phullāravindasaṅkāse, </span><br><p id=thi-ap17:46.2><span class=root>taruṇādiccasappabhe; </span><br><p id=thi-ap17:46.3><span class=root>Cakkaṅkite pādatale, </span><br><p id=thi-ap17:46.4><span class=root>tato sā sirasā pati. </span><br><p id=thi-ap17:47.1><span class=root>“Paṇamāmi narādicca, </span><br><p id=thi-ap17:47.2><span class=root>ādiccakulaketukaṁ; </span><br><p id=thi-ap17:47.3><span class=root>Pacchime maraṇe mayhaṁ, </span><br><p id=thi-ap17:47.4><span class=root>na taṁ ikkhāmahaṁ puno. </span><br><p id=thi-ap17:48.1><span class=root>Itthiyo nāma lokagga, </span><br><p id=thi-ap17:48.2><span class=root>sabbadosākarā matā; </span><br><p id=thi-ap17:48.3><span class=root>Yadi ko catthi doso me, </span><br><p id=thi-ap17:48.4><span class=root>khamassu karuṇākara. </span><br><p id=thi-ap17:49.1><span class=root>Itthikānañca pabbajjaṁ, </span><br><p id=thi-ap17:49.2><span class=root>haṁ taṁ yāciṁ punappunaṁ; </span><br><p id=thi-ap17:49.3><span class=root>Tattha ce atthi doso me, </span><br><p id=thi-ap17:49.4><span class=root>taṁ khamassu narāsabha. </span><br><p id=thi-ap17:50.1><span class=root>Mayā bhikkhuniyo vīra, </span><br><p id=thi-ap17:50.2><span class=root>tavānuññāya sāsitā; </span><br><p id=thi-ap17:50.3><span class=root>Tatra ce atthi dunnītaṁ, </span><br><p id=thi-ap17:50.4><span class=root>taṁ khamassu khamādhipa”. </span><br><p id=thi-ap17:51.1><span class=root>“Akkhante nāma khantabbaṁ, </span><br><p id=thi-ap17:51.2><span class=root>kiṁ bhave guṇabhūsane; </span><br><p id=thi-ap17:51.3><span class=root>Kimuttaraṁ te vakkhāmi, </span><br><p id=thi-ap17:51.4><span class=root>nibbānāya vajantiyā. </span><br><p id=thi-ap17:52.1><span class=root>Suddhe anūne mama bhikkhusaṅghe, </span><br><p id=thi-ap17:52.2><span class=root>Lokā ito nissarituṁ khamante; </span><br><p id=thi-ap17:52.3><span class=root>Pabhātakāle byasanaṅgatānaṁ, </span><br><p id=thi-ap17:52.4><span class=root>Disvāna niyyātiva candalekhā”. </span><br><p id=thi-ap17:53.1><span class=root>Tadetarā bhikkhuniyo jinaggaṁ, </span><br><p id=thi-ap17:53.2><span class=root>Tārāva candānugatā sumeruṁ; </span><br><p id=thi-ap17:53.3><span class=root>Padakkhiṇaṁ kacca nipacca pāde, </span><br><p id=thi-ap17:53.4><span class=root>Ṭhitā mukhantaṁ samudikkhamānā. </span><br><p id=thi-ap17:54.1><span class=root>“Na tittipubbaṁ tava dassanena, </span><br><p id=thi-ap17:54.2><span class=root>Cakkhuṁ na sotaṁ tava bhāsitena; </span><br><p id=thi-ap17:54.3><span class=root>Cittaṁ mamaṁ kevalamekameva, </span><br><p id=thi-ap17:54.4><span class=root>Pappuyya taṁ dhammarasena titti. </span><br><p id=thi-ap17:55.1><span class=root>Nadato parisāyaṁ te, </span><br><p id=thi-ap17:55.2><span class=root>vāditabbapahārino; </span><br><p id=thi-ap17:55.3><span class=root>Ye te dakkhanti vadanaṁ, </span><br><p id=thi-ap17:55.4><span class=root>dhaññā te narapuṅgava. </span><br><p id=thi-ap17:56.1><span class=root>Dīghaṅgulī tambanakhe, </span><br><p id=thi-ap17:56.2><span class=root>subhe āyatapaṇhike; </span><br><p id=thi-ap17:56.3><span class=root>Ye pāde paṇamissanti, </span><br><p id=thi-ap17:56.4><span class=root>tepi dhaññā guṇandhara. </span><br><p id=thi-ap17:57.1><span class=root>Madhurāni pahaṭṭhāni, </span><br><p id=thi-ap17:57.2><span class=root>dosagghāni hitāni ca; </span><br><p id=thi-ap17:57.3><span class=root>Ye te vākyāni suyyanti, </span><br><p id=thi-ap17:57.4><span class=root>tepi dhaññā naruttama. </span><br><p id=thi-ap17:58.1><span class=root>Dhaññāhaṁ te mahāvīra, </span><br><p id=thi-ap17:58.2><span class=root>pādapūjanatapparā; </span><br><p id=thi-ap17:58.3><span class=root>Tiṇṇasaṁsārakantārā, </span><br><p id=thi-ap17:58.4><span class=root>suvākyena sirīmato”. </span><br><p id=thi-ap17:59.1><span class=root>Tato sā anusāvetvā, </span><br><p id=thi-ap17:59.2><span class=root>bhikkhusaṅghampi subbatā; </span><br><p id=thi-ap17:59.3><span class=root>Rāhulānandanande ca, </span><br><p id=thi-ap17:59.4><span class=root>vanditvā idamabravi. </span><br><p id=thi-ap17:60.1><span class=root>“Āsīvisālayasame, </span><br><p id=thi-ap17:60.2><span class=root>rogāvāse kaḷevare; </span><br><p id=thi-ap17:60.3><span class=root>Nibbindā dukkhasaṅghāṭe, </span><br><p id=thi-ap17:60.4><span class=root>jarāmaraṇagocare. </span><br><p id=thi-ap17:61.1><span class=root>Nānākalimalākiṇṇe, </span><br><p id=thi-ap17:61.2><span class=root>parāyatte nirīhake; </span><br><p id=thi-ap17:61.3><span class=root>Tena nibbātumicchāmi, </span><br><p id=thi-ap17:61.4><span class=root>anumaññatha puttakā”. </span><br><p id=thi-ap17:62.1><span class=root>Nando rāhulabhaddo ca, </span><br><p id=thi-ap17:62.2><span class=root>vītasokā nirāsavā; </span><br><p id=thi-ap17:62.3><span class=root>Ṭhitācalaṭṭhiti thirā, </span><br><p id=thi-ap17:62.4><span class=root>dhammatamanucintayuṁ. </span><br><p id=thi-ap17:63.1><span class=root>“Dhiratthu saṅkhataṁ lolaṁ, </span><br><p id=thi-ap17:63.2><span class=root>asāraṁ kadalūpamaṁ; </span><br><p id=thi-ap17:63.3><span class=root>Māyāmarīcisadisaṁ, </span><br><p id=thi-ap17:63.4><span class=root>ittaraṁ anavaṭṭhitaṁ. </span><br><p id=thi-ap17:64.1><span class=root>Yattha nāma jinassāyaṁ, </span><br><p id=thi-ap17:64.2><span class=root>mātucchā buddhaposikā; </span><br><p id=thi-ap17:64.3><span class=root>Gotamī nidhanaṁ yāti, </span><br><p id=thi-ap17:64.4><span class=root>aniccaṁ sabbasaṅkhataṁ”. </span><br><p id=thi-ap17:65.1><span class=root>Ānando ca tadā sekho, </span><br><p id=thi-ap17:65.2><span class=root>sokaṭṭo jinavacchalo; </span><br><p id=thi-ap17:65.3><span class=root>Tatthassūni karonto so, </span><br><p id=thi-ap17:65.4><span class=root>karuṇaṁ paridevati. </span><br><p id=thi-ap17:66.1><span class=root>“Hā santiṁ gotamī yāti, </span><br><p id=thi-ap17:66.2><span class=root>nūna buddhopi nibbutiṁ; </span><br><p id=thi-ap17:66.3><span class=root>Gacchati na cireneva, </span><br><p id=thi-ap17:66.4><span class=root>aggiriva nirindhano”. </span><br><p id=thi-ap17:67.1><span class=root>Evaṁ vilāpamānaṁ taṁ, </span><br><p id=thi-ap17:67.2><span class=root>ānandaṁ āha gotamī; </span><br><p id=thi-ap17:67.3><span class=root>Sutasāgaragambhīra- </span><br><p id=thi-ap17:67.4><span class=root>buddhopaṭṭhānatappara. </span><br><p id=thi-ap17:68.1><span class=root>“Na yuttaṁ socituṁ putta, </span><br><p id=thi-ap17:68.2><span class=root>hāsakāle upaṭṭhite; </span><br><p id=thi-ap17:68.3><span class=root>Tayā me saraṇaṁ putta, </span><br><p id=thi-ap17:68.4><span class=root>nibbānaṁ tamupāgataṁ. </span><br><p id=thi-ap17:69.1><span class=root>Tayā tāta samajjhiṭṭho, </span><br><p id=thi-ap17:69.2><span class=root>pabbajjaṁ anujāni no; </span><br><p id=thi-ap17:69.3><span class=root>Mā putta vimano hohi, </span><br><p id=thi-ap17:69.4><span class=root>saphalo te parissamo. </span><br><p id=thi-ap17:70.1><span class=root>Yaṁ na diṭṭhaṁ purāṇehi, </span><br><p id=thi-ap17:70.2><span class=root>titthikācariyehipi; </span><br><p id=thi-ap17:70.3><span class=root>Taṁ padaṁ sukumārīhi, </span><br><p id=thi-ap17:70.4><span class=root>sattavassāhi veditaṁ. </span><br><p id=thi-ap17:71.1><span class=root>Buddhasāsanapāleta, </span><br><p id=thi-ap17:71.2><span class=root>pacchimaṁ dassanaṁ tava; </span><br><p id=thi-ap17:71.3><span class=root>Tattha gacchāmahaṁ putta, </span><br><p id=thi-ap17:71.4><span class=root>gato yattha na dissate. </span><br><p id=thi-ap17:72.1><span class=root>Kadāci dhammaṁ desento, </span><br><p id=thi-ap17:72.2><span class=root>khipī lokagganāyako; </span><br><p id=thi-ap17:72.3><span class=root>Tadāhaṁ āsīsavācaṁ, </span><br><p id=thi-ap17:72.4><span class=root>avocaṁ anukampikā. </span><br><p id=thi-ap17:73.1><span class=root>‘Ciraṁ jīva mahāvīra, </span><br><p id=thi-ap17:73.2><span class=root>kappaṁ tiṭṭha mahāmune; </span><br><p id=thi-ap17:73.3><span class=root>Sabbalokassa atthāya, </span><br><p id=thi-ap17:73.4><span class=root>bhavassu ajarāmaro’. </span><br><p id=thi-ap17:74.1><span class=root>Taṁ tathāvādiniṁ buddho, </span><br><p id=thi-ap17:74.2><span class=root>mamaṁ so etadabravi; </span><br><p id=thi-ap17:74.3><span class=root>‘Na hevaṁ vandiyā buddhā, </span><br><p id=thi-ap17:74.4><span class=root>yathā vandasi gotamī’. </span><br><p id=thi-ap17:75.1><span class=root>‘Kathaṁ carahi sabbaññū, </span><br><p id=thi-ap17:75.2><span class=root>vanditabbā tathāgatā; </span><br><p id=thi-ap17:75.3><span class=root>Kathaṁ avandiyā buddhā, </span><br><p id=thi-ap17:75.4><span class=root>taṁ me akkhāhi pucchito’. </span><br><p id=thi-ap17:76.1><span class=root>‘Āraddhavīriye pahitatte, </span><br><p id=thi-ap17:76.2><span class=root>Niccaṁ daḷhaparakkame; </span><br><p id=thi-ap17:76.3><span class=root>Samagge sāvake passa, </span><br><p id=thi-ap17:76.4><span class=root>Etaṁ buddhānavandanaṁ’. </span><br><p id=thi-ap17:77.1><span class=root>Tato upassayaṁ gantvā, </span><br><p id=thi-ap17:77.2><span class=root>ekikāhaṁ vicintayiṁ; </span><br><p id=thi-ap17:77.3><span class=root>‘Samaggaparisaṁ nātho, </span><br><p id=thi-ap17:77.4><span class=root>rodhesi tibhavantago. </span><br><p id=thi-ap17:78.1><span class=root>Handāhaṁ parinibbissaṁ, </span><br><p id=thi-ap17:78.2><span class=root>mā vipattitamaddasaṁ’; </span><br><p id=thi-ap17:78.3><span class=root>Evāhaṁ cintayitvāna, </span><br><p id=thi-ap17:78.4><span class=root>disvāna isisattamaṁ. </span><br><p id=thi-ap17:79.1><span class=root>Parinibbānakālaṁ me, </span><br><p id=thi-ap17:79.2><span class=root>ārocesiṁ vināyakaṁ; </span><br><p id=thi-ap17:79.3><span class=root>Tato so samanuññāsi, </span><br><p id=thi-ap17:79.4><span class=root>‘kālaṁ jānāhi gotamī’. </span><br><p id=thi-ap17:80.1><span class=root>Kilesā jhāpitā mayhaṁ, </span><br><p id=thi-ap17:80.2><span class=root>…pe… </span><br><p id=thi-ap17:80.3><span class=root>viharāmi anāsavā. </span><br><p id=thi-ap17:81.1><span class=root>Svāgataṁ vata me āsi, </span><br><p id=thi-ap17:81.2><span class=root>…pe… </span><br><p id=thi-ap17:81.3><span class=root>kataṁ buddhassa sāsanaṁ. </span><br><p id=thi-ap17:82.1><span class=root>Paṭisambhidā catasso, </span><br><p id=thi-ap17:82.2><span class=root>…pe… </span><br><p id=thi-ap17:82.3><span class=root>kataṁ buddhassa sāsanaṁ”. </span><br><p id=thi-ap17:83.1><span class=root>“Thīnaṁ dhammābhisamaye, </span><br><p id=thi-ap17:83.2><span class=root>ye bālā vimatiṁ gatā; </span><br><p id=thi-ap17:83.3><span class=root>Tesaṁ diṭṭhippahānatthaṁ, </span><br><p id=thi-ap17:83.4><span class=root>iddhiṁ dassehi gotamī”. </span><br><p id=thi-ap17:84.1><span class=root>Tadā nipacca sambuddhaṁ, </span><br><p id=thi-ap17:84.2><span class=root>uppatitvāna ambaraṁ; </span><br><p id=thi-ap17:84.3><span class=root>Iddhī anekā dassesi, </span><br><p id=thi-ap17:84.4><span class=root>buddhānuññāya gotamī. </span><br><p id=thi-ap17:85.1><span class=root>Ekikā bahudhā āsi, </span><br><p id=thi-ap17:85.2><span class=root>bahukā cekikā tathā; </span><br><p id=thi-ap17:85.3><span class=root>Āvibhāvaṁ tirobhāvaṁ, </span><br><p id=thi-ap17:85.4><span class=root>tirokuṭṭaṁ tironagaṁ. </span><br><p id=thi-ap17:86.1><span class=root>Asajjamānā agamā, </span><br><p id=thi-ap17:86.2><span class=root>bhūmiyampi nimujjatha; </span><br><p id=thi-ap17:86.3><span class=root>Abhijjamāne udake, </span><br><p id=thi-ap17:86.4><span class=root>agañchi mahiyā yathā. </span><br><p id=thi-ap17:87.1><span class=root>Sakuṇīva tathākāse, </span><br><p id=thi-ap17:87.2><span class=root>pallaṅkena kamī tadā; </span><br><p id=thi-ap17:87.3><span class=root>Vasaṁ vattesi kāyena, </span><br><p id=thi-ap17:87.4><span class=root>yāva brahmanivesanaṁ. </span><br><p id=thi-ap17:88.1><span class=root>Sineruṁ daṇḍaṁ katvāna, </span><br><p id=thi-ap17:88.2><span class=root>chattaṁ katvā mahāmahiṁ; </span><br><p id=thi-ap17:88.3><span class=root>Samūlaṁ parivattetvā, </span><br><p id=thi-ap17:88.4><span class=root>dhārayaṁ caṅkamī nabhe. </span><br><p id=thi-ap17:89.1><span class=root>Chassūrodayakāleva, </span><br><p id=thi-ap17:89.2><span class=root>lokañcākāsi dhūmikaṁ; </span><br><p id=thi-ap17:89.3><span class=root>Yugante viya lokaṁ sā, </span><br><p id=thi-ap17:89.4><span class=root>jālāmālākulaṁ akā. </span><br><p id=thi-ap17:90.1><span class=root>Mucalindaṁ mahāselaṁ, </span><br><p id=thi-ap17:90.2><span class=root>merumūlanadantare; </span><br><p id=thi-ap17:90.3><span class=root>Sāsapāriva sabbāni, </span><br><p id=thi-ap17:90.4><span class=root>ekenaggahi muṭṭhinā. </span><br><p id=thi-ap17:91.1><span class=root>Aṅgulaggena chādesi, </span><br><p id=thi-ap17:91.2><span class=root>bhākaraṁ sanisākaraṁ; </span><br><p id=thi-ap17:91.3><span class=root>Candasūrasahassāni, </span><br><p id=thi-ap17:91.4><span class=root>āveḷamiva dhārayi. </span><br><p id=thi-ap17:92.1><span class=root>Catusāgaratoyāni, </span><br><p id=thi-ap17:92.2><span class=root>dhārayī ekapāṇinā; </span><br><p id=thi-ap17:92.3><span class=root>Yugantajaladākāraṁ, </span><br><p id=thi-ap17:92.4><span class=root>mahāvassaṁ pavassatha. </span><br><p id=thi-ap17:93.1><span class=root>Cakkavattiṁ saparisaṁ, </span><br><p id=thi-ap17:93.2><span class=root>māpayī sā nabhattale; </span><br><p id=thi-ap17:93.3><span class=root>Garuḷaṁ dviradaṁ sīhaṁ, </span><br><p id=thi-ap17:93.4><span class=root>vinadantaṁ padassayi. </span><br><p id=thi-ap17:94.1><span class=root>Ekikā abhinimmitvā, </span><br><p id=thi-ap17:94.2><span class=root>Appameyyaṁ bhikkhunīgaṇaṁ; </span><br><p id=thi-ap17:94.3><span class=root>Puna antaradhāpetvā, </span><br><p id=thi-ap17:94.4><span class=root>Ekikā munimabravi. </span><br><p id=thi-ap17:95.1><span class=root>“Mātucchā te mahāvīra, </span><br><p id=thi-ap17:95.2><span class=root>tava sāsanakārikā; </span><br><p id=thi-ap17:95.3><span class=root>Anuppattā sakaṁ atthaṁ, </span><br><p id=thi-ap17:95.4><span class=root>pāde vandāmi cakkhuma”. </span><br><p id=thi-ap17:96.1><span class=root>Dassetvā vividhā iddhī, </span><br><p id=thi-ap17:96.2><span class=root>orohitvā nabhattalā; </span><br><p id=thi-ap17:96.3><span class=root>Vanditvā lokapajjotaṁ, </span><br><p id=thi-ap17:96.4><span class=root>ekamantaṁ nisīdi sā. </span><br><p id=thi-ap17:97.1><span class=root>“Sā vīsavassasatikā, </span><br><p id=thi-ap17:97.2><span class=root>jātiyāhaṁ mahāmune; </span><br><p id=thi-ap17:97.3><span class=root>Alamettāvatā vīra, </span><br><p id=thi-ap17:97.4><span class=root>nibbāyissāmi nāyaka”. </span><br><p id=thi-ap17:98.1><span class=root>Tadātivimhitā sabbā, </span><br><p id=thi-ap17:98.2><span class=root>parisā sā katañjalī; </span><br><p id=thi-ap17:98.3><span class=root>“Avocayye kathaṁ āsi, </span><br><p id=thi-ap17:98.4><span class=root>atuliddhiparakkamā”. </span><br><p id=thi-ap17:99.1><span class=root>“Padumuttaro nāma jino, </span><br><p id=thi-ap17:99.2><span class=root>sabbadhammesu cakkhumā; </span><br><p id=thi-ap17:99.3><span class=root>Ito satasahassamhi, </span><br><p id=thi-ap17:99.4><span class=root>kappe uppajji nāyako. </span><br><p id=thi-ap17:100.1><span class=root>Tadāhaṁ haṁsavatiyaṁ, </span><br><p id=thi-ap17:100.2><span class=root>jātāmaccakule ahuṁ; </span><br><p id=thi-ap17:100.3><span class=root>Sabbopakārasampanne, </span><br><p id=thi-ap17:100.4><span class=root>iddhe phīte mahaddhane. </span><br><p id=thi-ap17:101.1><span class=root>Kadāci pitunā saddhiṁ, </span><br><p id=thi-ap17:101.2><span class=root>dāsīgaṇapurakkhatā; </span><br><p id=thi-ap17:101.3><span class=root>Mahatā parivārena, </span><br><p id=thi-ap17:101.4><span class=root>taṁ upecca narāsabhaṁ. </span><br><p id=thi-ap17:102.1><span class=root>Vāsavaṁ viya vassantaṁ, </span><br><p id=thi-ap17:102.2><span class=root>dhammameghaṁ anāsavaṁ; </span><br><p id=thi-ap17:102.3><span class=root>Saradādiccasadisaṁ, </span><br><p id=thi-ap17:102.4><span class=root>raṁsijālasamujjalaṁ. </span><br><p id=thi-ap17:103.1><span class=root>Disvā cittaṁ pasādetvā, </span><br><p id=thi-ap17:103.2><span class=root>sutvā cassa subhāsitaṁ; </span><br><p id=thi-ap17:103.3><span class=root>Mātucchaṁ bhikkhuniṁ agge, </span><br><p id=thi-ap17:103.4><span class=root>ṭhapentaṁ naranāyakaṁ. </span><br><p id=thi-ap17:104.1><span class=root>Sutvā datvā mahādānaṁ, </span><br><p id=thi-ap17:104.2><span class=root>sattāhaṁ tassa tādino; </span><br><p id=thi-ap17:104.3><span class=root>Sasaṅghassa naraggassa, </span><br><p id=thi-ap17:104.4><span class=root>paccayāni bahūni ca. </span><br><p id=thi-ap17:105.1><span class=root>Nipacca pādamūlamhi, </span><br><p id=thi-ap17:105.2><span class=root>taṁ ṭhānamabhipatthayiṁ; </span><br><p id=thi-ap17:105.3><span class=root>Tato mahāparisatiṁ, </span><br><p id=thi-ap17:105.4><span class=root>avoca isisattamo. </span><br><p id=thi-ap17:106.1><span class=root>‘Yā sasaṅghaṁ abhojesi, </span><br><p id=thi-ap17:106.2><span class=root>sattāhaṁ lokanāyakaṁ; </span><br><p id=thi-ap17:106.3><span class=root>Tamahaṁ kittayissāmi, </span><br><p id=thi-ap17:106.4><span class=root>suṇātha mama bhāsato. </span><br><p id=thi-ap17:107.1><span class=root>Satasahassito kappe, </span><br><p id=thi-ap17:107.2><span class=root>okkākakulasambhavo; </span><br><p id=thi-ap17:107.3><span class=root>Gotamo nāma gottena, </span><br><p id=thi-ap17:107.4><span class=root>satthā loke bhavissati. </span><br><p id=thi-ap17:108.1><span class=root>Tassa dhammesu dāyādā, </span><br><p id=thi-ap17:108.2><span class=root>orasā dhammanimmitā; </span><br><p id=thi-ap17:108.3><span class=root>Gotamī nāma nāmena, </span><br><p id=thi-ap17:108.4><span class=root>hessati satthu sāvikā. </span><br><p id=thi-ap17:109.1><span class=root>Tassa buddhassa mātucchā, </span><br><p id=thi-ap17:109.2><span class=root>jīvitāpādikā ayaṁ; </span><br><p id=thi-ap17:109.3><span class=root>Rattaññūnañca aggattaṁ, </span><br><p id=thi-ap17:109.4><span class=root>bhikkhunīnaṁ labhissati’. </span><br><p id=thi-ap17:110.1><span class=root>Taṁ sutvāna pamoditvā, </span><br><p id=thi-ap17:110.2><span class=root>yāvajīvaṁ tadā jinaṁ; </span><br><p id=thi-ap17:110.3><span class=root>Paccayehi upaṭṭhitvā, </span><br><p id=thi-ap17:110.4><span class=root>tato kālaṅkatā ahaṁ. </span><br><p id=thi-ap17:111.1><span class=root>Tāvatiṁsesu devesu, </span><br><p id=thi-ap17:111.2><span class=root>sabbakāmasamiddhisu; </span><br><p id=thi-ap17:111.3><span class=root>Nibbattā dasahaṅgehi, </span><br><p id=thi-ap17:111.4><span class=root>aññe abhibhaviṁ ahaṁ. </span><br><p id=thi-ap17:112.1><span class=root>Rūpasaddehi gandhehi, </span><br><p id=thi-ap17:112.2><span class=root>rasehi phusanehi ca; </span><br><p id=thi-ap17:112.3><span class=root>Āyunāpi ca vaṇṇena, </span><br><p id=thi-ap17:112.4><span class=root>sukhena yasasāpi ca. </span><br><p id=thi-ap17:113.1><span class=root>Tathevādhipateyyena, </span><br><p id=thi-ap17:113.2><span class=root>adhigayha virocahaṁ; </span><br><p id=thi-ap17:113.3><span class=root>Ahosiṁ amarindassa, </span><br><p id=thi-ap17:113.4><span class=root>mahesī dayitā tahiṁ. </span><br><p id=thi-ap17:114.1><span class=root>Saṁsāre saṁsarantīhaṁ, </span><br><p id=thi-ap17:114.2><span class=root>kammavāyusameritā; </span><br><p id=thi-ap17:114.3><span class=root>Kāsissa rañño visaye, </span><br><p id=thi-ap17:114.4><span class=root>ajāyiṁ dāsagāmake. </span><br><p id=thi-ap17:115.1><span class=root>Pañcadāsasatānūnā, </span><br><p id=thi-ap17:115.2><span class=root>nivasanti tahiṁ tadā; </span><br><p id=thi-ap17:115.3><span class=root>Sabbesaṁ tattha yo jeṭṭho, </span><br><p id=thi-ap17:115.4><span class=root>tassa jāyā ahosahaṁ. </span><br><p id=thi-ap17:116.1><span class=root>Sayambhuno pañcasatā, </span><br><p id=thi-ap17:116.2><span class=root>gāmaṁ piṇḍāya pāvisuṁ; </span><br><p id=thi-ap17:116.3><span class=root>Te disvāna ahaṁ tuṭṭhā, </span><br><p id=thi-ap17:116.4><span class=root>saha sabbāhi itthibhi. </span><br><p id=thi-ap17:117.1><span class=root>Pūgā hutvāva sabbāyo, </span><br><p id=thi-ap17:117.2><span class=root>catumāse upaṭṭhahuṁ; </span><br><p id=thi-ap17:117.3><span class=root>Ticīvarāni datvāna, </span><br><p id=thi-ap17:117.4><span class=root>saṁsarimha sasāmikā. </span><br><p id=thi-ap17:118.1><span class=root>Tato cutā sabbāpi tā, </span><br><p id=thi-ap17:118.2><span class=root>tāvatiṁsagatā mayaṁ; </span><br><p id=thi-ap17:118.3><span class=root>Pacchime ca bhave dāni, </span><br><p id=thi-ap17:118.4><span class=root>jātā devadahe pure. </span><br><p id=thi-ap17:119.1><span class=root>Pitā añjanasakko me, </span><br><p id=thi-ap17:119.2><span class=root>mātā mama sulakkhaṇā; </span><br><p id=thi-ap17:119.3><span class=root>Tato kapilavatthusmiṁ, </span><br><p id=thi-ap17:119.4><span class=root>suddhodanagharaṁ gatā. </span><br><p id=thi-ap17:120.1><span class=root>Sesā sakyakule jātā, </span><br><p id=thi-ap17:120.2><span class=root>sakyānaṁ gharamāgamuṁ; </span><br><p id=thi-ap17:120.3><span class=root>Ahaṁ visiṭṭhā sabbāsaṁ, </span><br><p id=thi-ap17:120.4><span class=root>jinassāpādikā ahuṁ. </span><br><p id=thi-ap17:121.1><span class=root>Mama puttobhinikkhamma, </span><br><p id=thi-ap17:121.2><span class=root>buddho āsi vināyako; </span><br><p id=thi-ap17:121.3><span class=root>Pacchāhaṁ pabbajitvāna, </span><br><p id=thi-ap17:121.4><span class=root>satehi saha pañcahi. </span><br><p id=thi-ap17:122.1><span class=root>Sākiyānīhi dhīrāhi, </span><br><p id=thi-ap17:122.2><span class=root>saha santisukhaṁ phusiṁ; </span><br><p id=thi-ap17:122.3><span class=root>Ye tadā pubbajātiyaṁ, </span><br><p id=thi-ap17:122.4><span class=root>amhākaṁ āsu sāmino. </span><br><p id=thi-ap17:123.1><span class=root>Sahapuññassa kattāro, </span><br><p id=thi-ap17:123.2><span class=root>mahāsamayakārakā; </span><br><p id=thi-ap17:123.3><span class=root>Phusiṁsu arahattaṁ te, </span><br><p id=thi-ap17:123.4><span class=root>sugatenānukampitā”. </span><br><p id=thi-ap17:124.1><span class=root>Tadetarā bhikkhuniyo, </span><br><p id=thi-ap17:124.2><span class=root>āruhiṁsu nabhattalaṁ; </span><br><p id=thi-ap17:124.3><span class=root>Saṅgatā viya tārāyo, </span><br><p id=thi-ap17:124.4><span class=root>virociṁsu mahiddhikā. </span><br><p id=thi-ap17:125.1><span class=root>Iddhī anekā dassesuṁ, </span><br><p id=thi-ap17:125.2><span class=root>piḷandhavikatiṁ yathā; </span><br><p id=thi-ap17:125.3><span class=root>Kammāro kanakasseva, </span><br><p id=thi-ap17:125.4><span class=root>kammaññassa susikkhito. </span><br><p id=thi-ap17:126.1><span class=root>Dassetvā pāṭihīrāni, </span><br><p id=thi-ap17:126.2><span class=root>vicittāni bahūni ca; </span><br><p id=thi-ap17:126.3><span class=root>Tosetvā vādipavaraṁ, </span><br><p id=thi-ap17:126.4><span class=root>muniṁ saparisaṁ tadā. </span><br><p id=thi-ap17:127.1><span class=root>Orohitvāna gaganā, </span><br><p id=thi-ap17:127.2><span class=root>vanditvā isisattamaṁ; </span><br><p id=thi-ap17:127.3><span class=root>Anuññātā naraggena, </span><br><p id=thi-ap17:127.4><span class=root>yathāṭhāne nisīdisuṁ. </span><br><p id=thi-ap17:128.1><span class=root>“Ahonukampikā amhaṁ, </span><br><p id=thi-ap17:128.2><span class=root>sabbāsaṁ cira gotamī; </span><br><p id=thi-ap17:128.3><span class=root>Vāsitā tava puññehi, </span><br><p id=thi-ap17:128.4><span class=root>pattā no āsavakkhayaṁ. </span><br><p id=thi-ap17:129.1><span class=root>Kilesā jhāpitā amhaṁ, </span><br><p id=thi-ap17:129.2><span class=root>bhavā sabbe samūhatā; </span><br><p id=thi-ap17:129.3><span class=root>Nāgīva bandhanaṁ chetvā, </span><br><p id=thi-ap17:129.4><span class=root>viharāma anāsavā. </span><br><p id=thi-ap17:130.1><span class=root>Svāgataṁ vata no āsi, </span><br><p id=thi-ap17:130.2><span class=root>buddhaseṭṭhassa santike; </span><br><p id=thi-ap17:130.3><span class=root>Tisso vijjā anuppattā, </span><br><p id=thi-ap17:130.4><span class=root>kataṁ buddhassa sāsanaṁ. </span><br><p id=thi-ap17:131.1><span class=root>Paṭisambhidā catasso, </span><br><p id=thi-ap17:131.2><span class=root>vimokkhāpi ca aṭṭhime; </span><br><p id=thi-ap17:131.3><span class=root>Chaḷabhiññā sacchikatā, </span><br><p id=thi-ap17:131.4><span class=root>kataṁ buddhassa sāsanaṁ. </span><br><p id=thi-ap17:132.1><span class=root>Iddhīsu ca vasī homa, </span><br><p id=thi-ap17:132.2><span class=root>dibbāya sotadhātuyā; </span><br><p id=thi-ap17:132.3><span class=root>Cetopariyañāṇassa, </span><br><p id=thi-ap17:132.4><span class=root>vasī homa mahāmune. </span><br><p id=thi-ap17:133.1><span class=root>Pubbenivāsaṁ jānāma, </span><br><p id=thi-ap17:133.2><span class=root>dibbacakkhu visodhitaṁ; </span><br><p id=thi-ap17:133.3><span class=root>Sabbāsavaparikkhīṇā, </span><br><p id=thi-ap17:133.4><span class=root>natthi dāni punabbhavā. </span><br><p id=thi-ap17:134.1><span class=root>Atthe dhamme ca nerutte, </span><br><p id=thi-ap17:134.2><span class=root>paṭibhāne ca vijjati; </span><br><p id=thi-ap17:134.3><span class=root>Ñāṇaṁ amhaṁ mahāvīra, </span><br><p id=thi-ap17:134.4><span class=root>uppannaṁ tava santike. </span><br><p id=thi-ap17:135.1><span class=root>Asmābhi pariciṇṇosi, </span><br><p id=thi-ap17:135.2><span class=root>mettacittā hi nāyaka; </span><br><p id=thi-ap17:135.3><span class=root>Anujānāhi sabbāsaṁ, </span><br><p id=thi-ap17:135.4><span class=root>nibbānāya mahāmune”. </span><br><p id=thi-ap17:136.1><span class=root>“Nibbāyissāma iccevaṁ, </span><br><p id=thi-ap17:136.2><span class=root>kiṁ vakkhāmi vadantiyo; </span><br><p id=thi-ap17:136.3><span class=root>Yassadāni ca vo kālaṁ, </span><br><p id=thi-ap17:136.4><span class=root>maññathā”ti jinobravi. </span><br><p id=thi-ap17:137.1><span class=root>Gotamīādikā tāyo, </span><br><p id=thi-ap17:137.2><span class=root>tadā bhikkhuniyo jinaṁ; </span><br><p id=thi-ap17:137.3><span class=root>Vanditvā āsanā tamhā, </span><br><p id=thi-ap17:137.4><span class=root>vuṭṭhāya agamiṁsu tā. </span><br><p id=thi-ap17:138.1><span class=root>Mahatā janakāyena, </span><br><p id=thi-ap17:138.2><span class=root>saha lokagganāyako; </span><br><p id=thi-ap17:138.3><span class=root>Anusaṁyāyī so vīro, </span><br><p id=thi-ap17:138.4><span class=root>mātucchaṁ yāvakoṭṭhakaṁ. </span><br><p id=thi-ap17:139.1><span class=root>Tadā nipati pādesu, </span><br><p id=thi-ap17:139.2><span class=root>gotamī lokabandhuno; </span><br><p id=thi-ap17:139.3><span class=root>Saheva tāhi sabbāhi, </span><br><p id=thi-ap17:139.4><span class=root>“pacchimaṁ pādavandanaṁ. </span><br><p id=thi-ap17:140.1><span class=root>Idaṁ pacchimakaṁ mayhaṁ, </span><br><p id=thi-ap17:140.2><span class=root>lokanāthassa dassanaṁ; </span><br><p id=thi-ap17:140.3><span class=root>Na puno amatākāraṁ, </span><br><p id=thi-ap17:140.4><span class=root>passissāmi mukhaṁ tava. </span><br><p id=thi-ap17:141.1><span class=root>Na ca me vandanaṁ vīra, </span><br><p id=thi-ap17:141.2><span class=root>tava pāde sukomale; </span><br><p id=thi-ap17:141.3><span class=root>Samphusissati lokagga, </span><br><p id=thi-ap17:141.4><span class=root>ajja gacchāmi nibbutiṁ”. </span><br><p id=thi-ap17:142.1><span class=root>“Rūpena kiṁ tavānena, </span><br><p id=thi-ap17:142.2><span class=root>diṭṭhe dhamme yathātathe; </span><br><p id=thi-ap17:142.3><span class=root>Sabbaṁ saṅkhatamevetaṁ, </span><br><p id=thi-ap17:142.4><span class=root>anassāsikamittaraṁ”. </span><br><p id=thi-ap17:143.1><span class=root>Sā saha tāhi gantvāna, </span><br><p id=thi-ap17:143.2><span class=root>bhikkhunupassayaṁ sakaṁ; </span><br><p id=thi-ap17:143.3><span class=root>Aḍḍhapallaṅkamābhujja, </span><br><p id=thi-ap17:143.4><span class=root>nisīdi paramāsane. </span><br><p id=thi-ap17:144.1><span class=root>Tadā upāsikā tattha, </span><br><p id=thi-ap17:144.2><span class=root>buddhasāsanavacchalā; </span><br><p id=thi-ap17:144.3><span class=root>Tassā pavattiṁ sutvāna, </span><br><p id=thi-ap17:144.4><span class=root>upesuṁ pādavandikā. </span><br><p id=thi-ap17:145.1><span class=root>Karehi uraṁ pahantā, </span><br><p id=thi-ap17:145.2><span class=root>chinnamūlā yathā latā; </span><br><p id=thi-ap17:145.3><span class=root>Rodantā karuṇaṁ ravaṁ, </span><br><p id=thi-ap17:145.4><span class=root>sokaṭṭā bhūmipātitā. </span><br><p id=thi-ap17:146.1><span class=root>“Mā no saraṇade nāthe, </span><br><p id=thi-ap17:146.2><span class=root>vihāya gami nibbutiṁ; </span><br><p id=thi-ap17:146.3><span class=root>Nipatitvāna yācāma, </span><br><p id=thi-ap17:146.4><span class=root>sabbāyo sirasā mayaṁ”. </span><br><p id=thi-ap17:147.1><span class=root>Yā padhānatamā tāsaṁ, </span><br><p id=thi-ap17:147.2><span class=root>saddhā paññā upāsikā; </span><br><p id=thi-ap17:147.3><span class=root>Tassā sīsaṁ pamajjantī, </span><br><p id=thi-ap17:147.4><span class=root>idaṁ vacanamabravi. </span><br><p id=thi-ap17:148.1><span class=root>“Alaṁ puttā visādena, </span><br><p id=thi-ap17:148.2><span class=root>mārapāsānuvattinā; </span><br><p id=thi-ap17:148.3><span class=root>Aniccaṁ saṅkhataṁ sabbaṁ, </span><br><p id=thi-ap17:148.4><span class=root>viyogantaṁ calācalaṁ”. </span><br><p id=thi-ap17:149.1><span class=root>Tato sā tā visajjitvā, </span><br><p id=thi-ap17:149.2><span class=root>paṭhamaṁ jhānamuttamaṁ; </span><br><p id=thi-ap17:149.3><span class=root>Dutiyañca tatiyañca, </span><br><p id=thi-ap17:149.4><span class=root>samāpajji catutthakaṁ. </span><br><p id=thi-ap17:150.1><span class=root>Ākāsāyatanañceva, </span><br><p id=thi-ap17:150.2><span class=root>viññāṇāyatanaṁ tathā; </span><br><p id=thi-ap17:150.3><span class=root>Ākiñcaṁ nevasaññañca, </span><br><p id=thi-ap17:150.4><span class=root>samāpajji yathākkamaṁ. </span><br><p id=thi-ap17:151.1><span class=root>Paṭilomena jhānāni, </span><br><p id=thi-ap17:151.2><span class=root>samāpajjittha gotamī; </span><br><p id=thi-ap17:151.3><span class=root>Yāvatā paṭhamaṁ jhānaṁ, </span><br><p id=thi-ap17:151.4><span class=root>tato yāvacatutthakaṁ. </span><br><p id=thi-ap17:152.1><span class=root>Tato vuṭṭhāya nibbāyi, </span><br><p id=thi-ap17:152.2><span class=root>dīpaccīva nirāsavā; </span><br><p id=thi-ap17:152.3><span class=root>Bhūmicālo mahā āsi, </span><br><p id=thi-ap17:152.4><span class=root>nabhasā vijjutā pati. </span><br><p id=thi-ap17:153.1><span class=root>Panāditā dundubhiyo, </span><br><p id=thi-ap17:153.2><span class=root>parideviṁsu devatā; </span><br><p id=thi-ap17:153.3><span class=root>Pupphavuṭṭhī ca gaganā, </span><br><p id=thi-ap17:153.4><span class=root>abhivassatha medaniṁ. </span><br><p id=thi-ap17:154.1><span class=root>Kampito merurājāpi, </span><br><p id=thi-ap17:154.2><span class=root>raṅgamajjhe yathā naṭo; </span><br><p id=thi-ap17:154.3><span class=root>Sokena cātidīnova, </span><br><p id=thi-ap17:154.4><span class=root>viravo āsi sāgaro. </span><br><p id=thi-ap17:155.1><span class=root>Devā nāgāsurā brahmā, </span><br><p id=thi-ap17:155.2><span class=root>saṁviggāhiṁsu taṅkhaṇe; </span><br><p id=thi-ap17:155.3><span class=root>“Aniccā vata saṅkhārā, </span><br><p id=thi-ap17:155.4><span class=root>yathāyaṁ vilayaṁ gatā”. </span><br><p id=thi-ap17:156.1><span class=root>Yā ce maṁ parivāriṁsu, </span><br><p id=thi-ap17:156.2><span class=root>satthu sāsanakārikā; </span><br><p id=thi-ap17:156.3><span class=root>Tāyopi anupādānā, </span><br><p id=thi-ap17:156.4><span class=root>dīpacci viya nibbutā. </span><br><p id=thi-ap17:157.1><span class=root>Hā yogā vippayogantā, </span><br><p id=thi-ap17:157.2><span class=root>hāniccaṁ sabbasaṅkhataṁ; </span><br><p id=thi-ap17:157.3><span class=root>Hā jīvitaṁ vināsantaṁ, </span><br><p id=thi-ap17:157.4><span class=root>iccāsi paridevanā. </span><br><p id=thi-ap17:158.1><span class=root>Tato devā ca brahmā ca, </span><br><p id=thi-ap17:158.2><span class=root>lokadhammānuvattanaṁ; </span><br><p id=thi-ap17:158.3><span class=root>Kālānurūpaṁ kubbanti, </span><br><p id=thi-ap17:158.4><span class=root>upetvā isisattamaṁ. </span><br><p id=thi-ap17:159.1><span class=root>Tadā āmantayī satthā, </span><br><p id=thi-ap17:159.2><span class=root>ānandaṁ sutasāgaraṁ; </span><br><p id=thi-ap17:159.3><span class=root>“Gacchānanda nivedehi, </span><br><p id=thi-ap17:159.4><span class=root>bhikkhūnaṁ mātu nibbutiṁ”. </span><br><p id=thi-ap17:160.1><span class=root>Tadānando nirānando, </span><br><p id=thi-ap17:160.2><span class=root>assunā puṇṇalocano; </span><br><p id=thi-ap17:160.3><span class=root>Gaggarena sarenāha, </span><br><p id=thi-ap17:160.4><span class=root>“samāgacchantu bhikkhavo. </span><br><p id=thi-ap17:161.1><span class=root>Pubbadakkhiṇapacchāsu, </span><br><p id=thi-ap17:161.2><span class=root>uttarāya ca santike; </span><br><p id=thi-ap17:161.3><span class=root>Suṇantu bhāsitaṁ mayhaṁ, </span><br><p id=thi-ap17:161.4><span class=root>bhikkhavo sugatorasā. </span><br><p id=thi-ap17:162.1><span class=root>Yā vaḍḍhayi payattena, </span><br><p id=thi-ap17:162.2><span class=root>sarīraṁ pacchimaṁ mune; </span><br><p id=thi-ap17:162.3><span class=root>Sā gotamī gatā santiṁ, </span><br><p id=thi-ap17:162.4><span class=root>tārāva sūriyodaye. </span><br><p id=thi-ap17:163.1><span class=root>Buddhamātāti paññattiṁ, </span><br><p id=thi-ap17:163.2><span class=root>ṭhapayitvā gatāsamaṁ; </span><br><p id=thi-ap17:163.3><span class=root>Na yattha pañcanettopi, </span><br><p id=thi-ap17:163.4><span class=root>gatiṁ dakkhati nāyako. </span><br><p id=thi-ap17:164.1><span class=root>Yassatthi sugate saddhā, </span><br><p id=thi-ap17:164.2><span class=root>yo ca piyo mahāmune; </span><br><p id=thi-ap17:164.3><span class=root>Buddhamātussa sakkāraṁ, </span><br><p id=thi-ap17:164.4><span class=root>karotu sugatoraso”. </span><br><p id=thi-ap17:165.1><span class=root>Sudūraṭṭhāpi taṁ sutvā, </span><br><p id=thi-ap17:165.2><span class=root>sīghamāgacchu bhikkhavo; </span><br><p id=thi-ap17:165.3><span class=root>Keci buddhānubhāvena, </span><br><p id=thi-ap17:165.4><span class=root>keci iddhīsu kovidā. </span><br><p id=thi-ap17:166.1><span class=root>Kūṭāgāravare ramme, </span><br><p id=thi-ap17:166.2><span class=root>sabbasoṇṇamaye subhe; </span><br><p id=thi-ap17:166.3><span class=root>Mañcakaṁ samāropesuṁ, </span><br><p id=thi-ap17:166.4><span class=root>yattha suttāsi gotamī. </span><br><p id=thi-ap17:167.1><span class=root>Cattāro lokapālā te, </span><br><p id=thi-ap17:167.2><span class=root>aṁsehi samadhārayuṁ; </span><br><p id=thi-ap17:167.3><span class=root>Sesā sakkādikā devā, </span><br><p id=thi-ap17:167.4><span class=root>kūṭāgāre samaggahuṁ. </span><br><p id=thi-ap17:168.1><span class=root>Kūṭāgārāni sabbāni, </span><br><p id=thi-ap17:168.2><span class=root>āsuṁ pañcasatānipi; </span><br><p id=thi-ap17:168.3><span class=root>Saradādiccavaṇṇāni, </span><br><p id=thi-ap17:168.4><span class=root>vissakammakatāni hi. </span><br><p id=thi-ap17:169.1><span class=root>Sabbā tāpi bhikkhuniyo, </span><br><p id=thi-ap17:169.2><span class=root>āsuṁ mañcesu sāyitā; </span><br><p id=thi-ap17:169.3><span class=root>Devānaṁ khandhamāruḷhā, </span><br><p id=thi-ap17:169.4><span class=root>niyyanti anupubbaso. </span><br><p id=thi-ap17:170.1><span class=root>Sabbaso chāditaṁ āsi, </span><br><p id=thi-ap17:170.2><span class=root>vitānena nabhattalaṁ; </span><br><p id=thi-ap17:170.3><span class=root>Satārā candasūrā ca, </span><br><p id=thi-ap17:170.4><span class=root>lañchitā kanakāmayā. </span><br><p id=thi-ap17:171.1><span class=root>Paṭākā ussitānekā, </span><br><p id=thi-ap17:171.2><span class=root>vitatā pupphakañcukā; </span><br><p id=thi-ap17:171.3><span class=root>Ogatākāsapadumā, </span><br><p id=thi-ap17:171.4><span class=root>mahiyā pupphamuggataṁ. </span><br><p id=thi-ap17:172.1><span class=root>Dissanti candasūriyā, </span><br><p id=thi-ap17:172.2><span class=root>pajjalanti ca tārakā; </span><br><p id=thi-ap17:172.3><span class=root>Majjhaṁ gatopi cādicco, </span><br><p id=thi-ap17:172.4><span class=root>na tāpesi sasī yathā. </span><br><p id=thi-ap17:173.1><span class=root>Devā dibbehi gandhehi, </span><br><p id=thi-ap17:173.2><span class=root>mālehi surabhīhi ca; </span><br><p id=thi-ap17:173.3><span class=root>Vāditehi ca naccehi, </span><br><p id=thi-ap17:173.4><span class=root>saṅgītīhi ca pūjayuṁ. </span><br><p id=thi-ap17:174.1><span class=root>Nāgāsurā ca brahmāno, </span><br><p id=thi-ap17:174.2><span class=root>yathāsatti yathābalaṁ; </span><br><p id=thi-ap17:174.3><span class=root>Pūjayiṁsu ca niyyantiṁ, </span><br><p id=thi-ap17:174.4><span class=root>nibbutaṁ buddhamātaraṁ. </span><br><p id=thi-ap17:175.1><span class=root>Sabbāyo purato nītā, </span><br><p id=thi-ap17:175.2><span class=root>nibbutā sugatorasā; </span><br><p id=thi-ap17:175.3><span class=root>Gotamī niyyate pacchā, </span><br><p id=thi-ap17:175.4><span class=root>sakkatā buddhaposikā. </span><br><p id=thi-ap17:176.1><span class=root>Purato devamanujā, </span><br><p id=thi-ap17:176.2><span class=root>sanāgāsurabrahmakā; </span><br><p id=thi-ap17:176.3><span class=root>Pacchā sasāvako buddho, </span><br><p id=thi-ap17:176.4><span class=root>pūjatthaṁ yāti mātuyā. </span><br><p id=thi-ap17:177.1><span class=root>Buddhassa parinibbānaṁ, </span><br><p id=thi-ap17:177.2><span class=root>nedisaṁ āsi yādisaṁ; </span><br><p id=thi-ap17:177.3><span class=root>Gotamīparinibbānaṁ, </span><br><p id=thi-ap17:177.4><span class=root>atevacchariyaṁ ahu. </span><br><p id=thi-ap17:178.1><span class=root>Buddho buddhassa nibbāne, </span><br><p id=thi-ap17:178.2><span class=root>nopaṭiyādi bhikkhavo; </span><br><p id=thi-ap17:178.3><span class=root>Buddho gotaminibbāne, </span><br><p id=thi-ap17:178.4><span class=root>sāriputtādikā tathā. </span><br><p id=thi-ap17:179.1><span class=root>Citakāni karitvāna, </span><br><p id=thi-ap17:179.2><span class=root>sabbagandhamayāni te; </span><br><p id=thi-ap17:179.3><span class=root>Gandhacuṇṇapakiṇṇāni, </span><br><p id=thi-ap17:179.4><span class=root>jhāpayiṁsu ca tā tahiṁ. </span><br><p id=thi-ap17:180.1><span class=root>Sesabhāgāni ḍayhiṁsu, </span><br><p id=thi-ap17:180.2><span class=root>aṭṭhī sesāni sabbaso; </span><br><p id=thi-ap17:180.3><span class=root>Ānando ca tadāvoca, </span><br><p id=thi-ap17:180.4><span class=root>saṁvegajanakaṁ vaco. </span><br><p id=thi-ap17:181.1><span class=root>“Gotamī nidhanaṁ yātā, </span><br><p id=thi-ap17:181.2><span class=root>ḍayhañcassā sarīrakaṁ; </span><br><p id=thi-ap17:181.3><span class=root>Saṅketaṁ buddhanibbānaṁ, </span><br><p id=thi-ap17:181.4><span class=root>na cirena bhavissati”. </span><br><p id=thi-ap17:182.1><span class=root>Tato gotamidhātūni, </span><br><p id=thi-ap17:182.2><span class=root>tassā pattagatāni so; </span><br><p id=thi-ap17:182.3><span class=root>Upanāmesi nāthassa, </span><br><p id=thi-ap17:182.4><span class=root>ānando buddhacodito. </span><br><p id=thi-ap17:183.1><span class=root>Pāṇinā tāni paggayha, </span><br><p id=thi-ap17:183.2><span class=root>avoca isisattamo; </span><br><p id=thi-ap17:183.3><span class=root>“Mahato sāravantassa, </span><br><p id=thi-ap17:183.4><span class=root>yathā rukkhassa tiṭṭhato. </span><br><p id=thi-ap17:184.1><span class=root>Yo so mahattaro khandho, </span><br><p id=thi-ap17:184.2><span class=root>palujjeyya aniccatā; </span><br><p id=thi-ap17:184.3><span class=root>Tathā bhikkhunisaṅghassa, </span><br><p id=thi-ap17:184.4><span class=root>gotamī parinibbutā. </span><br><p id=thi-ap17:185.1><span class=root>Aho acchariyaṁ mayhaṁ, </span><br><p id=thi-ap17:185.2><span class=root>nibbutāyapi mātuyā; </span><br><p id=thi-ap17:185.3><span class=root>Sarīramattasesāya, </span><br><p id=thi-ap17:185.4><span class=root>natthi sokapariddavo. </span><br><p id=thi-ap17:186.1><span class=root>Na sociyā paresaṁ sā, </span><br><p id=thi-ap17:186.2><span class=root>tiṇṇasaṁsārasāgarā; </span><br><p id=thi-ap17:186.3><span class=root>Parivajjitasantāpā, </span><br><p id=thi-ap17:186.4><span class=root>sītibhūtā sunibbutā. </span><br><p id=thi-ap17:187.1><span class=root>Paṇḍitāsi mahāpaññā, </span><br><p id=thi-ap17:187.2><span class=root>puthupaññā tatheva ca; </span><br><p id=thi-ap17:187.3><span class=root>Rattaññū bhikkhunīnaṁ sā, </span><br><p id=thi-ap17:187.4><span class=root>evaṁ dhāretha bhikkhavo. </span><br><p id=thi-ap17:188.1><span class=root>Iddhīsu ca vasī āsi, </span><br><p id=thi-ap17:188.2><span class=root>dibbāya sotadhātuyā; </span><br><p id=thi-ap17:188.3><span class=root>Cetopariyañāṇassa, </span><br><p id=thi-ap17:188.4><span class=root>vasī āsi ca gotamī. </span><br><p id=thi-ap17:189.1><span class=root>Pubbenivāsamaññāsi, </span><br><p id=thi-ap17:189.2><span class=root>dibbacakkhu visodhitaṁ; </span><br><p id=thi-ap17:189.3><span class=root>Sabbāsavā parikkhīṇā, </span><br><p id=thi-ap17:189.4><span class=root>natthi tassā punabbhavo. </span><br><p id=thi-ap17:190.1><span class=root>Atthadhammaniruttīsu, </span><br><p id=thi-ap17:190.2><span class=root>paṭibhāne tatheva ca; </span><br><p id=thi-ap17:190.3><span class=root>Parisuddhaṁ ahu ñāṇaṁ, </span><br><p id=thi-ap17:190.4><span class=root>tasmā socaniyā na sā. </span><br><p id=thi-ap17:191.1><span class=root>Ayoghanahatasseva, </span><br><p id=thi-ap17:191.2><span class=root>jalato jātavedassa; </span><br><p id=thi-ap17:191.3><span class=root>Anupubbūpasantassa, </span><br><p id=thi-ap17:191.4><span class=root>yathā na ñāyate gati. </span><br><p id=thi-ap17:192.1><span class=root>Evaṁ sammā vimuttānaṁ, </span><br><p id=thi-ap17:192.2><span class=root>kāmabandhoghatārinaṁ; </span><br><p id=thi-ap17:192.3><span class=root>Paññāpetuṁ gati natthi, </span><br><p id=thi-ap17:192.4><span class=root>pattānaṁ acalaṁ sukhaṁ. </span><br><p id=thi-ap17:193.1><span class=root>Attadīpā tato hotha, </span><br><p id=thi-ap17:193.2><span class=root>satipaṭṭhānagocarā; </span><br><p id=thi-ap17:193.3><span class=root>Bhāvetvā sattabojjhaṅge, </span><br><p id=thi-ap17:193.4><span class=root>dukkhassantaṁ karissatha”. </span><br><p id=thi-ap17:194.1><span class=root>Itthaṁ sudaṁ mahāpajāpatigotamī imā gāthāyo abhāsitthāti. </span><br><p id=thi-ap17:195.1><span class=root>Mahāpajāpatigotamītheriyāpadānaṁ sattamaṁ. </span><br></main><footer class="container footer"><small><a href=/about>Contact info</a></small></footer>