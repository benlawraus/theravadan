<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0039.html>Previous</a><a href=/canon/en/pli/ms/sutta/kn/thig.html>Next</a></div><p><div class=verse-container id=thi-ap40:0.1><span>Therīapadāna </span></div><p><div class=verse-container id=thi-ap40:0.2><span>Khattiyāvagga </span></div><p><div class=verse-container id=thi-ap40:0.3><span class=big-bold>10 Pesalātherīapadāna </span></div><p><div class=verse-container id=thi-ap40:1.1><span>“Imamhi bhaddake kappe, </span></div><p><div class=verse-container id=thi-ap40:1.2><span>brahmabandhu mahāyaso; </span></div><p><div class=verse-container id=thi-ap40:1.3><span>Kassapo nāma gottena, </span></div><p><div class=verse-container id=thi-ap40:1.4><span>uppajji vadataṁ varo. </span></div><p><div class=verse-container id=thi-ap40:2.1><span>Sāvatthiyaṁ pure vare, </span></div><p><div class=verse-container id=thi-ap40:2.2><span>upāsakakule ahaṁ; </span></div><p><div class=verse-container id=thi-ap40:2.3><span>Pasūtā taṁ jinavaraṁ, </span></div><p><div class=verse-container id=thi-ap40:2.4><span>disvā sutvā ca desanaṁ. </span></div><p><div class=verse-container id=thi-ap40:3.1><span>Taṁ vīraṁ saraṇaṁ gantvā, </span></div><p><div class=verse-container id=thi-ap40:3.2><span>sīlāni ca samādiyiṁ; </span></div><p><div class=verse-container id=thi-ap40:3.3><span>Kadāci so mahāvīro, </span></div><p><div class=verse-container id=thi-ap40:3.4><span>mahājanasamāgame. </span></div><p><div class=verse-container id=thi-ap40:4.1><span>Attano abhisambodhiṁ, </span></div><p><div class=verse-container id=thi-ap40:4.2><span>pakāsesi narāsabho; </span></div><p><div class=verse-container id=thi-ap40:4.3><span>Ananussutadhammesu, </span></div><p><div class=verse-container id=thi-ap40:4.4><span>pubbe dukkhādikesu ca. </span></div><p><div class=verse-container id=thi-ap40:5.1><span>Cakkhu ñāṇañca paññā ca, </span></div><p><div class=verse-container id=thi-ap40:5.2><span>vijjāloko ca āsi me; </span></div><p><div class=verse-container id=thi-ap40:5.3><span>Taṁ sutvā uggahetvāna, </span></div><p><div class=verse-container id=thi-ap40:5.4><span>paripucchiñca bhikkhavo. </span></div><p><div class=verse-container id=thi-ap40:6.1><span>Tena kammena sukatena, </span></div><p><div class=verse-container id=thi-ap40:6.2><span>cetanāpaṇidhīhi ca; </span></div><p><div class=verse-container id=thi-ap40:6.3><span>Jahitvā mānusaṁ dehaṁ, </span></div><p><div class=verse-container id=thi-ap40:6.4><span>tāvatiṁsamagacchahaṁ. </span></div><p><div class=verse-container id=thi-ap40:7.1><span>Pacchime ca bhave dāni, </span></div><p><div class=verse-container id=thi-ap40:7.2><span>Jātā seṭṭhimahākule; </span></div><p><div class=verse-container id=thi-ap40:7.3><span>Upecca buddhaṁ saddhammaṁ, </span></div><p><div class=verse-container id=thi-ap40:7.4><span>Sutvā saccūpasaṁhitaṁ. </span></div><p><div class=verse-container id=thi-ap40:8.1><span>Pabbajitvācireneva, </span></div><p><div class=verse-container id=thi-ap40:8.2><span>saccatthāni vicintayaṁ; </span></div><p><div class=verse-container id=thi-ap40:8.3><span>Khepetvā āsave sabbe, </span></div><p><div class=verse-container id=thi-ap40:8.4><span>arahattamapāpuṇiṁ. </span></div><p><div class=verse-container id=thi-ap40:9.1><span>Iddhīsu ca vasī homi, </span></div><p><div class=verse-container id=thi-ap40:9.2><span>dibbāya sotadhātuyā; </span></div><p><div class=verse-container id=thi-ap40:9.3><span>Cetopariyañāṇassa, </span></div><p><div class=verse-container id=thi-ap40:9.4><span>vasī homi mahāmune. </span></div><p><div class=verse-container id=thi-ap40:10.1><span>Pubbenivāsaṁ jānāmi, </span></div><p><div class=verse-container id=thi-ap40:10.2><span>dibbacakkhu visodhitaṁ; </span></div><p><div class=verse-container id=thi-ap40:10.3><span>Sabbāsavā parikkhīṇā, </span></div><p><div class=verse-container id=thi-ap40:10.4><span>natthi dāni punabbhavo. </span></div><p><div class=verse-container id=thi-ap40:11.1><span>Atthadhammaniruttīsu, </span></div><p><div class=verse-container id=thi-ap40:11.2><span>paṭibhāne tatheva ca; </span></div><p><div class=verse-container id=thi-ap40:11.3><span>Ñāṇaṁ me vimalaṁ suddhaṁ, </span></div><p><div class=verse-container id=thi-ap40:11.4><span>buddhaseṭṭhassa vāhasā. </span></div><p><div class=verse-container id=thi-ap40:12.1><span>Kilesā jhāpitā mayhaṁ, </span></div><p><div class=verse-container id=thi-ap40:12.2><span>bhavā sabbe samūhatā; </span></div><p><div class=verse-container id=thi-ap40:12.3><span>Nāgīva bandhanaṁ chetvā, </span></div><p><div class=verse-container id=thi-ap40:12.4><span>viharāmi anāsavā. </span></div><p><div class=verse-container id=thi-ap40:13.1><span>Svāgataṁ vata me āsi, </span></div><p><div class=verse-container id=thi-ap40:13.2><span>mama buddhassa santike; </span></div><p><div class=verse-container id=thi-ap40:13.3><span>Tisso vijjā anuppattā, </span></div><p><div class=verse-container id=thi-ap40:13.4><span>kataṁ buddhassa sāsanaṁ. </span></div><p><div class=verse-container id=thi-ap40:14.1><span>Paṭisambhidā catasso, </span></div><p><div class=verse-container id=thi-ap40:14.2><span>Vimokkhāpi ca aṭṭhime; </span></div><p><div class=verse-container id=thi-ap40:14.3><span>Chaḷabhiññā sacchikatā, </span></div><p><div class=verse-container id=thi-ap40:14.4><span>Kataṁ buddhassa sāsanaṁ”. </span></div><p><div class=verse-container id=thi-ap40:15.1><span>Itthaṁ sudaṁ pesalā bhikkhunī imā gāthāyo abhāsitthāti. </span></div><p><div class=verse-container id=thi-ap40:16.1><span>Pesalātheriyāpadānaṁ dasamaṁ. </span></div><p><div class=verse-container id=thi-ap40:16.2><span>Khattiyāvaggo catuttho. </span></div><p><div class=verse-container id=thi-ap40:17.1><span>Tassuddānaṁ </span></div><p><div class=verse-container id=thi-ap40:18.1><span>Khattiyā brāhmaṇī ceva, </span></div><p><div class=verse-container id=thi-ap40:18.2><span>tathā uppaladāyikā; </span></div><p><div class=verse-container id=thi-ap40:18.3><span>Siṅgālamātā sukkā ca, </span></div><p><div class=verse-container id=thi-ap40:18.4><span>abhirūpā aḍḍhakāsikā. </span></div><p><div class=verse-container id=thi-ap40:19.1><span>Puṇṇā ca ambapālī ca, </span></div><p><div class=verse-container id=thi-ap40:19.2><span>pesalāti ca tā dasa; </span></div><p><div class=verse-container id=thi-ap40:19.3><span>Gāthāyo dvisatānettha, </span></div><p><div class=verse-container id=thi-ap40:19.4><span>dvicattālīsa cuttari. </span></div><p><div class=verse-container id=thi-ap40:20.1><span>Atha vagguddānaṁ </span></div><p><div class=verse-container id=thi-ap40:21.1><span>Sumedhā ekūposathā, </span></div><p><div class=verse-container id=thi-ap40:21.2><span>kuṇḍalakesī khattiyā; </span></div><p><div class=verse-container id=thi-ap40:21.3><span>Sahassaṁ tisatā gāthā, </span></div><p><div class=verse-container id=thi-ap40:21.4><span>sattatālīsa piṇḍitā. </span></div><p><div class=verse-container id=thi-ap40:22.1><span>Saha uddānagāthāhi, </span></div><p><div class=verse-container id=thi-ap40:22.2><span>gaṇitāyo vibhāvibhi; </span></div><p><div class=verse-container id=thi-ap40:22.3><span>Sahassaṁ tisataṁ gāthā, </span></div><p><div class=verse-container id=thi-ap40:22.4><span>sattapaññāsameva cāti. </span></div><p><div class=verse-container id=thi-ap40:23.1><span>Therikāpadānaṁ samattaṁ. </span></div><p><div class=verse-container id=thi-ap40:24.1><span>Apadānapāḷi samattā. </span></div><div class=flex-between><a href=/canon/en/pli/ms/sutta/kn/thi-ap/thi-ap0039.html>Previous</a><a href=/canon/en/pli/ms/sutta/kn/thig.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>