<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0034.html>Previous</a><a href=/canon/en/pli/ms/sutta/kn/thi-ap/thi-ap0036.html>Next</a></div><p><div class=verse-container id=thi-ap35:0.1><span>Therīapadāna </span></div><p><div class=verse-container id=thi-ap35:0.2><span>Khattiyāvagga </span></div><p><div class=verse-container id=thi-ap35:0.3><span class=big-bold>Sukkātherīapadāna </span></div><p><div class=verse-container id=thi-ap35:1.1><span>“Ekanavutito kappe, </span></div><p><div class=verse-container id=thi-ap35:1.2><span>vipassī nāma nāyako; </span></div><p><div class=verse-container id=thi-ap35:1.3><span>Uppajji cārudassano, </span></div><p><div class=verse-container id=thi-ap35:1.4><span>sabbadhammavipassako. </span></div><p><div class=verse-container id=thi-ap35:2.1><span>Tadāhaṁ bandhumatiyaṁ, </span></div><p><div class=verse-container id=thi-ap35:2.2><span>jātā aññatare kule; </span></div><p><div class=verse-container id=thi-ap35:2.3><span>Dhammaṁ sutvāna munino, </span></div><p><div class=verse-container id=thi-ap35:2.4><span>pabbajiṁ anagāriyaṁ. </span></div><p><div class=verse-container id=thi-ap35:3.1><span>Bahussutā dhammadharā, </span></div><p><div class=verse-container id=thi-ap35:3.2><span>paṭibhānavatī tathā; </span></div><p><div class=verse-container id=thi-ap35:3.3><span>Vicittakathikā cāpi, </span></div><p><div class=verse-container id=thi-ap35:3.4><span>jinasāsanakārikā. </span></div><p><div class=verse-container id=thi-ap35:4.1><span>Tadā dhammakathaṁ katvā, </span></div><p><div class=verse-container id=thi-ap35:4.2><span>hitāya janataṁ bahuṁ; </span></div><p><div class=verse-container id=thi-ap35:4.3><span>Tato cutāhaṁ tusitaṁ, </span></div><p><div class=verse-container id=thi-ap35:4.4><span>upapannā yasassinī. </span></div><p><div class=verse-container id=thi-ap35:5.1><span>Ekattiṁse ito kappe, </span></div><p><div class=verse-container id=thi-ap35:5.2><span>sikhī viya sikhī jino; </span></div><p><div class=verse-container id=thi-ap35:5.3><span>Tapanto yasasā loke, </span></div><p><div class=verse-container id=thi-ap35:5.4><span>uppajji vadataṁ varo. </span></div><p><div class=verse-container id=thi-ap35:6.1><span>Tadāpi pabbajitvāna, </span></div><p><div class=verse-container id=thi-ap35:6.2><span>buddhasāsanakovidā; </span></div><p><div class=verse-container id=thi-ap35:6.3><span>Jotetvā jinavākyāni, </span></div><p><div class=verse-container id=thi-ap35:6.4><span>tatopi tidivaṁ gatā. </span></div><p><div class=verse-container id=thi-ap35:7.1><span>Ekattiṁseva kappamhi, </span></div><p><div class=verse-container id=thi-ap35:7.2><span>vessabhū nāma nāyako; </span></div><p><div class=verse-container id=thi-ap35:7.3><span>Uppajjittha mahāñāṇī, </span></div><p><div class=verse-container id=thi-ap35:7.4><span>tadāpi ca tathevahaṁ. </span></div><p><div class=verse-container id=thi-ap35:8.1><span>Pabbajitvā dhammadharā, </span></div><p><div class=verse-container id=thi-ap35:8.2><span>jotayiṁ jinasāsanaṁ; </span></div><p><div class=verse-container id=thi-ap35:8.3><span>Gantvā marupuraṁ rammaṁ, </span></div><p><div class=verse-container id=thi-ap35:8.4><span>anubhosiṁ mahāsukhaṁ. </span></div><p><div class=verse-container id=thi-ap35:9.1><span>Imamhi bhaddake kappe, </span></div><p><div class=verse-container id=thi-ap35:9.2><span>kakusandho jinuttamo; </span></div><p><div class=verse-container id=thi-ap35:9.3><span>Uppajji narasaraṇo, </span></div><p><div class=verse-container id=thi-ap35:9.4><span>tadāpi ca tathevahaṁ. </span></div><p><div class=verse-container id=thi-ap35:10.1><span>Pabbajitvā munimataṁ, </span></div><p><div class=verse-container id=thi-ap35:10.2><span>jotayitvā yathāyukaṁ; </span></div><p><div class=verse-container id=thi-ap35:10.3><span>Tato cutāhaṁ tidivaṁ, </span></div><p><div class=verse-container id=thi-ap35:10.4><span>agaṁ sabhavanaṁ yathā. </span></div><p><div class=verse-container id=thi-ap35:11.1><span>Imasmiṁyeva kappamhi, </span></div><p><div class=verse-container id=thi-ap35:11.2><span>koṇāgamananāyako; </span></div><p><div class=verse-container id=thi-ap35:11.3><span>Uppajji lokasaraṇo, </span></div><p><div class=verse-container id=thi-ap35:11.4><span>araṇo amataṅgato. </span></div><p><div class=verse-container id=thi-ap35:12.1><span>Tadāpi pabbajitvāna, </span></div><p><div class=verse-container id=thi-ap35:12.2><span>sāsane tassa tādino; </span></div><p><div class=verse-container id=thi-ap35:12.3><span>Bahussutā dhammadharā, </span></div><p><div class=verse-container id=thi-ap35:12.4><span>jotayiṁ jinasāsanaṁ. </span></div><p><div class=verse-container id=thi-ap35:13.1><span>Imasmiṁyeva kappamhi, </span></div><p><div class=verse-container id=thi-ap35:13.2><span>kassapo munimuttamo; </span></div><p><div class=verse-container id=thi-ap35:13.3><span>Uppajji lokasaraṇo, </span></div><p><div class=verse-container id=thi-ap35:13.4><span>araṇo maraṇantagū. </span></div><p><div class=verse-container id=thi-ap35:14.1><span>Tassāpi naravīrassa, </span></div><p><div class=verse-container id=thi-ap35:14.2><span>pabbajitvāna sāsane; </span></div><p><div class=verse-container id=thi-ap35:14.3><span>Pariyāpuṭasaddhammā, </span></div><p><div class=verse-container id=thi-ap35:14.4><span>paripucchā visāradā. </span></div><p><div class=verse-container id=thi-ap35:15.1><span>Susīlā lajjinī ceva, </span></div><p><div class=verse-container id=thi-ap35:15.2><span>tīsu sikkhāsu kovidā; </span></div><p><div class=verse-container id=thi-ap35:15.3><span>Bahuṁ dhammakathaṁ katvā, </span></div><p><div class=verse-container id=thi-ap35:15.4><span>yāvajīvaṁ mahāmune. </span></div><p><div class=verse-container id=thi-ap35:16.1><span>Tena kammavipākena, </span></div><p><div class=verse-container id=thi-ap35:16.2><span>cetanāpaṇidhīhi ca; </span></div><p><div class=verse-container id=thi-ap35:16.3><span>Jahitvā mānusaṁ dehaṁ, </span></div><p><div class=verse-container id=thi-ap35:16.4><span>tāvatiṁsamagacchahaṁ. </span></div><p><div class=verse-container id=thi-ap35:17.1><span>Pacchime ca bhave dāni, </span></div><p><div class=verse-container id=thi-ap35:17.2><span>giribbajapuruttame; </span></div><p><div class=verse-container id=thi-ap35:17.3><span>Jātā seṭṭhikule phīte, </span></div><p><div class=verse-container id=thi-ap35:17.4><span>mahāratanasañcaye. </span></div><p><div class=verse-container id=thi-ap35:18.1><span>Yadā bhikkhusahassena, </span></div><p><div class=verse-container id=thi-ap35:18.2><span>parivuto lokanāyako; </span></div><p><div class=verse-container id=thi-ap35:18.3><span>Upāgami rājagahaṁ, </span></div><p><div class=verse-container id=thi-ap35:18.4><span>sahassakkhena vaṇṇito. </span></div><p><div class=verse-container id=thi-ap35:19.1><span>Danto dantehi saha purāṇajaṭilehi, </span></div><p><div class=verse-container id=thi-ap35:19.2><span>Vippamutto vippamuttehi; </span></div><p><div class=verse-container id=thi-ap35:19.3><span>Siṅgīnikkhasavaṇṇo, </span></div><p><div class=verse-container id=thi-ap35:19.4><span>Rājagahaṁ pāvisi bhagavā. </span></div><p><div class=verse-container id=thi-ap35:20.1><span>Disvā buddhānubhāvaṁ taṁ, </span></div><p><div class=verse-container id=thi-ap35:20.2><span>sutvāva guṇasañcayaṁ; </span></div><p><div class=verse-container id=thi-ap35:20.3><span>Buddhe cittaṁ pasādetvā, </span></div><p><div class=verse-container id=thi-ap35:20.4><span>pūjayiṁ taṁ yathābalaṁ. </span></div><p><div class=verse-container id=thi-ap35:21.1><span>Aparena ca kālena, </span></div><p><div class=verse-container id=thi-ap35:21.2><span>dhammadinnāya santike; </span></div><p><div class=verse-container id=thi-ap35:21.3><span>Agārā nikkhamitvāna, </span></div><p><div class=verse-container id=thi-ap35:21.4><span>pabbajiṁ anagāriyaṁ. </span></div><p><div class=verse-container id=thi-ap35:22.1><span>Kesesu chijjamānesu, </span></div><p><div class=verse-container id=thi-ap35:22.2><span>kilese jhāpayiṁ ahaṁ; </span></div><p><div class=verse-container id=thi-ap35:22.3><span>Uggahiṁ sāsanaṁ sabbaṁ, </span></div><p><div class=verse-container id=thi-ap35:22.4><span>pabbajitvā cirenahaṁ. </span></div><p><div class=verse-container id=thi-ap35:23.1><span>Tato dhammamadesesiṁ, </span></div><p><div class=verse-container id=thi-ap35:23.2><span>mahājanasamāgame; </span></div><p><div class=verse-container id=thi-ap35:23.3><span>Dhamme desiyamānamhi, </span></div><p><div class=verse-container id=thi-ap35:23.4><span>dhammābhisamayo ahu. </span></div><p><div class=verse-container id=thi-ap35:24.1><span>Nekapāṇasahassānaṁ, </span></div><p><div class=verse-container id=thi-ap35:24.2><span>taṁ viditvātivimhito; </span></div><p><div class=verse-container id=thi-ap35:24.3><span>Abhippasanno me yakkho, </span></div><p><div class=verse-container id=thi-ap35:24.4><span>bhamitvāna giribbajaṁ. </span></div><p><div class=verse-container id=thi-ap35:25.1><span>Kiṁ me katā rājagahe manussā, </span></div><p><div class=verse-container id=thi-ap35:25.2><span>Madhuṁ pītāva acchare; </span></div><p><div class=verse-container id=thi-ap35:25.3><span>Ye sukkaṁ na upāsanti, </span></div><p><div class=verse-container id=thi-ap35:25.4><span>Desentiṁ amataṁ padaṁ. </span></div><p><div class=verse-container id=thi-ap35:26.1><span>Tañca appaṭivānīyaṁ, </span></div><p><div class=verse-container id=thi-ap35:26.2><span>asecanakamojavaṁ; </span></div><p><div class=verse-container id=thi-ap35:26.3><span>Pivanti maññe sappaññā, </span></div><p><div class=verse-container id=thi-ap35:26.4><span>valāhakamivaddhagū. </span></div><p><div class=verse-container id=thi-ap35:27.1><span>Iddhīsu ca vasī homi, </span></div><p><div class=verse-container id=thi-ap35:27.2><span>dibbāya sotadhātuyā; </span></div><p><div class=verse-container id=thi-ap35:27.3><span>Cetopariyañāṇassa, </span></div><p><div class=verse-container id=thi-ap35:27.4><span>vasī homi mahāmune. </span></div><p><div class=verse-container id=thi-ap35:28.1><span>Pubbenivāsaṁ jānāmi, </span></div><p><div class=verse-container id=thi-ap35:28.2><span>dibbacakkhu visodhitaṁ; </span></div><p><div class=verse-container id=thi-ap35:28.3><span>Sabbāsavā parikkhīṇā, </span></div><p><div class=verse-container id=thi-ap35:28.4><span>natthi dāni punabbhavo. </span></div><p><div class=verse-container id=thi-ap35:29.1><span>Atthadhammaniruttīsu, </span></div><p><div class=verse-container id=thi-ap35:29.2><span>paṭibhāne tatheva ca; </span></div><p><div class=verse-container id=thi-ap35:29.3><span>Ñāṇaṁ mama mahāvīra, </span></div><p><div class=verse-container id=thi-ap35:29.4><span>uppannaṁ tava santike. </span></div><p><div class=verse-container id=thi-ap35:30.1><span>Kilesā jhāpitā mayhaṁ, </span></div><p><div class=verse-container id=thi-ap35:30.2><span>…pe… </span></div><p><div class=verse-container id=thi-ap35:30.3><span>viharāmi anāsavā. </span></div><p><div class=verse-container id=thi-ap35:31.1><span>Svāgataṁ vata me āsi, </span></div><p><div class=verse-container id=thi-ap35:31.2><span>…pe… </span></div><p><div class=verse-container id=thi-ap35:31.3><span>kataṁ buddhassa sāsanaṁ. </span></div><p><div class=verse-container id=thi-ap35:32.1><span>Paṭisambhidā catasso, </span></div><p><div class=verse-container id=thi-ap35:32.2><span>…pe… </span></div><p><div class=verse-container id=thi-ap35:32.3><span>kataṁ buddhassa sāsanaṁ”. </span></div><p><div class=verse-container id=thi-ap35:33.1><span>Itthaṁ sudaṁ sukkā bhikkhunī imā gāthāyo abhāsitthāti. </span></div><p><div class=verse-container id=thi-ap35:34.1><span>Sukkātheriyāpadānaṁ pañcamaṁ. </span></div><p><div class=verse-container id=thi-ap35:34.2><span>Pañcamaṁ bhāṇavāraṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0034.html>Previous</a><a href=/canon/en/pli/ms/sutta/kn/thi-ap/thi-ap0036.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>