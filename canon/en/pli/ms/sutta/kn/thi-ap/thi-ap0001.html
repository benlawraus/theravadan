<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap.html>Previous</a><a href=/canon/en/pli/ms/sutta/kn/thi-ap/thi-ap0002.html>Next</a></div><p><div class=verse-container id=thi-ap1:0.1><span>Therīapadāna </span></div><p><div class=verse-container id=thi-ap1:0.2><span>Sumedhāvagga </span></div><p><div class=verse-container id=thi-ap1:0.3><span class=big-bold>Sumedhātherīapadāna </span></div><p><div class=verse-container id=thi-ap1:1.1><span>Namo tassa Bhagavato Arahato Sammāsambuddhassa. </span></div><p><div class=verse-container id=thi-ap1:2.1><span>Atha therikāpadānāni suṇātha—</span></div><p><div class=verse-container id=thi-ap1:3.1><span>“Bhagavati koṇāgamane, </span></div><p><div class=verse-container id=thi-ap1:3.2><span>Saṅghārāmamhi navanivesanamhi; </span></div><p><div class=verse-container id=thi-ap1:3.3><span>Sakhiyo tisso janiyo, </span></div><p><div class=verse-container id=thi-ap1:3.4><span>Vihāradānaṁ adāsimha. </span></div><p><div class=verse-container id=thi-ap1:4.1><span>Dasakkhattuṁ satakkhattuṁ, </span></div><p><div class=verse-container id=thi-ap1:4.2><span>Dasasatakkhattuṁ satānañca satakkhattuṁ; </span></div><p><div class=verse-container id=thi-ap1:4.3><span>Devesu upapajjimha, </span></div><p><div class=verse-container id=thi-ap1:4.4><span>Ko vādo mānuse bhave. </span></div><p><div class=verse-container id=thi-ap1:5.1><span>Deve mahiddhikā ahumha, </span></div><p><div class=verse-container id=thi-ap1:5.2><span>mānusakamhi ko vādo; </span></div><p><div class=verse-container id=thi-ap1:5.3><span>Sattaratanamahesī, </span></div><p><div class=verse-container id=thi-ap1:5.4><span>itthiratanaṁ ahaṁ bhaviṁ. </span></div><p><div class=verse-container id=thi-ap1:6.1><span>Idha sañcitakusalā, </span></div><p><div class=verse-container id=thi-ap1:6.2><span>susamiddhakulappajā; </span></div><p><div class=verse-container id=thi-ap1:6.3><span>Dhanañjānī ca khemā ca, </span></div><p><div class=verse-container id=thi-ap1:6.4><span>ahampi ca tayo janā. </span></div><p><div class=verse-container id=thi-ap1:7.1><span>Ārāmaṁ sukataṁ katvā, </span></div><p><div class=verse-container id=thi-ap1:7.2><span>sabbāvayavamaṇḍitaṁ; </span></div><p><div class=verse-container id=thi-ap1:7.3><span>Buddhappamukhasaṅghassa, </span></div><p><div class=verse-container id=thi-ap1:7.4><span>niyyādetvā samoditā. </span></div><p><div class=verse-container id=thi-ap1:8.1><span>Yattha yatthūpapajjāmi, </span></div><p><div class=verse-container id=thi-ap1:8.2><span>tassa kammassa vāhasā; </span></div><p><div class=verse-container id=thi-ap1:8.3><span>Devesu aggataṁ pattā, </span></div><p><div class=verse-container id=thi-ap1:8.4><span>manussesu tatheva ca. </span></div><p><div class=verse-container id=thi-ap1:9.1><span>Imasmiṁyeva kappamhi, </span></div><p><div class=verse-container id=thi-ap1:9.2><span>brahmabandhu mahāyaso; </span></div><p><div class=verse-container id=thi-ap1:9.3><span>Kassapo nāma gottena, </span></div><p><div class=verse-container id=thi-ap1:9.4><span>uppajji vadataṁ varo. </span></div><p><div class=verse-container id=thi-ap1:10.1><span>Upaṭṭhāko mahesissa, </span></div><p><div class=verse-container id=thi-ap1:10.2><span>tadā āsi narissaro; </span></div><p><div class=verse-container id=thi-ap1:10.3><span>Kāsirājā kikī nāma, </span></div><p><div class=verse-container id=thi-ap1:10.4><span>bārāṇasipuruttame. </span></div><p><div class=verse-container id=thi-ap1:11.1><span>Tassāsuṁ satta dhītaro, </span></div><p><div class=verse-container id=thi-ap1:11.2><span>rājakaññā sukhedhitā; </span></div><p><div class=verse-container id=thi-ap1:11.3><span>Buddhopaṭṭhānaniratā, </span></div><p><div class=verse-container id=thi-ap1:11.4><span>brahmacariyaṁ cariṁsu tā. </span></div><p><div class=verse-container id=thi-ap1:12.1><span>Tāsaṁ sahāyikā hutvā, </span></div><p><div class=verse-container id=thi-ap1:12.2><span>sīlesu susamāhitā; </span></div><p><div class=verse-container id=thi-ap1:12.3><span>Datvā dānāni sakkaccaṁ, </span></div><p><div class=verse-container id=thi-ap1:12.4><span>agāreva vataṁ cariṁ. </span></div><p><div class=verse-container id=thi-ap1:13.1><span>Tena kammena sukatena, </span></div><p><div class=verse-container id=thi-ap1:13.2><span>cetanāpaṇidhīhi ca; </span></div><p><div class=verse-container id=thi-ap1:13.3><span>Jahitvā mānusaṁ dehaṁ, </span></div><p><div class=verse-container id=thi-ap1:13.4><span>tāvatiṁsūpagā ahaṁ. </span></div><p><div class=verse-container id=thi-ap1:14.1><span>Tato cutā yāmamagaṁ, </span></div><p><div class=verse-container id=thi-ap1:14.2><span>tatohaṁ tusitaṁ gatā; </span></div><p><div class=verse-container id=thi-ap1:14.3><span>Tato ca nimmānaratiṁ, </span></div><p><div class=verse-container id=thi-ap1:14.4><span>vasavattipuraṁ tato. </span></div><p><div class=verse-container id=thi-ap1:15.1><span>Yattha yatthūpapajjāmi, </span></div><p><div class=verse-container id=thi-ap1:15.2><span>puññakammasamohitā; </span></div><p><div class=verse-container id=thi-ap1:15.3><span>Tattha tattheva rājūnaṁ, </span></div><p><div class=verse-container id=thi-ap1:15.4><span>mahesittamakārayiṁ. </span></div><p><div class=verse-container id=thi-ap1:16.1><span>Tato cutā manussatte, </span></div><p><div class=verse-container id=thi-ap1:16.2><span>rājūnaṁ cakkavattinaṁ; </span></div><p><div class=verse-container id=thi-ap1:16.3><span>Maṇḍalīnañca rājūnaṁ, </span></div><p><div class=verse-container id=thi-ap1:16.4><span>mahesittamakārayiṁ. </span></div><p><div class=verse-container id=thi-ap1:17.1><span>Sampattimanubhotvāna, </span></div><p><div class=verse-container id=thi-ap1:17.2><span>devesu mānusesu ca; </span></div><p><div class=verse-container id=thi-ap1:17.3><span>Sabbattha sukhitā hutvā, </span></div><p><div class=verse-container id=thi-ap1:17.4><span>nekajātīsu saṁsariṁ. </span></div><p><div class=verse-container id=thi-ap1:18.1><span>So hetu ca so pabhavo, </span></div><p><div class=verse-container id=thi-ap1:18.2><span>Tammūlaṁ sāsane khamaṁ; </span></div><p><div class=verse-container id=thi-ap1:18.3><span>Paṭhamaṁ taṁ samodhānaṁ, </span></div><p><div class=verse-container id=thi-ap1:18.4><span>Taṁ dhammaratāya nibbānaṁ. </span></div><p><div class=verse-container id=thi-ap1:19.1><span>Kilesā jhāpitā mayhaṁ, </span></div><p><div class=verse-container id=thi-ap1:19.2><span>bhavā sabbe samūhatā; </span></div><p><div class=verse-container id=thi-ap1:19.3><span>Nāgīva bandhanaṁ chetvā, </span></div><p><div class=verse-container id=thi-ap1:19.4><span>viharāmi anāsavā. </span></div><p><div class=verse-container id=thi-ap1:20.1><span>Svāgataṁ vata me āsi, </span></div><p><div class=verse-container id=thi-ap1:20.2><span>buddhaseṭṭhassa santike; </span></div><p><div class=verse-container id=thi-ap1:20.3><span>Tisso vijjā anuppattā, </span></div><p><div class=verse-container id=thi-ap1:20.4><span>kataṁ buddhassa sāsanaṁ. </span></div><p><div class=verse-container id=thi-ap1:21.1><span>Paṭisambhidā catasso, </span></div><p><div class=verse-container id=thi-ap1:21.2><span>vimokkhāpi ca aṭṭhime; </span></div><p><div class=verse-container id=thi-ap1:21.3><span>Chaḷabhiññā sacchikatā, </span></div><p><div class=verse-container id=thi-ap1:21.4><span>kataṁ buddhassa sāsanaṁ”. </span></div><p><div class=verse-container id=thi-ap1:22.1><span>Itthaṁ sudaṁ sumedhā bhikkhunī imā gāthāyo abhāsitthāti. </span></div><p><div class=verse-container id=thi-ap1:23.1><span>Sumedhātheriyāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/thi-ap.html>Previous</a><a href=/canon/en/pli/ms/sutta/kn/thi-ap/thi-ap0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>