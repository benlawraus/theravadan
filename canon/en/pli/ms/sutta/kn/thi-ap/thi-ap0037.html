<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0036.html>Previous</a><a href=/canon/en/pli/ms/sutta/kn/thi-ap/thi-ap0038.html>Next</a></div><p><div class=verse-container id=thi-ap37:0.1><span>Therīapadāna </span></div><p><div class=verse-container id=thi-ap37:0.2><span>Khattiyāvagga </span></div><p><div class=verse-container id=thi-ap37:0.3><span class=big-bold>7 Aḍḍhakāsitherīapadāna </span></div><p><div class=verse-container id=thi-ap37:1.1><span>“Imamhi bhaddake kappe, </span></div><p><div class=verse-container id=thi-ap37:1.2><span>brahmabandhu mahāyaso; </span></div><p><div class=verse-container id=thi-ap37:1.3><span>Kassapo nāma gottena, </span></div><p><div class=verse-container id=thi-ap37:1.4><span>uppajji vadataṁ varo. </span></div><p><div class=verse-container id=thi-ap37:2.1><span>Tadāhaṁ pabbajitvāna, </span></div><p><div class=verse-container id=thi-ap37:2.2><span>tassa buddhassa sāsane; </span></div><p><div class=verse-container id=thi-ap37:2.3><span>Saṁvutā pātimokkhamhi, </span></div><p><div class=verse-container id=thi-ap37:2.4><span>indriyesu ca pañcasu. </span></div><p><div class=verse-container id=thi-ap37:3.1><span>Mattaññunī ca asane, </span></div><p><div class=verse-container id=thi-ap37:3.2><span>yuttā jāgariyepi ca; </span></div><p><div class=verse-container id=thi-ap37:3.3><span>Vasantī yuttayogāhaṁ, </span></div><p><div class=verse-container id=thi-ap37:3.4><span>bhikkhuniṁ vigatāsavaṁ. </span></div><p><div class=verse-container id=thi-ap37:4.1><span>Akkosiṁ duṭṭhacittāhaṁ, </span></div><p><div class=verse-container id=thi-ap37:4.2><span>gaṇiketi bhaṇiṁ tadā; </span></div><p><div class=verse-container id=thi-ap37:4.3><span>Tena pāpena kammena, </span></div><p><div class=verse-container id=thi-ap37:4.4><span>nirayamhi apaccisaṁ. </span></div><p><div class=verse-container id=thi-ap37:5.1><span>Tena kammāvasesena, </span></div><p><div class=verse-container id=thi-ap37:5.2><span>ajāyiṁ gaṇikākule; </span></div><p><div class=verse-container id=thi-ap37:5.3><span>Bahusova parādhīnā, </span></div><p><div class=verse-container id=thi-ap37:5.4><span>pacchimāya ca jātiyaṁ. </span></div><p><div class=verse-container id=thi-ap37:6.1><span>Kāsīsu seṭṭhikulajā, </span></div><p><div class=verse-container id=thi-ap37:6.2><span>brahmacārībalenahaṁ; </span></div><p><div class=verse-container id=thi-ap37:6.3><span>Accharā viya devesu, </span></div><p><div class=verse-container id=thi-ap37:6.4><span>ahosiṁ rūpasampadā. </span></div><p><div class=verse-container id=thi-ap37:7.1><span>Disvāna dassanīyaṁ maṁ, </span></div><p><div class=verse-container id=thi-ap37:7.2><span>giribbajapuruttame; </span></div><p><div class=verse-container id=thi-ap37:7.3><span>Gaṇikatte nivesesuṁ, </span></div><p><div class=verse-container id=thi-ap37:7.4><span>akkosanabalena me. </span></div><p><div class=verse-container id=thi-ap37:8.1><span>Sāhaṁ sutvāna saddhammaṁ, </span></div><p><div class=verse-container id=thi-ap37:8.2><span>buddhaseṭṭhena desitaṁ; </span></div><p><div class=verse-container id=thi-ap37:8.3><span>Pubbavāsanasampannā, </span></div><p><div class=verse-container id=thi-ap37:8.4><span>pabbajiṁ anagāriyaṁ. </span></div><p><div class=verse-container id=thi-ap37:9.1><span>Tadūpasampadatthāya, </span></div><p><div class=verse-container id=thi-ap37:9.2><span>gacchantī jinasantikaṁ; </span></div><p><div class=verse-container id=thi-ap37:9.3><span>Magge dhutte ṭhite sutvā, </span></div><p><div class=verse-container id=thi-ap37:9.4><span>labhiṁ dūtopasampadaṁ. </span></div><p><div class=verse-container id=thi-ap37:10.1><span>Sabbakammaṁ parikkhīṇaṁ, </span></div><p><div class=verse-container id=thi-ap37:10.2><span>puññaṁ pāpaṁ tatheva ca; </span></div><p><div class=verse-container id=thi-ap37:10.3><span>Sabbasaṁsāramuttiṇṇā, </span></div><p><div class=verse-container id=thi-ap37:10.4><span>gaṇikattañca khepitaṁ. </span></div><p><div class=verse-container id=thi-ap37:11.1><span>Iddhīsu ca vasī homi, </span></div><p><div class=verse-container id=thi-ap37:11.2><span>dibbāya sotadhātuyā; </span></div><p><div class=verse-container id=thi-ap37:11.3><span>Cetopariyañāṇassa, </span></div><p><div class=verse-container id=thi-ap37:11.4><span>vasī homi mahāmune. </span></div><p><div class=verse-container id=thi-ap37:12.1><span>Pubbenivāsaṁ jānāmi, </span></div><p><div class=verse-container id=thi-ap37:12.2><span>dibbacakkhu visodhitaṁ; </span></div><p><div class=verse-container id=thi-ap37:12.3><span>Sabbāsavā parikkhīṇā, </span></div><p><div class=verse-container id=thi-ap37:12.4><span>natthi dāni punabbhavo. </span></div><p><div class=verse-container id=thi-ap37:13.1><span>Atthadhammaniruttīsu, </span></div><p><div class=verse-container id=thi-ap37:13.2><span>paṭibhāne tatheva ca; </span></div><p><div class=verse-container id=thi-ap37:13.3><span>Ñāṇaṁ mama mahāvīra, </span></div><p><div class=verse-container id=thi-ap37:13.4><span>uppannaṁ tava santike. </span></div><p><div class=verse-container id=thi-ap37:14.1><span>Kilesā jhāpitā mayhaṁ, </span></div><p><div class=verse-container id=thi-ap37:14.2><span>…pe… </span></div><p><div class=verse-container id=thi-ap37:14.3><span>viharāmi anāsavā. </span></div><p><div class=verse-container id=thi-ap37:15.1><span>Svāgataṁ vata me āsi, </span></div><p><div class=verse-container id=thi-ap37:15.2><span>…pe… </span></div><p><div class=verse-container id=thi-ap37:15.3><span>kataṁ buddhassa sāsanaṁ. </span></div><p><div class=verse-container id=thi-ap37:16.1><span>Paṭisambhidā catasso, </span></div><p><div class=verse-container id=thi-ap37:16.2><span>…pe… </span></div><p><div class=verse-container id=thi-ap37:16.3><span>kataṁ buddhassa sāsanaṁ”. </span></div><p><div class=verse-container id=thi-ap37:17.1><span>Itthaṁ sudaṁ aḍḍhakāsi bhikkhunī imā gāthāyo abhāsitthāti. </span></div><p><div class=verse-container id=thi-ap37:18.1><span>Aḍḍhakāsitheriyāpadānaṁ sattamaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0036.html>Previous</a><a href=/canon/en/pli/ms/sutta/kn/thi-ap/thi-ap0038.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>