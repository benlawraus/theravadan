<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0030.html>Previous</a><a href=/canon/en/pli/ms/sutta/kn/thi-ap/thi-ap0032.html>Next</a></div><p><div class=verse-container id=thi-ap31:0.1><span>Therīapadāna </span></div><p><div class=verse-container id=thi-ap31:0.2><span>Khattiyāvagga </span></div><p><div class=verse-container id=thi-ap31:0.3><span class=big-bold>1 Yasavatīpamukhaaṭṭhārasabhikkhunīsahassaapadāna </span></div><p><div class=verse-container id=thi-ap31:1.1><span>“Bhavā sabbe parikkhīṇā, </span></div><p><div class=verse-container id=thi-ap31:1.2><span>bhavā santi vimocitā; </span></div><p><div class=verse-container id=thi-ap31:1.3><span>Sabbāsavā ca no natthi, </span></div><p><div class=verse-container id=thi-ap31:1.4><span>ārocema mahāmune. </span></div><p><div class=verse-container id=thi-ap31:2.1><span>Purimaṁ kusalaṁ kammaṁ, </span></div><p><div class=verse-container id=thi-ap31:2.2><span>yaṁ kiñci sādhupatthitaṁ; </span></div><p><div class=verse-container id=thi-ap31:2.3><span>Paribhogamayaṁ dinnaṁ, </span></div><p><div class=verse-container id=thi-ap31:2.4><span>tuyhatthāya mahāmune. </span></div><p><div class=verse-container id=thi-ap31:3.1><span>Buddhapaccekabuddhānaṁ, </span></div><p><div class=verse-container id=thi-ap31:3.2><span>sāvakānañca patthitaṁ; </span></div><p><div class=verse-container id=thi-ap31:3.3><span>Paribhogamayaṁ dinnaṁ, </span></div><p><div class=verse-container id=thi-ap31:3.4><span>tuyhatthāya mahāmune. </span></div><p><div class=verse-container id=thi-ap31:4.1><span>Uccanīcamayaṁ kammaṁ, </span></div><p><div class=verse-container id=thi-ap31:4.2><span>bhikkhūnaṁ sādhupatthitaṁ; </span></div><p><div class=verse-container id=thi-ap31:4.3><span>Uccākulaparikammaṁ, </span></div><p><div class=verse-container id=thi-ap31:4.4><span>katametaṁ mahāmune. </span></div><p><div class=verse-container id=thi-ap31:5.1><span>Teneva sukkamūlena, </span></div><p><div class=verse-container id=thi-ap31:5.2><span>coditā kammasampadā; </span></div><p><div class=verse-container id=thi-ap31:5.3><span>Mānusikamatikkantā, </span></div><p><div class=verse-container id=thi-ap31:5.4><span>jāyiṁsu khattiye kule. </span></div><p><div class=verse-container id=thi-ap31:6.1><span>Uppatte ca kate kamme, </span></div><p><div class=verse-container id=thi-ap31:6.2><span>jātiyā vāpi ekato; </span></div><p><div class=verse-container id=thi-ap31:6.3><span>Pacchime ekato jātā, </span></div><p><div class=verse-container id=thi-ap31:6.4><span>khattiyā kulasambhavā. </span></div><p><div class=verse-container id=thi-ap31:7.1><span>Rūpavatī bhogavatī, </span></div><p><div class=verse-container id=thi-ap31:7.2><span>lābhasakkārapūjitā; </span></div><p><div class=verse-container id=thi-ap31:7.3><span>Antepure mahāvīra, </span></div><p><div class=verse-container id=thi-ap31:7.4><span>devānaṁ viya nandane. </span></div><p><div class=verse-container id=thi-ap31:8.1><span>Nibbinditvā agāramhā, </span></div><p><div class=verse-container id=thi-ap31:8.2><span>pabbajimhanagāriyaṁ; </span></div><p><div class=verse-container id=thi-ap31:8.3><span>Katipāhaṁ upādāya, </span></div><p><div class=verse-container id=thi-ap31:8.4><span>sabbā pattāmha nibbutiṁ. </span></div><p><div class=verse-container id=thi-ap31:9.1><span>Cīvaraṁ piṇḍapātañca, </span></div><p><div class=verse-container id=thi-ap31:9.2><span>paccayaṁ sayanāsanaṁ; </span></div><p><div class=verse-container id=thi-ap31:9.3><span>Upanenti bahū amhe, </span></div><p><div class=verse-container id=thi-ap31:9.4><span>sadā sakkatapūjitā. </span></div><p><div class=verse-container id=thi-ap31:10.1><span>Kilesā jhāpitā amhaṁ, </span></div><p><div class=verse-container id=thi-ap31:10.2><span>bhavā sabbe samūhatā; </span></div><p><div class=verse-container id=thi-ap31:10.3><span>Nāgīva bandhanaṁ chetvā, </span></div><p><div class=verse-container id=thi-ap31:10.4><span>viharāma anāsavā. </span></div><p><div class=verse-container id=thi-ap31:11.1><span>Svāgataṁ vata no āsi, </span></div><p><div class=verse-container id=thi-ap31:11.2><span>mama buddhassa santike; </span></div><p><div class=verse-container id=thi-ap31:11.3><span>Tisso vijjā anuppattā, </span></div><p><div class=verse-container id=thi-ap31:11.4><span>kataṁ buddhassa sāsanaṁ. </span></div><p><div class=verse-container id=thi-ap31:12.1><span>Paṭisambhidā catasso, </span></div><p><div class=verse-container id=thi-ap31:12.2><span>vimokkhāpi ca aṭṭhime; </span></div><p><div class=verse-container id=thi-ap31:12.3><span>Chaḷabhiññā sacchikatā, </span></div><p><div class=verse-container id=thi-ap31:12.4><span>kataṁ buddhassa sāsanaṁ”. </span></div><p><div class=verse-container id=thi-ap31:13.1><span>Itthaṁ sudaṁ yasavatīpamukhāni khattiyakaññābhikkhuniyo aṭṭhārasasahassāni bhagavato sammukhā imā gāthāyo abhāsitthāti. </span></div><p><div class=verse-container id=thi-ap31:14.1><span>Yasavatīpamukhaaṭṭhārasabhikkhunīsahassāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0030.html>Previous</a><a href=/canon/en/pli/ms/sutta/kn/thi-ap/thi-ap0032.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>