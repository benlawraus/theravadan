<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0014.html>Previous</a><a href=/canon/en/pli/ms/sutta/kn/thi-ap/thi-ap0016.html>Next</a></div><p><div class=verse-container id=thi-ap15:0.1><span>Therīapadāna </span></div><p><div class=verse-container id=thi-ap15:0.2><span>Ekūposathikavagga </span></div><p><div class=verse-container id=thi-ap15:0.3><span class=big-bold>Pañcadīpadāyikātherīapadāna </span></div><p><div class=verse-container id=thi-ap15:1.1><span>“Nagare haṁsavatiyā, </span></div><p><div class=verse-container id=thi-ap15:1.2><span>cārikī āsahaṁ tadā; </span></div><p><div class=verse-container id=thi-ap15:1.3><span>Ārāmena ca ārāmaṁ, </span></div><p><div class=verse-container id=thi-ap15:1.4><span>carāmi kusalatthikā. </span></div><p><div class=verse-container id=thi-ap15:2.1><span>Kāḷapakkhamhi divase, </span></div><p><div class=verse-container id=thi-ap15:2.2><span>addasaṁ bodhimuttamaṁ; </span></div><p><div class=verse-container id=thi-ap15:2.3><span>Tattha cittaṁ pasādetvā, </span></div><p><div class=verse-container id=thi-ap15:2.4><span>bodhimūle nisīdahaṁ. </span></div><p><div class=verse-container id=thi-ap15:3.1><span>Garucittaṁ upaṭṭhetvā, </span></div><p><div class=verse-container id=thi-ap15:3.2><span>sire katvāna añjaliṁ; </span></div><p><div class=verse-container id=thi-ap15:3.3><span>Somanassaṁ pavedetvā, </span></div><p><div class=verse-container id=thi-ap15:3.4><span>evaṁ cintesi tāvade. </span></div><p><div class=verse-container id=thi-ap15:4.1><span>‘Yadi buddho amitaguṇo, </span></div><p><div class=verse-container id=thi-ap15:4.2><span>asamappaṭipuggalo; </span></div><p><div class=verse-container id=thi-ap15:4.3><span>Dassetu pāṭihīraṁ me, </span></div><p><div class=verse-container id=thi-ap15:4.4><span>bodhi obhāsatu ayaṁ’. </span></div><p><div class=verse-container id=thi-ap15:5.1><span>Saha āvajjite mayhaṁ, </span></div><p><div class=verse-container id=thi-ap15:5.2><span>bodhi pajjali tāvade; </span></div><p><div class=verse-container id=thi-ap15:5.3><span>Sabbasoṇṇamayā āsi, </span></div><p><div class=verse-container id=thi-ap15:5.4><span>disā sabbā virocati. </span></div><p><div class=verse-container id=thi-ap15:6.1><span>Sattarattindivaṁ tattha, </span></div><p><div class=verse-container id=thi-ap15:6.2><span>bodhimūle nisīdahaṁ; </span></div><p><div class=verse-container id=thi-ap15:6.3><span>Sattame divase patte, </span></div><p><div class=verse-container id=thi-ap15:6.4><span>dīpapūjaṁ akāsahaṁ. </span></div><p><div class=verse-container id=thi-ap15:7.1><span>Āsanaṁ parivāretvā, </span></div><p><div class=verse-container id=thi-ap15:7.2><span>pañca dīpāni pajjaluṁ; </span></div><p><div class=verse-container id=thi-ap15:7.3><span>Yāva udeti sūriyo, </span></div><p><div class=verse-container id=thi-ap15:7.4><span>dīpā me pajjaluṁ tadā. </span></div><p><div class=verse-container id=thi-ap15:8.1><span>Tena kammena sukatena, </span></div><p><div class=verse-container id=thi-ap15:8.2><span>cetanāpaṇidhīhi ca; </span></div><p><div class=verse-container id=thi-ap15:8.3><span>Jahitvā mānusaṁ dehaṁ, </span></div><p><div class=verse-container id=thi-ap15:8.4><span>tāvatiṁsamagacchahaṁ. </span></div><p><div class=verse-container id=thi-ap15:9.1><span>Tattha me sukataṁ byamhaṁ, </span></div><p><div class=verse-container id=thi-ap15:9.2><span>pañcadīpāti vuccati; </span></div><p><div class=verse-container id=thi-ap15:9.3><span>Saṭṭhiyojanamubbedhaṁ, </span></div><p><div class=verse-container id=thi-ap15:9.4><span>tiṁsayojanavitthataṁ. </span></div><p><div class=verse-container id=thi-ap15:10.1><span>Asaṅkhiyāni dīpāni, </span></div><p><div class=verse-container id=thi-ap15:10.2><span>parivāre jaliṁsu me; </span></div><p><div class=verse-container id=thi-ap15:10.3><span>Yāvatā devabhavanaṁ, </span></div><p><div class=verse-container id=thi-ap15:10.4><span>dīpālokena jotati. </span></div><p><div class=verse-container id=thi-ap15:11.1><span>Parammukhā nisīditvā, </span></div><p><div class=verse-container id=thi-ap15:11.2><span>yadi icchāmi passituṁ; </span></div><p><div class=verse-container id=thi-ap15:11.3><span>Uddhaṁ adho ca tiriyaṁ, </span></div><p><div class=verse-container id=thi-ap15:11.4><span>sabbaṁ passāmi cakkhunā. </span></div><p><div class=verse-container id=thi-ap15:12.1><span>Yāvatā abhikaṅkhāmi, </span></div><p><div class=verse-container id=thi-ap15:12.2><span>daṭṭhuṁ sugataduggate; </span></div><p><div class=verse-container id=thi-ap15:12.3><span>Tattha āvaraṇaṁ natthi, </span></div><p><div class=verse-container id=thi-ap15:12.4><span>rukkhesu pabbatesu vā. </span></div><p><div class=verse-container id=thi-ap15:13.1><span>Asīti devarājūnaṁ, </span></div><p><div class=verse-container id=thi-ap15:13.2><span>mahesittamakārayiṁ; </span></div><p><div class=verse-container id=thi-ap15:13.3><span>Satānaṁ cakkavattīnaṁ, </span></div><p><div class=verse-container id=thi-ap15:13.4><span>mahesittamakārayiṁ. </span></div><p><div class=verse-container id=thi-ap15:14.1><span>Yaṁ yaṁ yonupapajjāmi, </span></div><p><div class=verse-container id=thi-ap15:14.2><span>devattaṁ atha mānusaṁ; </span></div><p><div class=verse-container id=thi-ap15:14.3><span>Dīpasatasahassāni, </span></div><p><div class=verse-container id=thi-ap15:14.4><span>parivāre jalanti me. </span></div><p><div class=verse-container id=thi-ap15:15.1><span>Devalokā cavitvāna, </span></div><p><div class=verse-container id=thi-ap15:15.2><span>uppajjiṁ mātukucchiyaṁ; </span></div><p><div class=verse-container id=thi-ap15:15.3><span>Mātukucchigatā santī, </span></div><p><div class=verse-container id=thi-ap15:15.4><span>akkhi me na nimīlati. </span></div><p><div class=verse-container id=thi-ap15:16.1><span>Dīpasatasahassāni, </span></div><p><div class=verse-container id=thi-ap15:16.2><span>puññakammasamaṅgitā; </span></div><p><div class=verse-container id=thi-ap15:16.3><span>Jalanti sūtikāgehe, </span></div><p><div class=verse-container id=thi-ap15:16.4><span>pañcadīpānidaṁ phalaṁ. </span></div><p><div class=verse-container id=thi-ap15:17.1><span>Pacchime bhave sampatte, </span></div><p><div class=verse-container id=thi-ap15:17.2><span>mānasaṁ vinivattayiṁ; </span></div><p><div class=verse-container id=thi-ap15:17.3><span>Ajarāmataṁ sītibhāvaṁ, </span></div><p><div class=verse-container id=thi-ap15:17.4><span>nibbānaṁ phassayiṁ ahaṁ. </span></div><p><div class=verse-container id=thi-ap15:18.1><span>Jātiyā sattavassāhaṁ, </span></div><p><div class=verse-container id=thi-ap15:18.2><span>arahattamapāpuṇiṁ; </span></div><p><div class=verse-container id=thi-ap15:18.3><span>Upasampādayī buddho, </span></div><p><div class=verse-container id=thi-ap15:18.4><span>guṇamaññāya gotamo. </span></div><p><div class=verse-container id=thi-ap15:19.1><span>Maṇḍape rukkhamūle vā, </span></div><p><div class=verse-container id=thi-ap15:19.2><span>suññāgāre vasantiyā; </span></div><p><div class=verse-container id=thi-ap15:19.3><span>Sadā pajjalate dīpaṁ, </span></div><p><div class=verse-container id=thi-ap15:19.4><span>pañcadīpānidaṁ phalaṁ. </span></div><p><div class=verse-container id=thi-ap15:20.1><span>Dibbacakkhuvisuddhaṁ me, </span></div><p><div class=verse-container id=thi-ap15:20.2><span>samādhikusalā ahaṁ; </span></div><p><div class=verse-container id=thi-ap15:20.3><span>Abhiññāpāramippattā, </span></div><p><div class=verse-container id=thi-ap15:20.4><span>pañcadīpānidaṁ phalaṁ. </span></div><p><div class=verse-container id=thi-ap15:21.1><span>Sabbavositavosānā, </span></div><p><div class=verse-container id=thi-ap15:21.2><span>katakiccā anāsavā; </span></div><p><div class=verse-container id=thi-ap15:21.3><span>Pañcadīpā mahāvīra, </span></div><p><div class=verse-container id=thi-ap15:21.4><span>pāde vandāmi cakkhuma. </span></div><p><div class=verse-container id=thi-ap15:22.1><span>Satasahassito kappe, </span></div><p><div class=verse-container id=thi-ap15:22.2><span>yaṁ dīpamadadiṁ tadā; </span></div><p><div class=verse-container id=thi-ap15:22.3><span>Duggatiṁ nābhijānāmi, </span></div><p><div class=verse-container id=thi-ap15:22.4><span>pañcadīpānidaṁ phalaṁ. </span></div><p><div class=verse-container id=thi-ap15:23.1><span>Kilesā jhāpitā mayhaṁ, </span></div><p><div class=verse-container id=thi-ap15:23.2><span>…pe… </span></div><p><div class=verse-container id=thi-ap15:23.3><span>viharāmi anāsavā. </span></div><p><div class=verse-container id=thi-ap15:24.1><span>Svāgataṁ vata me āsi, </span></div><p><div class=verse-container id=thi-ap15:24.2><span>…pe… </span></div><p><div class=verse-container id=thi-ap15:24.3><span>kataṁ buddhassa sāsanaṁ. </span></div><p><div class=verse-container id=thi-ap15:25.1><span>Paṭisambhidā catasso, </span></div><p><div class=verse-container id=thi-ap15:25.2><span>…pe… </span></div><p><div class=verse-container id=thi-ap15:25.3><span>kataṁ buddhassa sāsanaṁ”. </span></div><p><div class=verse-container id=thi-ap15:26.1><span>Itthaṁ sudaṁ pañcadīpadāyikā bhikkhunī imā gāthāyo abhāsitthāti. </span></div><p><div class=verse-container id=thi-ap15:27.1><span>Pañcadīpadāyikātheriyāpadānaṁ pañcamaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0014.html>Previous</a><a href=/canon/en/pli/ms/sutta/kn/thi-ap/thi-ap0016.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>