<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0020.html>Previous</a><a href=/canon/en/pli/ms/sutta/kn/thi-ap/thi-ap0022.html>Next</a></div><p><div class=verse-container id=thi-ap21:0.1><span>Therīapadāna </span></div><p><div class=verse-container id=thi-ap21:0.2><span>Kuṇḍalakesīvagga </span></div><p><div class=verse-container id=thi-ap21:0.3><span class=big-bold>1 Kuṇḍalakesātherīapadāna </span></div><p><div class=verse-container id=thi-ap21:1.1><span>“Padumuttaro nāma jino, </span></div><p><div class=verse-container id=thi-ap21:1.2><span>sabbadhammāna pāragū; </span></div><p><div class=verse-container id=thi-ap21:1.3><span>Ito satasahassamhi, </span></div><p><div class=verse-container id=thi-ap21:1.4><span>kappe uppajji nāyako. </span></div><p><div class=verse-container id=thi-ap21:2.1><span>Tadāhaṁ haṁsavatiyaṁ, </span></div><p><div class=verse-container id=thi-ap21:2.2><span>jātā seṭṭhikule ahuṁ; </span></div><p><div class=verse-container id=thi-ap21:2.3><span>Nānāratanapajjote, </span></div><p><div class=verse-container id=thi-ap21:2.4><span>mahāsukhasamappitā. </span></div><p><div class=verse-container id=thi-ap21:3.1><span>Upetvā taṁ mahāvīraṁ, </span></div><p><div class=verse-container id=thi-ap21:3.2><span>assosiṁ dhammadesanaṁ; </span></div><p><div class=verse-container id=thi-ap21:3.3><span>Tato jātappasādāhaṁ, </span></div><p><div class=verse-container id=thi-ap21:3.4><span>upesiṁ saraṇaṁ jinaṁ. </span></div><p><div class=verse-container id=thi-ap21:4.1><span>Tadā mahākāruṇiko, </span></div><p><div class=verse-container id=thi-ap21:4.2><span>padumuttaranāmako; </span></div><p><div class=verse-container id=thi-ap21:4.3><span>Khippābhiññānamagganti, </span></div><p><div class=verse-container id=thi-ap21:4.4><span>ṭhapesi bhikkhuniṁ subhaṁ. </span></div><p><div class=verse-container id=thi-ap21:5.1><span>Taṁ sutvā muditā hutvā, </span></div><p><div class=verse-container id=thi-ap21:5.2><span>dānaṁ datvā mahesino; </span></div><p><div class=verse-container id=thi-ap21:5.3><span>Nipacca sirasā pāde, </span></div><p><div class=verse-container id=thi-ap21:5.4><span>taṁ ṭhānamabhipatthayiṁ. </span></div><p><div class=verse-container id=thi-ap21:6.1><span>Anumodi mahāvīro, </span></div><p><div class=verse-container id=thi-ap21:6.2><span>‘bhadde yaṁ tebhipatthitaṁ; </span></div><p><div class=verse-container id=thi-ap21:6.3><span>Samijjhissati taṁ sabbaṁ, </span></div><p><div class=verse-container id=thi-ap21:6.4><span>sukhinī hohi nibbutā. </span></div><p><div class=verse-container id=thi-ap21:7.1><span>Satasahassito kappe, </span></div><p><div class=verse-container id=thi-ap21:7.2><span>okkākakulasambhavo; </span></div><p><div class=verse-container id=thi-ap21:7.3><span>Gotamo nāma gottena, </span></div><p><div class=verse-container id=thi-ap21:7.4><span>satthā loke bhavissati. </span></div><p><div class=verse-container id=thi-ap21:8.1><span>Tassa dhammesu dāyādā, </span></div><p><div class=verse-container id=thi-ap21:8.2><span>orasā dhammanimmitā; </span></div><p><div class=verse-container id=thi-ap21:8.3><span>Bhaddākuṇḍalakesāti, </span></div><p><div class=verse-container id=thi-ap21:8.4><span>hessati satthu sāvikā’. </span></div><p><div class=verse-container id=thi-ap21:9.1><span>Tena kammena sukatena, </span></div><p><div class=verse-container id=thi-ap21:9.2><span>cetanāpaṇidhīhi ca; </span></div><p><div class=verse-container id=thi-ap21:9.3><span>Jahitvā mānusaṁ dehaṁ, </span></div><p><div class=verse-container id=thi-ap21:9.4><span>tāvatiṁsamagacchahaṁ. </span></div><p><div class=verse-container id=thi-ap21:10.1><span>Tato cutā yāmamagaṁ, </span></div><p><div class=verse-container id=thi-ap21:10.2><span>tatohaṁ tusitaṁ gatā; </span></div><p><div class=verse-container id=thi-ap21:10.3><span>Tato ca nimmānaratiṁ, </span></div><p><div class=verse-container id=thi-ap21:10.4><span>vasavattipuraṁ tato. </span></div><p><div class=verse-container id=thi-ap21:11.1><span>Yattha yatthūpapajjāmi, </span></div><p><div class=verse-container id=thi-ap21:11.2><span>tassa kammassa vāhasā; </span></div><p><div class=verse-container id=thi-ap21:11.3><span>Tattha tattheva rājūnaṁ, </span></div><p><div class=verse-container id=thi-ap21:11.4><span>mahesittamakārayiṁ. </span></div><p><div class=verse-container id=thi-ap21:12.1><span>Tato cutā manussesu, </span></div><p><div class=verse-container id=thi-ap21:12.2><span>rājūnaṁ cakkavattinaṁ; </span></div><p><div class=verse-container id=thi-ap21:12.3><span>Maṇḍalīnañca rājūnaṁ, </span></div><p><div class=verse-container id=thi-ap21:12.4><span>mahesittamakārayiṁ. </span></div><p><div class=verse-container id=thi-ap21:13.1><span>Sampattiṁ anubhotvāna, </span></div><p><div class=verse-container id=thi-ap21:13.2><span>devesu mānusesu ca; </span></div><p><div class=verse-container id=thi-ap21:13.3><span>Sabbattha sukhitā hutvā, </span></div><p><div class=verse-container id=thi-ap21:13.4><span>nekakappesu saṁsariṁ. </span></div><p><div class=verse-container id=thi-ap21:14.1><span>Imamhi bhaddake kappe, </span></div><p><div class=verse-container id=thi-ap21:14.2><span>brahmabandhu mahāyaso; </span></div><p><div class=verse-container id=thi-ap21:14.3><span>Kassapo nāma gottena, </span></div><p><div class=verse-container id=thi-ap21:14.4><span>uppajji vadataṁ varo. </span></div><p><div class=verse-container id=thi-ap21:15.1><span>Upaṭṭhāko mahesissa, </span></div><p><div class=verse-container id=thi-ap21:15.2><span>tadā āsi narissaro; </span></div><p><div class=verse-container id=thi-ap21:15.3><span>Kāsirājā kikī nāma, </span></div><p><div class=verse-container id=thi-ap21:15.4><span>bārāṇasipuruttame. </span></div><p><div class=verse-container id=thi-ap21:16.1><span>Tassa dhītā catutthāsiṁ, </span></div><p><div class=verse-container id=thi-ap21:16.2><span>bhikkhudāyīti vissutā; </span></div><p><div class=verse-container id=thi-ap21:16.3><span>Dhammaṁ sutvā jinaggassa, </span></div><p><div class=verse-container id=thi-ap21:16.4><span>pabbajjaṁ samarocayiṁ. </span></div><p><div class=verse-container id=thi-ap21:17.1><span>Anujāni na no tāto, </span></div><p><div class=verse-container id=thi-ap21:17.2><span>agāreva tadā mayaṁ; </span></div><p><div class=verse-container id=thi-ap21:17.3><span>Vīsavassasahassāni, </span></div><p><div class=verse-container id=thi-ap21:17.4><span>vicarimha atanditā. </span></div><p><div class=verse-container id=thi-ap21:18.1><span>Komāribrahmacariyaṁ, </span></div><p><div class=verse-container id=thi-ap21:18.2><span>rājakaññā sukhedhitā; </span></div><p><div class=verse-container id=thi-ap21:18.3><span>Buddhopaṭṭhānaniratā, </span></div><p><div class=verse-container id=thi-ap21:18.4><span>muditā satta dhītaro. </span></div><p><div class=verse-container id=thi-ap21:19.1><span>Samaṇī samaṇaguttā ca, </span></div><p><div class=verse-container id=thi-ap21:19.2><span>bhikkhunī bhikkhudāyikā; </span></div><p><div class=verse-container id=thi-ap21:19.3><span>Dhammā ceva sudhammā ca, </span></div><p><div class=verse-container id=thi-ap21:19.4><span>sattamī saṅghadāyikā. </span></div><p><div class=verse-container id=thi-ap21:20.1><span>Khemā uppalavaṇṇā ca, </span></div><p><div class=verse-container id=thi-ap21:20.2><span>paṭācārā ahaṁ tadā; </span></div><p><div class=verse-container id=thi-ap21:20.3><span>Kisāgotamī dhammadinnā, </span></div><p><div class=verse-container id=thi-ap21:20.4><span>visākhā hoti sattamī. </span></div><p><div class=verse-container id=thi-ap21:21.1><span>Tehi kammehi sukatehi, </span></div><p><div class=verse-container id=thi-ap21:21.2><span>cetanāpaṇidhīhi ca; </span></div><p><div class=verse-container id=thi-ap21:21.3><span>Jahitvā mānusaṁ dehaṁ, </span></div><p><div class=verse-container id=thi-ap21:21.4><span>tāvatiṁsamagacchahaṁ. </span></div><p><div class=verse-container id=thi-ap21:22.1><span>Pacchime ca bhave dāni, </span></div><p><div class=verse-container id=thi-ap21:22.2><span>giribbajapuruttame; </span></div><p><div class=verse-container id=thi-ap21:22.3><span>Jātā seṭṭhikule phīte, </span></div><p><div class=verse-container id=thi-ap21:22.4><span>yadāhaṁ yobbane ṭhitā. </span></div><p><div class=verse-container id=thi-ap21:23.1><span>Coraṁ vadhatthaṁ nīyantaṁ, </span></div><p><div class=verse-container id=thi-ap21:23.2><span>disvā rattā tahiṁ ahaṁ; </span></div><p><div class=verse-container id=thi-ap21:23.3><span>Pitā me taṁ sahassena, </span></div><p><div class=verse-container id=thi-ap21:23.4><span>mocayitvā vadhā tato. </span></div><p><div class=verse-container id=thi-ap21:24.1><span>Adāsi tassa maṁ tāto, </span></div><p><div class=verse-container id=thi-ap21:24.2><span>viditvāna manaṁ mama; </span></div><p><div class=verse-container id=thi-ap21:24.3><span>Tassāhamāsiṁ visaṭṭhā, </span></div><p><div class=verse-container id=thi-ap21:24.4><span>atīva dayitā hitā. </span></div><p><div class=verse-container id=thi-ap21:25.1><span>So me bhūsanalobhena, </span></div><p><div class=verse-container id=thi-ap21:25.2><span>balimajjhāsayo diso; </span></div><p><div class=verse-container id=thi-ap21:25.3><span>Corappapātaṁ netvāna, </span></div><p><div class=verse-container id=thi-ap21:25.4><span>pabbataṁ cetayī vadhaṁ. </span></div><p><div class=verse-container id=thi-ap21:26.1><span>Tadāhaṁ paṇamitvāna, </span></div><p><div class=verse-container id=thi-ap21:26.2><span>sattukaṁ sukatañjalī; </span></div><p><div class=verse-container id=thi-ap21:26.3><span>Rakkhantī attano pāṇaṁ, </span></div><p><div class=verse-container id=thi-ap21:26.4><span>idaṁ vacanamabraviṁ. </span></div><p><div class=verse-container id=thi-ap21:27.1><span>‘Idaṁ suvaṇṇakeyūraṁ, </span></div><p><div class=verse-container id=thi-ap21:27.2><span>muttā veḷuriyā bahū; </span></div><p><div class=verse-container id=thi-ap21:27.3><span>Sabbaṁ harassu bhaddante, </span></div><p><div class=verse-container id=thi-ap21:27.4><span>mañca dāsīti sāvaya’. </span></div><p><div class=verse-container id=thi-ap21:28.1><span>‘Oropayassu kalyāṇī, </span></div><p><div class=verse-container id=thi-ap21:28.2><span>mā bāḷhaṁ paridevasi; </span></div><p><div class=verse-container id=thi-ap21:28.3><span>Na cāhaṁ abhijānāmi, </span></div><p><div class=verse-container id=thi-ap21:28.4><span>ahantvā dhanamābhataṁ’. </span></div><p><div class=verse-container id=thi-ap21:29.1><span>‘Yato sarāmi attānaṁ, </span></div><p><div class=verse-container id=thi-ap21:29.2><span>yato pattosmi viññutaṁ; </span></div><p><div class=verse-container id=thi-ap21:29.3><span>Na cāhaṁ abhijānāmi, </span></div><p><div class=verse-container id=thi-ap21:29.4><span>aññaṁ piyataraṁ tayā. </span></div><p><div class=verse-container id=thi-ap21:30.1><span>Ehi taṁ upagūhissaṁ, </span></div><p><div class=verse-container id=thi-ap21:30.2><span>katvāna taṁ padakkhiṇaṁ; </span></div><p><div class=verse-container id=thi-ap21:30.3><span>Na ca dāni puno atthi, </span></div><p><div class=verse-container id=thi-ap21:30.4><span>mama tuyhañca saṅgamo’. </span></div><p><div class=verse-container id=thi-ap21:31.1><span>‘Na hi sabbesu ṭhānesu, </span></div><p><div class=verse-container id=thi-ap21:31.2><span>puriso hoti paṇḍito; </span></div><p><div class=verse-container id=thi-ap21:31.3><span>Itthīpi paṇḍitā hoti, </span></div><p><div class=verse-container id=thi-ap21:31.4><span>tattha tattha vicakkhaṇā. </span></div><p><div class=verse-container id=thi-ap21:32.1><span>Na hi sabbesu ṭhānesu, </span></div><p><div class=verse-container id=thi-ap21:32.2><span>puriso hoti paṇḍito; </span></div><p><div class=verse-container id=thi-ap21:32.3><span>Itthīpi paṇḍitā hoti, </span></div><p><div class=verse-container id=thi-ap21:32.4><span>lahuṁ atthavicintikā’. </span></div><p><div class=verse-container id=thi-ap21:33.1><span>Lahuñca vata khippañca, </span></div><p><div class=verse-container id=thi-ap21:33.2><span>nikaṭṭhe samacetayiṁ; </span></div><p><div class=verse-container id=thi-ap21:33.3><span>Migaṁ uṇṇā yathā evaṁ, </span></div><p><div class=verse-container id=thi-ap21:33.4><span>tadāhaṁ sattukaṁ vadhiṁ. </span></div><p><div class=verse-container id=thi-ap21:34.1><span>Yo ca uppatitaṁ atthaṁ, </span></div><p><div class=verse-container id=thi-ap21:34.2><span>na khippamanubujjhati; </span></div><p><div class=verse-container id=thi-ap21:34.3><span>So haññate mandamati, </span></div><p><div class=verse-container id=thi-ap21:34.4><span>corova girigabbhare. </span></div><p><div class=verse-container id=thi-ap21:35.1><span>Yo ca uppatitaṁ atthaṁ, </span></div><p><div class=verse-container id=thi-ap21:35.2><span>khippameva nibodhati; </span></div><p><div class=verse-container id=thi-ap21:35.3><span>Muccate sattusambādhā, </span></div><p><div class=verse-container id=thi-ap21:35.4><span>tadāhaṁ sattukā yathā. </span></div><p><div class=verse-container id=thi-ap21:36.1><span>Tadāhaṁ pātayitvāna, </span></div><p><div class=verse-container id=thi-ap21:36.2><span>giriduggamhi sattukaṁ; </span></div><p><div class=verse-container id=thi-ap21:36.3><span>Santikaṁ setavatthānaṁ, </span></div><p><div class=verse-container id=thi-ap21:36.4><span>upetvā pabbajiṁ ahaṁ. </span></div><p><div class=verse-container id=thi-ap21:37.1><span>Saṇḍāsena ca kese me, </span></div><p><div class=verse-container id=thi-ap21:37.2><span>luñcitvā sabbaso tadā; </span></div><p><div class=verse-container id=thi-ap21:37.3><span>Pabbajitvāna samayaṁ, </span></div><p><div class=verse-container id=thi-ap21:37.4><span>ācikkhiṁsu nirantaraṁ. </span></div><p><div class=verse-container id=thi-ap21:38.1><span>Tato taṁ uggahetvāhaṁ, </span></div><p><div class=verse-container id=thi-ap21:38.2><span>nisīditvāna ekikā; </span></div><p><div class=verse-container id=thi-ap21:38.3><span>Samayaṁ taṁ vicintesiṁ, </span></div><p><div class=verse-container id=thi-ap21:38.4><span>suvāno mānusaṁ karaṁ. </span></div><p><div class=verse-container id=thi-ap21:39.1><span>Chinnaṁ gayha samīpe me, </span></div><p><div class=verse-container id=thi-ap21:39.2><span>pātayitvā apakkami; </span></div><p><div class=verse-container id=thi-ap21:39.3><span>Disvā nimittamalabhiṁ, </span></div><p><div class=verse-container id=thi-ap21:39.4><span>hatthaṁ taṁ puḷavākulaṁ. </span></div><p><div class=verse-container id=thi-ap21:40.1><span>Tato uṭṭhāya saṁviggā, </span></div><p><div class=verse-container id=thi-ap21:40.2><span>apucchiṁ sahadhammike; </span></div><p><div class=verse-container id=thi-ap21:40.3><span>Te avocuṁ ‘vijānanti, </span></div><p><div class=verse-container id=thi-ap21:40.4><span>taṁ atthaṁ sakyabhikkhavo’. </span></div><p><div class=verse-container id=thi-ap21:41.1><span>Sāhaṁ tamatthaṁ pucchissaṁ, </span></div><p><div class=verse-container id=thi-ap21:41.2><span>upetvā buddhasāvake; </span></div><p><div class=verse-container id=thi-ap21:41.3><span>Te mamādāya gacchiṁsu, </span></div><p><div class=verse-container id=thi-ap21:41.4><span>buddhaseṭṭhassa santikaṁ. </span></div><p><div class=verse-container id=thi-ap21:42.1><span>So me dhammamadesesi, </span></div><p><div class=verse-container id=thi-ap21:42.2><span>khandhāyatanadhātuyo; </span></div><p><div class=verse-container id=thi-ap21:42.3><span>Asubhāniccadukkhāti, </span></div><p><div class=verse-container id=thi-ap21:42.4><span>anattāti ca nāyako. </span></div><p><div class=verse-container id=thi-ap21:43.1><span>Tassa dhammaṁ suṇitvāhaṁ, </span></div><p><div class=verse-container id=thi-ap21:43.2><span>dhammacakkhuṁ visodhayiṁ; </span></div><p><div class=verse-container id=thi-ap21:43.3><span>Tato viññātasaddhammā, </span></div><p><div class=verse-container id=thi-ap21:43.4><span>pabbajjaṁ upasampadaṁ. </span></div><p><div class=verse-container id=thi-ap21:44.1><span>Āyācito tadā āha, </span></div><p><div class=verse-container id=thi-ap21:44.2><span>‘ehi bhadde’ti nāyako; </span></div><p><div class=verse-container id=thi-ap21:44.3><span>Tadāhaṁ upasampannā, </span></div><p><div class=verse-container id=thi-ap21:44.4><span>parittaṁ toyamaddasaṁ. </span></div><p><div class=verse-container id=thi-ap21:45.1><span>Pādapakkhālanenāhaṁ, </span></div><p><div class=verse-container id=thi-ap21:45.2><span>ñatvā saudayabbayaṁ; </span></div><p><div class=verse-container id=thi-ap21:45.3><span>Tathā sabbepi saṅkhāre, </span></div><p><div class=verse-container id=thi-ap21:45.4><span>īdisaṁ cintayiṁ tadā. </span></div><p><div class=verse-container id=thi-ap21:46.1><span>Tato cittaṁ vimucci me, </span></div><p><div class=verse-container id=thi-ap21:46.2><span>anupādāya sabbaso; </span></div><p><div class=verse-container id=thi-ap21:46.3><span>Khippābhiññānamaggaṁ me, </span></div><p><div class=verse-container id=thi-ap21:46.4><span>tadā paññāpayī jino. </span></div><p><div class=verse-container id=thi-ap21:47.1><span>Iddhīsu ca vasī homi, </span></div><p><div class=verse-container id=thi-ap21:47.2><span>dibbāya sotadhātuyā; </span></div><p><div class=verse-container id=thi-ap21:47.3><span>Paracittāni jānāmi, </span></div><p><div class=verse-container id=thi-ap21:47.4><span>satthusāsanakārikā. </span></div><p><div class=verse-container id=thi-ap21:48.1><span>Pubbenivāsaṁ jānāmi, </span></div><p><div class=verse-container id=thi-ap21:48.2><span>dibbacakkhu visodhitaṁ; </span></div><p><div class=verse-container id=thi-ap21:48.3><span>Khepetvā āsave sabbe, </span></div><p><div class=verse-container id=thi-ap21:48.4><span>visuddhāsiṁ sunimmalā. </span></div><p><div class=verse-container id=thi-ap21:49.1><span>Pariciṇṇo mayā satthā, </span></div><p><div class=verse-container id=thi-ap21:49.2><span>kataṁ buddhassa sāsanaṁ; </span></div><p><div class=verse-container id=thi-ap21:49.3><span>Ohito garuko bhāro, </span></div><p><div class=verse-container id=thi-ap21:49.4><span>bhavanetti samūhatā. </span></div><p><div class=verse-container id=thi-ap21:50.1><span>Yassatthāya pabbajitā, </span></div><p><div class=verse-container id=thi-ap21:50.2><span>agārasmānagāriyaṁ; </span></div><p><div class=verse-container id=thi-ap21:50.3><span>So me attho anuppatto, </span></div><p><div class=verse-container id=thi-ap21:50.4><span>sabbasaṁyojanakkhayo. </span></div><p><div class=verse-container id=thi-ap21:51.1><span>Atthadhammaniruttīsu, </span></div><p><div class=verse-container id=thi-ap21:51.2><span>paṭibhāne tatheva ca; </span></div><p><div class=verse-container id=thi-ap21:51.3><span>Ñāṇaṁ me vimalaṁ suddhaṁ, </span></div><p><div class=verse-container id=thi-ap21:51.4><span>buddhaseṭṭhassa sāsane. </span></div><p><div class=verse-container id=thi-ap21:52.1><span>Kilesā jhāpitā mayhaṁ, </span></div><p><div class=verse-container id=thi-ap21:52.2><span>bhavā sabbe samūhatā; </span></div><p><div class=verse-container id=thi-ap21:52.3><span>Nāgīva bandhanaṁ chetvā, </span></div><p><div class=verse-container id=thi-ap21:52.4><span>viharāmi anāsavā. </span></div><p><div class=verse-container id=thi-ap21:53.1><span>Svāgataṁ vata me āsi, </span></div><p><div class=verse-container id=thi-ap21:53.2><span>mama buddhassa santike; </span></div><p><div class=verse-container id=thi-ap21:53.3><span>Tisso vijjā anuppattā, </span></div><p><div class=verse-container id=thi-ap21:53.4><span>kataṁ buddhassa sāsanaṁ. </span></div><p><div class=verse-container id=thi-ap21:54.1><span>Paṭisambhidā catasso, </span></div><p><div class=verse-container id=thi-ap21:54.2><span>vimokkhāpi ca aṭṭhime; </span></div><p><div class=verse-container id=thi-ap21:54.3><span>Chaḷabhiññā sacchikatā, </span></div><p><div class=verse-container id=thi-ap21:54.4><span>kataṁ buddhassa sāsanaṁ”. </span></div><p><div class=verse-container id=thi-ap21:55.1><span>Itthaṁ sudaṁ bhaddākuṇḍalakesā bhikkhunī imā gāthāyo abhāsitthāti. </span></div><p><div class=verse-container id=thi-ap21:56.1><span>Kuṇḍalakesātheriyāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0020.html>Previous</a><a href=/canon/en/pli/ms/sutta/kn/thi-ap/thi-ap0022.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>