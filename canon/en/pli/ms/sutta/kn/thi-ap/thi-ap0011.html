<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0010.html>Previous</a><a href=/canon/en/pli/ms/sutta/kn/thi-ap/thi-ap0012.html>Next</a></div><p><div class=verse-container id=thi-ap11:0.1><span>Therīapadāna </span></div><p><div class=verse-container id=thi-ap11:0.2><span>Ekūposathikavagga </span></div><p><div class=verse-container id=thi-ap11:0.3><span class=big-bold>1 Ekūposathikātherīapadāna </span></div><p><div class=verse-container id=thi-ap11:1.1><span>“Nagare bandhumatiyā, </span></div><p><div class=verse-container id=thi-ap11:1.2><span>bandhumā nāma khattiyo; </span></div><p><div class=verse-container id=thi-ap11:1.3><span>Divase puṇṇamāya so, </span></div><p><div class=verse-container id=thi-ap11:1.4><span>upavasi uposathaṁ. </span></div><p><div class=verse-container id=thi-ap11:2.1><span>Ahaṁ tena samayena, </span></div><p><div class=verse-container id=thi-ap11:2.2><span>kumbhadāsī ahaṁ tahiṁ; </span></div><p><div class=verse-container id=thi-ap11:2.3><span>Disvā sarājakaṁ senaṁ, </span></div><p><div class=verse-container id=thi-ap11:2.4><span>evāhaṁ cintayiṁ tadā. </span></div><p><div class=verse-container id=thi-ap11:3.1><span>‘Rājāpi rajjaṁ chaḍḍetvā, </span></div><p><div class=verse-container id=thi-ap11:3.2><span>upavasi uposathaṁ; </span></div><p><div class=verse-container id=thi-ap11:3.3><span>Saphalaṁ nūna taṁ kammaṁ, </span></div><p><div class=verse-container id=thi-ap11:3.4><span>janakāyo pamodito’. </span></div><p><div class=verse-container id=thi-ap11:4.1><span>Yoniso paccavekkhitvā, </span></div><p><div class=verse-container id=thi-ap11:4.2><span>duggaccañca daliddataṁ; </span></div><p><div class=verse-container id=thi-ap11:4.3><span>Mānasaṁ sampahaṁsitvā, </span></div><p><div class=verse-container id=thi-ap11:4.4><span>upavasiṁ uposathaṁ. </span></div><p><div class=verse-container id=thi-ap11:5.1><span>Ahaṁ uposathaṁ katvā, </span></div><p><div class=verse-container id=thi-ap11:5.2><span>sammāsambuddhasāsane; </span></div><p><div class=verse-container id=thi-ap11:5.3><span>Tena kammena sukatena, </span></div><p><div class=verse-container id=thi-ap11:5.4><span>tāvatiṁsamagacchahaṁ. </span></div><p><div class=verse-container id=thi-ap11:6.1><span>Tattha me sukataṁ byamhaṁ, </span></div><p><div class=verse-container id=thi-ap11:6.2><span>ubbhayojanamuggataṁ; </span></div><p><div class=verse-container id=thi-ap11:6.3><span>Kūṭāgāravarūpetaṁ, </span></div><p><div class=verse-container id=thi-ap11:6.4><span>mahāsanasubhūsitaṁ. </span></div><p><div class=verse-container id=thi-ap11:7.1><span>Accharā satasahassā, </span></div><p><div class=verse-container id=thi-ap11:7.2><span>upatiṭṭhanti maṁ sadā; </span></div><p><div class=verse-container id=thi-ap11:7.3><span>Aññe deve atikkamma, </span></div><p><div class=verse-container id=thi-ap11:7.4><span>atirocāmi sabbadā. </span></div><p><div class=verse-container id=thi-ap11:8.1><span>Catusaṭṭhi devarājūnaṁ, </span></div><p><div class=verse-container id=thi-ap11:8.2><span>mahesittamakārayiṁ; </span></div><p><div class=verse-container id=thi-ap11:8.3><span>Tesaṭṭhi cakkavattīnaṁ, </span></div><p><div class=verse-container id=thi-ap11:8.4><span>mahesittamakārayiṁ. </span></div><p><div class=verse-container id=thi-ap11:9.1><span>Suvaṇṇavaṇṇā hutvāna, </span></div><p><div class=verse-container id=thi-ap11:9.2><span>bhavesu saṁsarāmahaṁ; </span></div><p><div class=verse-container id=thi-ap11:9.3><span>Sabbattha pavarā homi, </span></div><p><div class=verse-container id=thi-ap11:9.4><span>uposathassidaṁ phalaṁ. </span></div><p><div class=verse-container id=thi-ap11:10.1><span>Hatthiyānaṁ assayānaṁ, </span></div><p><div class=verse-container id=thi-ap11:10.2><span>rathayānañca sīvikaṁ; </span></div><p><div class=verse-container id=thi-ap11:10.3><span>Labhāmi sabbamevetaṁ, </span></div><p><div class=verse-container id=thi-ap11:10.4><span>uposathassidaṁ phalaṁ. </span></div><p><div class=verse-container id=thi-ap11:11.1><span>Soṇṇamayaṁ rūpimayaṁ, </span></div><p><div class=verse-container id=thi-ap11:11.2><span>athopi phalikāmayaṁ; </span></div><p><div class=verse-container id=thi-ap11:11.3><span>Lohitaṅgamayañceva, </span></div><p><div class=verse-container id=thi-ap11:11.4><span>sabbaṁ paṭilabhāmahaṁ. </span></div><p><div class=verse-container id=thi-ap11:12.1><span>Koseyyakambaliyāni, </span></div><p><div class=verse-container id=thi-ap11:12.2><span>khomakappāsikāni ca; </span></div><p><div class=verse-container id=thi-ap11:12.3><span>Mahagghāni ca vatthāni, </span></div><p><div class=verse-container id=thi-ap11:12.4><span>sabbaṁ paṭilabhāmahaṁ. </span></div><p><div class=verse-container id=thi-ap11:13.1><span>Annaṁ pānaṁ khādanīyaṁ, </span></div><p><div class=verse-container id=thi-ap11:13.2><span>vatthasenāsanāni ca; </span></div><p><div class=verse-container id=thi-ap11:13.3><span>Sabbametaṁ paṭilabhe, </span></div><p><div class=verse-container id=thi-ap11:13.4><span>uposathassidaṁ phalaṁ. </span></div><p><div class=verse-container id=thi-ap11:14.1><span>Varagandhañca mālañca, </span></div><p><div class=verse-container id=thi-ap11:14.2><span>cuṇṇakañca vilepanaṁ; </span></div><p><div class=verse-container id=thi-ap11:14.3><span>Sabbametaṁ paṭilabhe, </span></div><p><div class=verse-container id=thi-ap11:14.4><span>uposathassidaṁ phalaṁ. </span></div><p><div class=verse-container id=thi-ap11:15.1><span>Kūṭāgārañca pāsādaṁ, </span></div><p><div class=verse-container id=thi-ap11:15.2><span>maṇḍapaṁ hammiyaṁ guhaṁ; </span></div><p><div class=verse-container id=thi-ap11:15.3><span>Sabbametaṁ paṭilabhe, </span></div><p><div class=verse-container id=thi-ap11:15.4><span>uposathassidaṁ phalaṁ. </span></div><p><div class=verse-container id=thi-ap11:16.1><span>Jātiyā sattavassāhaṁ, </span></div><p><div class=verse-container id=thi-ap11:16.2><span>pabbajiṁ anagāriyaṁ; </span></div><p><div class=verse-container id=thi-ap11:16.3><span>Aḍḍhamāse asampatte, </span></div><p><div class=verse-container id=thi-ap11:16.4><span>arahattamapāpuṇiṁ. </span></div><p><div class=verse-container id=thi-ap11:17.1><span>Kilesā jhāpitā mayhaṁ, </span></div><p><div class=verse-container id=thi-ap11:17.2><span>bhavā sabbe samūhatā; </span></div><p><div class=verse-container id=thi-ap11:17.3><span>Sabbāsavā parikkhīṇā, </span></div><p><div class=verse-container id=thi-ap11:17.4><span>natthi dāni punabbhavo. </span></div><p><div class=verse-container id=thi-ap11:18.1><span>Ekanavutito kappe, </span></div><p><div class=verse-container id=thi-ap11:18.2><span>yaṁ kammamakariṁ tadā; </span></div><p><div class=verse-container id=thi-ap11:18.3><span>Duggatiṁ nābhijānāmi, </span></div><p><div class=verse-container id=thi-ap11:18.4><span>uposathassidaṁ phalaṁ. </span></div><p><div class=verse-container id=thi-ap11:19.1><span>Kilesā jhāpitā mayhaṁ, </span></div><p><div class=verse-container id=thi-ap11:19.2><span>…pe… </span></div><p><div class=verse-container id=thi-ap11:19.3><span>viharāmi anāsavā. </span></div><p><div class=verse-container id=thi-ap11:20.1><span>Svāgataṁ vata me āsi, </span></div><p><div class=verse-container id=thi-ap11:20.2><span>…pe… </span></div><p><div class=verse-container id=thi-ap11:20.3><span>kataṁ buddhassa sāsanaṁ. </span></div><p><div class=verse-container id=thi-ap11:21.1><span>Paṭisambhidā catasso, </span></div><p><div class=verse-container id=thi-ap11:21.2><span>…pe… </span></div><p><div class=verse-container id=thi-ap11:21.3><span>kataṁ buddhassa sāsanaṁ”. </span></div><p><div class=verse-container id=thi-ap11:22.1><span>Itthaṁ sudaṁ ekūposathikā bhikkhunī imā gāthāyo abhāsitthāti. </span></div><p><div class=verse-container id=thi-ap11:23.1><span>Ekūposathikātheriyāpadānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0010.html>Previous</a><a href=/canon/en/pli/ms/sutta/kn/thi-ap/thi-ap0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>