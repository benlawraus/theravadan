<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0013.html>Previous</a><a href=/canon/en/pli/ms/sutta/kn/thi-ap/thi-ap0015.html>Next</a></div><p><div class=verse-container id=thi-ap14:0.1><span>Therīapadāna </span></div><p><div class=verse-container id=thi-ap14:0.2><span>Ekūposathikavagga </span></div><p><div class=verse-container id=thi-ap14:0.3><span class=big-bold>Ekāsanadāyikātherīapadāna </span></div><p><div class=verse-container id=thi-ap14:1.1><span>“Nagare haṁsavatiyā, </span></div><p><div class=verse-container id=thi-ap14:1.2><span>ahosiṁ bālikā tadā; </span></div><p><div class=verse-container id=thi-ap14:1.3><span>Mātā ca me pitā ceva, </span></div><p><div class=verse-container id=thi-ap14:1.4><span>kammantaṁ agamaṁsu te. </span></div><p><div class=verse-container id=thi-ap14:2.1><span>Majjhanhikamhi sūriye, </span></div><p><div class=verse-container id=thi-ap14:2.2><span>addasaṁ samaṇaṁ ahaṁ; </span></div><p><div class=verse-container id=thi-ap14:2.3><span>Vīthiyā anugacchantaṁ, </span></div><p><div class=verse-container id=thi-ap14:2.4><span>āsanaṁ paññapesahaṁ. </span></div><p><div class=verse-container id=thi-ap14:3.1><span>Gonakāvikatikāhi, </span></div><p><div class=verse-container id=thi-ap14:3.2><span>paññapetvā mamāsanaṁ; </span></div><p><div class=verse-container id=thi-ap14:3.3><span>Pasannacittā sumanā, </span></div><p><div class=verse-container id=thi-ap14:3.4><span>idaṁ vacanamabraviṁ. </span></div><p><div class=verse-container id=thi-ap14:4.1><span>‘Santattā kuthitā bhūmi, </span></div><p><div class=verse-container id=thi-ap14:4.2><span>sūro majjhanhike ṭhito; </span></div><p><div class=verse-container id=thi-ap14:4.3><span>Mālutā ca na vāyanti, </span></div><p><div class=verse-container id=thi-ap14:4.4><span>kālo cevettha mehiti. </span></div><p><div class=verse-container id=thi-ap14:5.1><span>Paññattamāsanamidaṁ, </span></div><p><div class=verse-container id=thi-ap14:5.2><span>tavatthāya mahāmuni; </span></div><p><div class=verse-container id=thi-ap14:5.3><span>Anukampaṁ upādāya, </span></div><p><div class=verse-container id=thi-ap14:5.4><span>nisīda mama āsane’. </span></div><p><div class=verse-container id=thi-ap14:6.1><span>Nisīdi tattha samaṇo, </span></div><p><div class=verse-container id=thi-ap14:6.2><span>sudanto suddhamānaso; </span></div><p><div class=verse-container id=thi-ap14:6.3><span>Tassa pattaṁ gahetvāna, </span></div><p><div class=verse-container id=thi-ap14:6.4><span>yathārandhaṁ adāsahaṁ. </span></div><p><div class=verse-container id=thi-ap14:7.1><span>Tena kammena sukatena, </span></div><p><div class=verse-container id=thi-ap14:7.2><span>cetanāpaṇidhīhi ca; </span></div><p><div class=verse-container id=thi-ap14:7.3><span>Jahitvā mānusaṁ dehaṁ, </span></div><p><div class=verse-container id=thi-ap14:7.4><span>tāvatiṁsamagacchahaṁ. </span></div><p><div class=verse-container id=thi-ap14:8.1><span>Tattha me sukataṁ byamhaṁ, </span></div><p><div class=verse-container id=thi-ap14:8.2><span>āsanena sunimmitaṁ; </span></div><p><div class=verse-container id=thi-ap14:8.3><span>Saṭṭhiyojanamubbedhaṁ, </span></div><p><div class=verse-container id=thi-ap14:8.4><span>tiṁsayojanavitthataṁ. </span></div><p><div class=verse-container id=thi-ap14:9.1><span>Soṇṇamayā maṇimayā, </span></div><p><div class=verse-container id=thi-ap14:9.2><span>athopi phalikāmayā; </span></div><p><div class=verse-container id=thi-ap14:9.3><span>Lohitaṅgamayā ceva, </span></div><p><div class=verse-container id=thi-ap14:9.4><span>pallaṅkā vividhā mama. </span></div><p><div class=verse-container id=thi-ap14:10.1><span>Tūlikāvikatikāhi, </span></div><p><div class=verse-container id=thi-ap14:10.2><span>kaṭṭissacittakāhi ca; </span></div><p><div class=verse-container id=thi-ap14:10.3><span>Uddaekantalomī ca, </span></div><p><div class=verse-container id=thi-ap14:10.4><span>pallaṅkā me susaṇṭhitā. </span></div><p><div class=verse-container id=thi-ap14:11.1><span>Yadā icchāmi gamanaṁ, </span></div><p><div class=verse-container id=thi-ap14:11.2><span>hāsakhiḍḍasamappitā; </span></div><p><div class=verse-container id=thi-ap14:11.3><span>Saha pallaṅkaseṭṭhena, </span></div><p><div class=verse-container id=thi-ap14:11.4><span>gacchāmi mama patthitaṁ. </span></div><p><div class=verse-container id=thi-ap14:12.1><span>Asīti devarājūnaṁ, </span></div><p><div class=verse-container id=thi-ap14:12.2><span>mahesittamakārayiṁ; </span></div><p><div class=verse-container id=thi-ap14:12.3><span>Sattati cakkavattīnaṁ, </span></div><p><div class=verse-container id=thi-ap14:12.4><span>mahesittamakārayiṁ. </span></div><p><div class=verse-container id=thi-ap14:13.1><span>Bhavābhave saṁsarantī, </span></div><p><div class=verse-container id=thi-ap14:13.2><span>mahābhogaṁ labhāmahaṁ; </span></div><p><div class=verse-container id=thi-ap14:13.3><span>Bhoge me ūnatā natthi, </span></div><p><div class=verse-container id=thi-ap14:13.4><span>ekāsanassidaṁ phalaṁ. </span></div><p><div class=verse-container id=thi-ap14:14.1><span>Duve bhave saṁsarāmi, </span></div><p><div class=verse-container id=thi-ap14:14.2><span>devatte atha mānuse; </span></div><p><div class=verse-container id=thi-ap14:14.3><span>Aññe bhave na jānāmi, </span></div><p><div class=verse-container id=thi-ap14:14.4><span>ekāsanassidaṁ phalaṁ. </span></div><p><div class=verse-container id=thi-ap14:15.1><span>Duve kule pajāyāmi, </span></div><p><div class=verse-container id=thi-ap14:15.2><span>khattiye cāpi brāhmaṇe; </span></div><p><div class=verse-container id=thi-ap14:15.3><span>Uccākulīnā sabbattha, </span></div><p><div class=verse-container id=thi-ap14:15.4><span>ekāsanassidaṁ phalaṁ. </span></div><p><div class=verse-container id=thi-ap14:16.1><span>Domanassaṁ na jānāmi, </span></div><p><div class=verse-container id=thi-ap14:16.2><span>cittasantāpanaṁ mama; </span></div><p><div class=verse-container id=thi-ap14:16.3><span>Vevaṇṇiyaṁ na jānāmi, </span></div><p><div class=verse-container id=thi-ap14:16.4><span>ekāsanassidaṁ phalaṁ. </span></div><p><div class=verse-container id=thi-ap14:17.1><span>Dhātiyo maṁ upaṭṭhanti, </span></div><p><div class=verse-container id=thi-ap14:17.2><span>khujjā celāpikā bahū; </span></div><p><div class=verse-container id=thi-ap14:17.3><span>Aṅkena aṅkaṁ gacchāmi, </span></div><p><div class=verse-container id=thi-ap14:17.4><span>ekāsanassidaṁ phalaṁ. </span></div><p><div class=verse-container id=thi-ap14:18.1><span>Aññā nhāpenti bhojenti, </span></div><p><div class=verse-container id=thi-ap14:18.2><span>aññā ramenti maṁ sadā; </span></div><p><div class=verse-container id=thi-ap14:18.3><span>Aññā gandhaṁ vilimpanti, </span></div><p><div class=verse-container id=thi-ap14:18.4><span>ekāsanassidaṁ phalaṁ. </span></div><p><div class=verse-container id=thi-ap14:19.1><span>Maṇḍape rukkhamūle vā, </span></div><p><div class=verse-container id=thi-ap14:19.2><span>suññāgāre vasantiyā; </span></div><p><div class=verse-container id=thi-ap14:19.3><span>Mama saṅkappamaññāya, </span></div><p><div class=verse-container id=thi-ap14:19.4><span>pallaṅko upatiṭṭhati. </span></div><p><div class=verse-container id=thi-ap14:20.1><span>Ayaṁ pacchimako mayhaṁ, </span></div><p><div class=verse-container id=thi-ap14:20.2><span>carimo vattate bhavo; </span></div><p><div class=verse-container id=thi-ap14:20.3><span>Ajjāpi rajjaṁ chaḍḍetvā, </span></div><p><div class=verse-container id=thi-ap14:20.4><span>pabbajiṁ anagāriyaṁ. </span></div><p><div class=verse-container id=thi-ap14:21.1><span>Satasahassito kappe, </span></div><p><div class=verse-container id=thi-ap14:21.2><span>yaṁ dānamadadiṁ tadā; </span></div><p><div class=verse-container id=thi-ap14:21.3><span>Duggatiṁ nābhijānāmi, </span></div><p><div class=verse-container id=thi-ap14:21.4><span>ekāsanassidaṁ phalaṁ. </span></div><p><div class=verse-container id=thi-ap14:22.1><span>Kilesā jhāpitā mayhaṁ, </span></div><p><div class=verse-container id=thi-ap14:22.2><span>…pe… </span></div><p><div class=verse-container id=thi-ap14:22.3><span>viharāmi anāsavā. </span></div><p><div class=verse-container id=thi-ap14:23.1><span>Svāgataṁ vata me āsi, </span></div><p><div class=verse-container id=thi-ap14:23.2><span>…pe… </span></div><p><div class=verse-container id=thi-ap14:23.3><span>kataṁ buddhassa sāsanaṁ. </span></div><p><div class=verse-container id=thi-ap14:24.1><span>Paṭisambhidā catasso, </span></div><p><div class=verse-container id=thi-ap14:24.2><span>…pe… </span></div><p><div class=verse-container id=thi-ap14:24.3><span>kataṁ buddhassa sāsanaṁ”. </span></div><p><div class=verse-container id=thi-ap14:25.1><span>Itthaṁ sudaṁ ekāsanadāyikā bhikkhunī imā gāthāyo abhāsitthāti. </span></div><p><div class=verse-container id=thi-ap14:26.1><span>Ekāsanadāyikātheriyāpadānaṁ catutthaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0013.html>Previous</a><a href=/canon/en/pli/ms/sutta/kn/thi-ap/thi-ap0015.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>