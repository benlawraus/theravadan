<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0013.html>Previous</a><a href=/canon/en/pli/ms/sutta/kn/thi-ap/thi-ap0015.html>Next</a></div><p id=thi-ap14:0.1><span class=root>Therīapadāna </span><br><p id=thi-ap14:0.2><span class=root>Ekūposathikavagga </span><br><p id=thi-ap14:0.3><span class="root big-bold">Ekāsanadāyikātherīapadāna </span><br><p id=thi-ap14:1.1><span class=root>“Nagare haṁsavatiyā, </span><br><p id=thi-ap14:1.2><span class=root>ahosiṁ bālikā tadā; </span><br><p id=thi-ap14:1.3><span class=root>Mātā ca me pitā ceva, </span><br><p id=thi-ap14:1.4><span class=root>kammantaṁ agamaṁsu te. </span><br><p id=thi-ap14:2.1><span class=root>Majjhanhikamhi sūriye, </span><br><p id=thi-ap14:2.2><span class=root>addasaṁ samaṇaṁ ahaṁ; </span><br><p id=thi-ap14:2.3><span class=root>Vīthiyā anugacchantaṁ, </span><br><p id=thi-ap14:2.4><span class=root>āsanaṁ paññapesahaṁ. </span><br><p id=thi-ap14:3.1><span class=root>Gonakāvikatikāhi, </span><br><p id=thi-ap14:3.2><span class=root>paññapetvā mamāsanaṁ; </span><br><p id=thi-ap14:3.3><span class=root>Pasannacittā sumanā, </span><br><p id=thi-ap14:3.4><span class=root>idaṁ vacanamabraviṁ. </span><br><p id=thi-ap14:4.1><span class=root>‘Santattā kuthitā bhūmi, </span><br><p id=thi-ap14:4.2><span class=root>sūro majjhanhike ṭhito; </span><br><p id=thi-ap14:4.3><span class=root>Mālutā ca na vāyanti, </span><br><p id=thi-ap14:4.4><span class=root>kālo cevettha mehiti. </span><br><p id=thi-ap14:5.1><span class=root>Paññattamāsanamidaṁ, </span><br><p id=thi-ap14:5.2><span class=root>tavatthāya mahāmuni; </span><br><p id=thi-ap14:5.3><span class=root>Anukampaṁ upādāya, </span><br><p id=thi-ap14:5.4><span class=root>nisīda mama āsane’. </span><br><p id=thi-ap14:6.1><span class=root>Nisīdi tattha samaṇo, </span><br><p id=thi-ap14:6.2><span class=root>sudanto suddhamānaso; </span><br><p id=thi-ap14:6.3><span class=root>Tassa pattaṁ gahetvāna, </span><br><p id=thi-ap14:6.4><span class=root>yathārandhaṁ adāsahaṁ. </span><br><p id=thi-ap14:7.1><span class=root>Tena kammena sukatena, </span><br><p id=thi-ap14:7.2><span class=root>cetanāpaṇidhīhi ca; </span><br><p id=thi-ap14:7.3><span class=root>Jahitvā mānusaṁ dehaṁ, </span><br><p id=thi-ap14:7.4><span class=root>tāvatiṁsamagacchahaṁ. </span><br><p id=thi-ap14:8.1><span class=root>Tattha me sukataṁ byamhaṁ, </span><br><p id=thi-ap14:8.2><span class=root>āsanena sunimmitaṁ; </span><br><p id=thi-ap14:8.3><span class=root>Saṭṭhiyojanamubbedhaṁ, </span><br><p id=thi-ap14:8.4><span class=root>tiṁsayojanavitthataṁ. </span><br><p id=thi-ap14:9.1><span class=root>Soṇṇamayā maṇimayā, </span><br><p id=thi-ap14:9.2><span class=root>athopi phalikāmayā; </span><br><p id=thi-ap14:9.3><span class=root>Lohitaṅgamayā ceva, </span><br><p id=thi-ap14:9.4><span class=root>pallaṅkā vividhā mama. </span><br><p id=thi-ap14:10.1><span class=root>Tūlikāvikatikāhi, </span><br><p id=thi-ap14:10.2><span class=root>kaṭṭissacittakāhi ca; </span><br><p id=thi-ap14:10.3><span class=root>Uddaekantalomī ca, </span><br><p id=thi-ap14:10.4><span class=root>pallaṅkā me susaṇṭhitā. </span><br><p id=thi-ap14:11.1><span class=root>Yadā icchāmi gamanaṁ, </span><br><p id=thi-ap14:11.2><span class=root>hāsakhiḍḍasamappitā; </span><br><p id=thi-ap14:11.3><span class=root>Saha pallaṅkaseṭṭhena, </span><br><p id=thi-ap14:11.4><span class=root>gacchāmi mama patthitaṁ. </span><br><p id=thi-ap14:12.1><span class=root>Asīti devarājūnaṁ, </span><br><p id=thi-ap14:12.2><span class=root>mahesittamakārayiṁ; </span><br><p id=thi-ap14:12.3><span class=root>Sattati cakkavattīnaṁ, </span><br><p id=thi-ap14:12.4><span class=root>mahesittamakārayiṁ. </span><br><p id=thi-ap14:13.1><span class=root>Bhavābhave saṁsarantī, </span><br><p id=thi-ap14:13.2><span class=root>mahābhogaṁ labhāmahaṁ; </span><br><p id=thi-ap14:13.3><span class=root>Bhoge me ūnatā natthi, </span><br><p id=thi-ap14:13.4><span class=root>ekāsanassidaṁ phalaṁ. </span><br><p id=thi-ap14:14.1><span class=root>Duve bhave saṁsarāmi, </span><br><p id=thi-ap14:14.2><span class=root>devatte atha mānuse; </span><br><p id=thi-ap14:14.3><span class=root>Aññe bhave na jānāmi, </span><br><p id=thi-ap14:14.4><span class=root>ekāsanassidaṁ phalaṁ. </span><br><p id=thi-ap14:15.1><span class=root>Duve kule pajāyāmi, </span><br><p id=thi-ap14:15.2><span class=root>khattiye cāpi brāhmaṇe; </span><br><p id=thi-ap14:15.3><span class=root>Uccākulīnā sabbattha, </span><br><p id=thi-ap14:15.4><span class=root>ekāsanassidaṁ phalaṁ. </span><br><p id=thi-ap14:16.1><span class=root>Domanassaṁ na jānāmi, </span><br><p id=thi-ap14:16.2><span class=root>cittasantāpanaṁ mama; </span><br><p id=thi-ap14:16.3><span class=root>Vevaṇṇiyaṁ na jānāmi, </span><br><p id=thi-ap14:16.4><span class=root>ekāsanassidaṁ phalaṁ. </span><br><p id=thi-ap14:17.1><span class=root>Dhātiyo maṁ upaṭṭhanti, </span><br><p id=thi-ap14:17.2><span class=root>khujjā celāpikā bahū; </span><br><p id=thi-ap14:17.3><span class=root>Aṅkena aṅkaṁ gacchāmi, </span><br><p id=thi-ap14:17.4><span class=root>ekāsanassidaṁ phalaṁ. </span><br><p id=thi-ap14:18.1><span class=root>Aññā nhāpenti bhojenti, </span><br><p id=thi-ap14:18.2><span class=root>aññā ramenti maṁ sadā; </span><br><p id=thi-ap14:18.3><span class=root>Aññā gandhaṁ vilimpanti, </span><br><p id=thi-ap14:18.4><span class=root>ekāsanassidaṁ phalaṁ. </span><br><p id=thi-ap14:19.1><span class=root>Maṇḍape rukkhamūle vā, </span><br><p id=thi-ap14:19.2><span class=root>suññāgāre vasantiyā; </span><br><p id=thi-ap14:19.3><span class=root>Mama saṅkappamaññāya, </span><br><p id=thi-ap14:19.4><span class=root>pallaṅko upatiṭṭhati. </span><br><p id=thi-ap14:20.1><span class=root>Ayaṁ pacchimako mayhaṁ, </span><br><p id=thi-ap14:20.2><span class=root>carimo vattate bhavo; </span><br><p id=thi-ap14:20.3><span class=root>Ajjāpi rajjaṁ chaḍḍetvā, </span><br><p id=thi-ap14:20.4><span class=root>pabbajiṁ anagāriyaṁ. </span><br><p id=thi-ap14:21.1><span class=root>Satasahassito kappe, </span><br><p id=thi-ap14:21.2><span class=root>yaṁ dānamadadiṁ tadā; </span><br><p id=thi-ap14:21.3><span class=root>Duggatiṁ nābhijānāmi, </span><br><p id=thi-ap14:21.4><span class=root>ekāsanassidaṁ phalaṁ. </span><br><p id=thi-ap14:22.1><span class=root>Kilesā jhāpitā mayhaṁ, </span><br><p id=thi-ap14:22.2><span class=root>…pe… </span><br><p id=thi-ap14:22.3><span class=root>viharāmi anāsavā. </span><br><p id=thi-ap14:23.1><span class=root>Svāgataṁ vata me āsi, </span><br><p id=thi-ap14:23.2><span class=root>…pe… </span><br><p id=thi-ap14:23.3><span class=root>kataṁ buddhassa sāsanaṁ. </span><br><p id=thi-ap14:24.1><span class=root>Paṭisambhidā catasso, </span><br><p id=thi-ap14:24.2><span class=root>…pe… </span><br><p id=thi-ap14:24.3><span class=root>kataṁ buddhassa sāsanaṁ”. </span><br><p id=thi-ap14:25.1><span class=root>Itthaṁ sudaṁ ekāsanadāyikā bhikkhunī imā gāthāyo abhāsitthāti. </span><br><p id=thi-ap14:26.1><span class=root>Ekāsanadāyikātheriyāpadānaṁ catutthaṁ. </span><br></main><footer class="container footer"><small><a href=/about/>Contact info</a></small></footer>