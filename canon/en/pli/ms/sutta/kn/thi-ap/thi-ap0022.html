<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0021.html>Previous</a><a href=/canon/en/pli/ms/sutta/kn/thi-ap/thi-ap0023.html>Next</a></div><p id=thi-ap22:0.1><span class=root>Therīapadāna </span><br><p id=thi-ap22:0.2><span class=root>Kuṇḍalakesīvagga </span><br><p id=thi-ap22:0.3><span class="root big-bold">Kisāgotamītherīapadāna </span><br><p id=thi-ap22:1.1><span class=root>“Padumuttaro nāma jino, </span><br><p id=thi-ap22:1.2><span class=root>sabbadhammāna pāragū; </span><br><p id=thi-ap22:1.3><span class=root>Ito satasahassamhi, </span><br><p id=thi-ap22:1.4><span class=root>kappe uppajji nāyako. </span><br><p id=thi-ap22:2.1><span class=root>Tadāhaṁ haṁsavatiyaṁ, </span><br><p id=thi-ap22:2.2><span class=root>jātā aññatare kule; </span><br><p id=thi-ap22:2.3><span class=root>Upetvā taṁ naravaraṁ, </span><br><p id=thi-ap22:2.4><span class=root>saraṇaṁ samupāgamiṁ. </span><br><p id=thi-ap22:3.1><span class=root>Dhammañca tassa assosiṁ, </span><br><p id=thi-ap22:3.2><span class=root>catusaccūpasañhitaṁ; </span><br><p id=thi-ap22:3.3><span class=root>Madhuraṁ paramassādaṁ, </span><br><p id=thi-ap22:3.4><span class=root>vaṭṭasantisukhāvahaṁ. </span><br><p id=thi-ap22:4.1><span class=root>Tadā ca bhikkhuniṁ vīro, </span><br><p id=thi-ap22:4.2><span class=root>lūkhacīvaradhāriniṁ; </span><br><p id=thi-ap22:4.3><span class=root>Ṭhapento etadaggamhi, </span><br><p id=thi-ap22:4.4><span class=root>vaṇṇayī purisuttamo. </span><br><p id=thi-ap22:5.1><span class=root>Janetvānappakaṁ pītiṁ, </span><br><p id=thi-ap22:5.2><span class=root>sutvā bhikkhuniyā guṇe; </span><br><p id=thi-ap22:5.3><span class=root>Kāraṁ katvāna buddhassa, </span><br><p id=thi-ap22:5.4><span class=root>yathāsatti yathābalaṁ. </span><br><p id=thi-ap22:6.1><span class=root>Nipacca munivaraṁ taṁ, </span><br><p id=thi-ap22:6.2><span class=root>taṁ ṭhānamabhipatthayiṁ; </span><br><p id=thi-ap22:6.3><span class=root>Tadānumodi sambuddho, </span><br><p id=thi-ap22:6.4><span class=root>ṭhānalābhāya nāyako. </span><br><p id=thi-ap22:7.1><span class=root>‘Satasahassito kappe, </span><br><p id=thi-ap22:7.2><span class=root>okkākakulasambhavo; </span><br><p id=thi-ap22:7.3><span class=root>Gotamo nāma gottena, </span><br><p id=thi-ap22:7.4><span class=root>satthā loke bhavissati. </span><br><p id=thi-ap22:8.1><span class=root>Tassa dhammesu dāyādā, </span><br><p id=thi-ap22:8.2><span class=root>orasā dhammanimmitā; </span><br><p id=thi-ap22:8.3><span class=root>Kisāgotamī nāmena, </span><br><p id=thi-ap22:8.4><span class=root>hessati satthu sāvikā’. </span><br><p id=thi-ap22:9.1><span class=root>Taṁ sutvā muditā hutvā, </span><br><p id=thi-ap22:9.2><span class=root>yāvajīvaṁ tadā jinaṁ; </span><br><p id=thi-ap22:9.3><span class=root>Mettacittā paricariṁ, </span><br><p id=thi-ap22:9.4><span class=root>paccayehi vināyakaṁ. </span><br><p id=thi-ap22:10.1><span class=root>Tena kammena sukatena, </span><br><p id=thi-ap22:10.2><span class=root>cetanāpaṇidhīhi ca; </span><br><p id=thi-ap22:10.3><span class=root>Jahitvā mānusaṁ dehaṁ, </span><br><p id=thi-ap22:10.4><span class=root>tāvatiṁsamagacchahaṁ. </span><br><p id=thi-ap22:11.1><span class=root>Imamhi bhaddake kappe, </span><br><p id=thi-ap22:11.2><span class=root>brahmabandhu mahāyaso; </span><br><p id=thi-ap22:11.3><span class=root>Kassapo nāma gottena, </span><br><p id=thi-ap22:11.4><span class=root>uppajji vadataṁ varo. </span><br><p id=thi-ap22:12.1><span class=root>Upaṭṭhāko mahesissa, </span><br><p id=thi-ap22:12.2><span class=root>tadā āsi narissaro; </span><br><p id=thi-ap22:12.3><span class=root>Kāsirājā kikī nāma, </span><br><p id=thi-ap22:12.4><span class=root>bārāṇasipuruttame. </span><br><p id=thi-ap22:13.1><span class=root>Pañcamī tassa dhītāsiṁ, </span><br><p id=thi-ap22:13.2><span class=root>dhammā nāmena vissutā; </span><br><p id=thi-ap22:13.3><span class=root>Dhammaṁ sutvā jinaggassa, </span><br><p id=thi-ap22:13.4><span class=root>pabbajjaṁ samarocayiṁ. </span><br><p id=thi-ap22:14.1><span class=root>Anujāni na no tāto, </span><br><p id=thi-ap22:14.2><span class=root>agāreva tadā mayaṁ; </span><br><p id=thi-ap22:14.3><span class=root>Vīsavassasahassāni, </span><br><p id=thi-ap22:14.4><span class=root>vicarimha atanditā. </span><br><p id=thi-ap22:15.1><span class=root>Komāribrahmacariyaṁ, </span><br><p id=thi-ap22:15.2><span class=root>rājakaññā sukhedhitā; </span><br><p id=thi-ap22:15.3><span class=root>Buddhopaṭṭhānaniratā, </span><br><p id=thi-ap22:15.4><span class=root>muditā satta dhītaro. </span><br><p id=thi-ap22:16.1><span class=root>Samaṇī samaṇaguttā ca, </span><br><p id=thi-ap22:16.2><span class=root>bhikkhunī bhikkhudāyikā; </span><br><p id=thi-ap22:16.3><span class=root>Dhammā ceva sudhammā ca, </span><br><p id=thi-ap22:16.4><span class=root>sattamī saṅghadāyikā. </span><br><p id=thi-ap22:17.1><span class=root>Khemā uppalavaṇṇā ca, </span><br><p id=thi-ap22:17.2><span class=root>paṭācārā ca kuṇḍalā; </span><br><p id=thi-ap22:17.3><span class=root>Ahañca dhammadinnā ca, </span><br><p id=thi-ap22:17.4><span class=root>visākhā hoti sattamī. </span><br><p id=thi-ap22:18.1><span class=root>Tehi kammehi sukatehi, </span><br><p id=thi-ap22:18.2><span class=root>cetanāpaṇidhīhi ca; </span><br><p id=thi-ap22:18.3><span class=root>Jahitvā mānusaṁ dehaṁ, </span><br><p id=thi-ap22:18.4><span class=root>tāvatiṁsamagacchahaṁ. </span><br><p id=thi-ap22:19.1><span class=root>Pacchime ca bhave dāni, </span><br><p id=thi-ap22:19.2><span class=root>jātā seṭṭhikule ahaṁ; </span><br><p id=thi-ap22:19.3><span class=root>Duggate adhane naṭṭhe, </span><br><p id=thi-ap22:19.4><span class=root>gatā ca sadhanaṁ kulaṁ. </span><br><p id=thi-ap22:20.1><span class=root>Patiṁ ṭhapetvā sesā me, </span><br><p id=thi-ap22:20.2><span class=root>dessanti adhanā iti; </span><br><p id=thi-ap22:20.3><span class=root>Yadā ca pasūtā āsiṁ, </span><br><p id=thi-ap22:20.4><span class=root>sabbesaṁ dayitā tadā. </span><br><p id=thi-ap22:21.1><span class=root>Yadā so taruṇo bhaddo, </span><br><p id=thi-ap22:21.2><span class=root>komalako sukhedhito; </span><br><p id=thi-ap22:21.3><span class=root>Sapāṇamiva kanto me, </span><br><p id=thi-ap22:21.4><span class=root>tadā yamavasaṁ gato. </span><br><p id=thi-ap22:22.1><span class=root>Sokaṭṭādīnavadanā, </span><br><p id=thi-ap22:22.2><span class=root>assunettā rudammukhā; </span><br><p id=thi-ap22:22.3><span class=root>Mataṁ kuṇapamādāya, </span><br><p id=thi-ap22:22.4><span class=root>vilapantī gamāmahaṁ. </span><br><p id=thi-ap22:23.1><span class=root>Tadā ekena sandiṭṭhā, </span><br><p id=thi-ap22:23.2><span class=root>upetvābhisakkuttamaṁ; </span><br><p id=thi-ap22:23.3><span class=root>Avocaṁ ‘dehi bhesajjaṁ, </span><br><p id=thi-ap22:23.4><span class=root>puttasañjīvananti bho’. </span><br><p id=thi-ap22:24.1><span class=root>‘Na vijjante matā yasmiṁ, </span><br><p id=thi-ap22:24.2><span class=root>gehe siddhatthakaṁ tato; </span><br><p id=thi-ap22:24.3><span class=root>Āharā’ti jino āha, </span><br><p id=thi-ap22:24.4><span class=root>vinayopāyakovido. </span><br><p id=thi-ap22:25.1><span class=root>Tadā gamitvā sāvatthiṁ, </span><br><p id=thi-ap22:25.2><span class=root>na labhiṁ tādisaṁ gharaṁ; </span><br><p id=thi-ap22:25.3><span class=root>Kuto siddhatthakaṁ tasmā, </span><br><p id=thi-ap22:25.4><span class=root>tato laddhā satiṁ ahaṁ. </span><br><p id=thi-ap22:26.1><span class=root>Kuṇapaṁ chaḍḍayitvāna, </span><br><p id=thi-ap22:26.2><span class=root>upesiṁ lokanāyakaṁ; </span><br><p id=thi-ap22:26.3><span class=root>Dūratova mamaṁ disvā, </span><br><p id=thi-ap22:26.4><span class=root>avoca madhurassaro. </span><br><p id=thi-ap22:27.1><span class=root>‘Yo ca vassasataṁ jīve, </span><br><p id=thi-ap22:27.2><span class=root>apassaṁ udayabbayaṁ; </span><br><p id=thi-ap22:27.3><span class=root>Ekāhaṁ jīvitaṁ seyyo, </span><br><p id=thi-ap22:27.4><span class=root>passato udayabbayaṁ. </span><br><p id=thi-ap22:28.1><span class=root>Na gāmadhammo nigamassa dhammo, </span><br><p id=thi-ap22:28.2><span class=root>Na cāpiyaṁ ekakulassa dhammo; </span><br><p id=thi-ap22:28.3><span class=root>Sabbassa lokassa sadevakassa, </span><br><p id=thi-ap22:28.4><span class=root>Eseva dhammo yadidaṁ aniccatā’. </span><br><p id=thi-ap22:29.1><span class=root>Sāhaṁ sutvānimā gāthā, </span><br><p id=thi-ap22:29.2><span class=root>dhammacakkhuṁ visodhayiṁ; </span><br><p id=thi-ap22:29.3><span class=root>Tato viññātasaddhammā, </span><br><p id=thi-ap22:29.4><span class=root>pabbajiṁ anagāriyaṁ. </span><br><p id=thi-ap22:30.1><span class=root>Tathā pabbajitā santī, </span><br><p id=thi-ap22:30.2><span class=root>yuñjantī jinasāsane; </span><br><p id=thi-ap22:30.3><span class=root>Na cireneva kālena, </span><br><p id=thi-ap22:30.4><span class=root>arahattamapāpuṇiṁ. </span><br><p id=thi-ap22:31.1><span class=root>Iddhīsu ca vasī homi, </span><br><p id=thi-ap22:31.2><span class=root>dibbāya sotadhātuyā; </span><br><p id=thi-ap22:31.3><span class=root>Paracittāni jānāmi, </span><br><p id=thi-ap22:31.4><span class=root>satthusāsanakārikā. </span><br><p id=thi-ap22:32.1><span class=root>Pubbenivāsaṁ jānāmi, </span><br><p id=thi-ap22:32.2><span class=root>dibbacakkhu visodhitaṁ; </span><br><p id=thi-ap22:32.3><span class=root>Khepetvā āsave sabbe, </span><br><p id=thi-ap22:32.4><span class=root>visuddhāsiṁ sunimmalā. </span><br><p id=thi-ap22:33.1><span class=root>Pariciṇṇo mayā satthā, </span><br><p id=thi-ap22:33.2><span class=root>kataṁ buddhassa sāsanaṁ; </span><br><p id=thi-ap22:33.3><span class=root>Ohito garuko bhāro, </span><br><p id=thi-ap22:33.4><span class=root>bhavanetti samūhatā. </span><br><p id=thi-ap22:34.1><span class=root>Yassatthāya pabbajitā, </span><br><p id=thi-ap22:34.2><span class=root>agārasmānagāriyaṁ; </span><br><p id=thi-ap22:34.3><span class=root>So me attho anuppatto, </span><br><p id=thi-ap22:34.4><span class=root>sabbasaṁyojanakkhayo. </span><br><p id=thi-ap22:35.1><span class=root>Atthadhammaniruttīsu, </span><br><p id=thi-ap22:35.2><span class=root>paṭibhāne tatheva ca; </span><br><p id=thi-ap22:35.3><span class=root>Ñāṇaṁ me vimalaṁ suddhaṁ, </span><br><p id=thi-ap22:35.4><span class=root>buddhaseṭṭhassa vāhasā. </span><br><p id=thi-ap22:36.1><span class=root>Saṅkārakūṭā āhitvā, </span><br><p id=thi-ap22:36.2><span class=root>susānā rathiyāpi ca; </span><br><p id=thi-ap22:36.3><span class=root>Tato saṅghāṭikaṁ katvā, </span><br><p id=thi-ap22:36.4><span class=root>lūkhaṁ dhāremi cīvaraṁ. </span><br><p id=thi-ap22:37.1><span class=root>Jino tasmiṁ guṇe tuṭṭho, </span><br><p id=thi-ap22:37.2><span class=root>lūkhacīvaradhāraṇe; </span><br><p id=thi-ap22:37.3><span class=root>Ṭhapesi etadaggamhi, </span><br><p id=thi-ap22:37.4><span class=root>parisāsu vināyako. </span><br><p id=thi-ap22:38.1><span class=root>Kilesā jhāpitā mayhaṁ, </span><br><p id=thi-ap22:38.2><span class=root>…pe… </span><br><p id=thi-ap22:38.3><span class=root>viharāmi anāsavā. </span><br><p id=thi-ap22:39.1><span class=root>Svāgataṁ vata me āsi, </span><br><p id=thi-ap22:39.2><span class=root>…pe… </span><br><p id=thi-ap22:39.3><span class=root>kataṁ buddhassa sāsanaṁ. </span><br><p id=thi-ap22:40.1><span class=root>Paṭisambhidā catasso, </span><br><p id=thi-ap22:40.2><span class=root>…pe… </span><br><p id=thi-ap22:40.3><span class=root>kataṁ buddhassa sāsanaṁ”. </span><br><p id=thi-ap22:41.1><span class=root>Itthaṁ sudaṁ kisāgotamī bhikkhunī imā gāthāyo abhāsitthāti. </span><br><p id=thi-ap22:42.1><span class=root>Kisāgotamītheriyāpadānaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>