<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0021.html>Previous</a><a href=/canon/en/pli/ms/sutta/kn/thi-ap/thi-ap0023.html>Next</a></div><p><div class=verse-container id=thi-ap22:0.1><span>Therīapadāna </span></div><p><div class=verse-container id=thi-ap22:0.2><span>Kuṇḍalakesīvagga </span></div><p><div class=verse-container id=thi-ap22:0.3><span class=big-bold>Kisāgotamītherīapadāna </span></div><p><div class=verse-container id=thi-ap22:1.1><span>“Padumuttaro nāma jino, </span></div><p><div class=verse-container id=thi-ap22:1.2><span>sabbadhammāna pāragū; </span></div><p><div class=verse-container id=thi-ap22:1.3><span>Ito satasahassamhi, </span></div><p><div class=verse-container id=thi-ap22:1.4><span>kappe uppajji nāyako. </span></div><p><div class=verse-container id=thi-ap22:2.1><span>Tadāhaṁ haṁsavatiyaṁ, </span></div><p><div class=verse-container id=thi-ap22:2.2><span>jātā aññatare kule; </span></div><p><div class=verse-container id=thi-ap22:2.3><span>Upetvā taṁ naravaraṁ, </span></div><p><div class=verse-container id=thi-ap22:2.4><span>saraṇaṁ samupāgamiṁ. </span></div><p><div class=verse-container id=thi-ap22:3.1><span>Dhammañca tassa assosiṁ, </span></div><p><div class=verse-container id=thi-ap22:3.2><span>catusaccūpasañhitaṁ; </span></div><p><div class=verse-container id=thi-ap22:3.3><span>Madhuraṁ paramassādaṁ, </span></div><p><div class=verse-container id=thi-ap22:3.4><span>vaṭṭasantisukhāvahaṁ. </span></div><p><div class=verse-container id=thi-ap22:4.1><span>Tadā ca bhikkhuniṁ vīro, </span></div><p><div class=verse-container id=thi-ap22:4.2><span>lūkhacīvaradhāriniṁ; </span></div><p><div class=verse-container id=thi-ap22:4.3><span>Ṭhapento etadaggamhi, </span></div><p><div class=verse-container id=thi-ap22:4.4><span>vaṇṇayī purisuttamo. </span></div><p><div class=verse-container id=thi-ap22:5.1><span>Janetvānappakaṁ pītiṁ, </span></div><p><div class=verse-container id=thi-ap22:5.2><span>sutvā bhikkhuniyā guṇe; </span></div><p><div class=verse-container id=thi-ap22:5.3><span>Kāraṁ katvāna buddhassa, </span></div><p><div class=verse-container id=thi-ap22:5.4><span>yathāsatti yathābalaṁ. </span></div><p><div class=verse-container id=thi-ap22:6.1><span>Nipacca munivaraṁ taṁ, </span></div><p><div class=verse-container id=thi-ap22:6.2><span>taṁ ṭhānamabhipatthayiṁ; </span></div><p><div class=verse-container id=thi-ap22:6.3><span>Tadānumodi sambuddho, </span></div><p><div class=verse-container id=thi-ap22:6.4><span>ṭhānalābhāya nāyako. </span></div><p><div class=verse-container id=thi-ap22:7.1><span>‘Satasahassito kappe, </span></div><p><div class=verse-container id=thi-ap22:7.2><span>okkākakulasambhavo; </span></div><p><div class=verse-container id=thi-ap22:7.3><span>Gotamo nāma gottena, </span></div><p><div class=verse-container id=thi-ap22:7.4><span>satthā loke bhavissati. </span></div><p><div class=verse-container id=thi-ap22:8.1><span>Tassa dhammesu dāyādā, </span></div><p><div class=verse-container id=thi-ap22:8.2><span>orasā dhammanimmitā; </span></div><p><div class=verse-container id=thi-ap22:8.3><span>Kisāgotamī nāmena, </span></div><p><div class=verse-container id=thi-ap22:8.4><span>hessati satthu sāvikā’. </span></div><p><div class=verse-container id=thi-ap22:9.1><span>Taṁ sutvā muditā hutvā, </span></div><p><div class=verse-container id=thi-ap22:9.2><span>yāvajīvaṁ tadā jinaṁ; </span></div><p><div class=verse-container id=thi-ap22:9.3><span>Mettacittā paricariṁ, </span></div><p><div class=verse-container id=thi-ap22:9.4><span>paccayehi vināyakaṁ. </span></div><p><div class=verse-container id=thi-ap22:10.1><span>Tena kammena sukatena, </span></div><p><div class=verse-container id=thi-ap22:10.2><span>cetanāpaṇidhīhi ca; </span></div><p><div class=verse-container id=thi-ap22:10.3><span>Jahitvā mānusaṁ dehaṁ, </span></div><p><div class=verse-container id=thi-ap22:10.4><span>tāvatiṁsamagacchahaṁ. </span></div><p><div class=verse-container id=thi-ap22:11.1><span>Imamhi bhaddake kappe, </span></div><p><div class=verse-container id=thi-ap22:11.2><span>brahmabandhu mahāyaso; </span></div><p><div class=verse-container id=thi-ap22:11.3><span>Kassapo nāma gottena, </span></div><p><div class=verse-container id=thi-ap22:11.4><span>uppajji vadataṁ varo. </span></div><p><div class=verse-container id=thi-ap22:12.1><span>Upaṭṭhāko mahesissa, </span></div><p><div class=verse-container id=thi-ap22:12.2><span>tadā āsi narissaro; </span></div><p><div class=verse-container id=thi-ap22:12.3><span>Kāsirājā kikī nāma, </span></div><p><div class=verse-container id=thi-ap22:12.4><span>bārāṇasipuruttame. </span></div><p><div class=verse-container id=thi-ap22:13.1><span>Pañcamī tassa dhītāsiṁ, </span></div><p><div class=verse-container id=thi-ap22:13.2><span>dhammā nāmena vissutā; </span></div><p><div class=verse-container id=thi-ap22:13.3><span>Dhammaṁ sutvā jinaggassa, </span></div><p><div class=verse-container id=thi-ap22:13.4><span>pabbajjaṁ samarocayiṁ. </span></div><p><div class=verse-container id=thi-ap22:14.1><span>Anujāni na no tāto, </span></div><p><div class=verse-container id=thi-ap22:14.2><span>agāreva tadā mayaṁ; </span></div><p><div class=verse-container id=thi-ap22:14.3><span>Vīsavassasahassāni, </span></div><p><div class=verse-container id=thi-ap22:14.4><span>vicarimha atanditā. </span></div><p><div class=verse-container id=thi-ap22:15.1><span>Komāribrahmacariyaṁ, </span></div><p><div class=verse-container id=thi-ap22:15.2><span>rājakaññā sukhedhitā; </span></div><p><div class=verse-container id=thi-ap22:15.3><span>Buddhopaṭṭhānaniratā, </span></div><p><div class=verse-container id=thi-ap22:15.4><span>muditā satta dhītaro. </span></div><p><div class=verse-container id=thi-ap22:16.1><span>Samaṇī samaṇaguttā ca, </span></div><p><div class=verse-container id=thi-ap22:16.2><span>bhikkhunī bhikkhudāyikā; </span></div><p><div class=verse-container id=thi-ap22:16.3><span>Dhammā ceva sudhammā ca, </span></div><p><div class=verse-container id=thi-ap22:16.4><span>sattamī saṅghadāyikā. </span></div><p><div class=verse-container id=thi-ap22:17.1><span>Khemā uppalavaṇṇā ca, </span></div><p><div class=verse-container id=thi-ap22:17.2><span>paṭācārā ca kuṇḍalā; </span></div><p><div class=verse-container id=thi-ap22:17.3><span>Ahañca dhammadinnā ca, </span></div><p><div class=verse-container id=thi-ap22:17.4><span>visākhā hoti sattamī. </span></div><p><div class=verse-container id=thi-ap22:18.1><span>Tehi kammehi sukatehi, </span></div><p><div class=verse-container id=thi-ap22:18.2><span>cetanāpaṇidhīhi ca; </span></div><p><div class=verse-container id=thi-ap22:18.3><span>Jahitvā mānusaṁ dehaṁ, </span></div><p><div class=verse-container id=thi-ap22:18.4><span>tāvatiṁsamagacchahaṁ. </span></div><p><div class=verse-container id=thi-ap22:19.1><span>Pacchime ca bhave dāni, </span></div><p><div class=verse-container id=thi-ap22:19.2><span>jātā seṭṭhikule ahaṁ; </span></div><p><div class=verse-container id=thi-ap22:19.3><span>Duggate adhane naṭṭhe, </span></div><p><div class=verse-container id=thi-ap22:19.4><span>gatā ca sadhanaṁ kulaṁ. </span></div><p><div class=verse-container id=thi-ap22:20.1><span>Patiṁ ṭhapetvā sesā me, </span></div><p><div class=verse-container id=thi-ap22:20.2><span>dessanti adhanā iti; </span></div><p><div class=verse-container id=thi-ap22:20.3><span>Yadā ca pasūtā āsiṁ, </span></div><p><div class=verse-container id=thi-ap22:20.4><span>sabbesaṁ dayitā tadā. </span></div><p><div class=verse-container id=thi-ap22:21.1><span>Yadā so taruṇo bhaddo, </span></div><p><div class=verse-container id=thi-ap22:21.2><span>komalako sukhedhito; </span></div><p><div class=verse-container id=thi-ap22:21.3><span>Sapāṇamiva kanto me, </span></div><p><div class=verse-container id=thi-ap22:21.4><span>tadā yamavasaṁ gato. </span></div><p><div class=verse-container id=thi-ap22:22.1><span>Sokaṭṭādīnavadanā, </span></div><p><div class=verse-container id=thi-ap22:22.2><span>assunettā rudammukhā; </span></div><p><div class=verse-container id=thi-ap22:22.3><span>Mataṁ kuṇapamādāya, </span></div><p><div class=verse-container id=thi-ap22:22.4><span>vilapantī gamāmahaṁ. </span></div><p><div class=verse-container id=thi-ap22:23.1><span>Tadā ekena sandiṭṭhā, </span></div><p><div class=verse-container id=thi-ap22:23.2><span>upetvābhisakkuttamaṁ; </span></div><p><div class=verse-container id=thi-ap22:23.3><span>Avocaṁ ‘dehi bhesajjaṁ, </span></div><p><div class=verse-container id=thi-ap22:23.4><span>puttasañjīvananti bho’. </span></div><p><div class=verse-container id=thi-ap22:24.1><span>‘Na vijjante matā yasmiṁ, </span></div><p><div class=verse-container id=thi-ap22:24.2><span>gehe siddhatthakaṁ tato; </span></div><p><div class=verse-container id=thi-ap22:24.3><span>Āharā’ti jino āha, </span></div><p><div class=verse-container id=thi-ap22:24.4><span>vinayopāyakovido. </span></div><p><div class=verse-container id=thi-ap22:25.1><span>Tadā gamitvā sāvatthiṁ, </span></div><p><div class=verse-container id=thi-ap22:25.2><span>na labhiṁ tādisaṁ gharaṁ; </span></div><p><div class=verse-container id=thi-ap22:25.3><span>Kuto siddhatthakaṁ tasmā, </span></div><p><div class=verse-container id=thi-ap22:25.4><span>tato laddhā satiṁ ahaṁ. </span></div><p><div class=verse-container id=thi-ap22:26.1><span>Kuṇapaṁ chaḍḍayitvāna, </span></div><p><div class=verse-container id=thi-ap22:26.2><span>upesiṁ lokanāyakaṁ; </span></div><p><div class=verse-container id=thi-ap22:26.3><span>Dūratova mamaṁ disvā, </span></div><p><div class=verse-container id=thi-ap22:26.4><span>avoca madhurassaro. </span></div><p><div class=verse-container id=thi-ap22:27.1><span>‘Yo ca vassasataṁ jīve, </span></div><p><div class=verse-container id=thi-ap22:27.2><span>apassaṁ udayabbayaṁ; </span></div><p><div class=verse-container id=thi-ap22:27.3><span>Ekāhaṁ jīvitaṁ seyyo, </span></div><p><div class=verse-container id=thi-ap22:27.4><span>passato udayabbayaṁ. </span></div><p><div class=verse-container id=thi-ap22:28.1><span>Na gāmadhammo nigamassa dhammo, </span></div><p><div class=verse-container id=thi-ap22:28.2><span>Na cāpiyaṁ ekakulassa dhammo; </span></div><p><div class=verse-container id=thi-ap22:28.3><span>Sabbassa lokassa sadevakassa, </span></div><p><div class=verse-container id=thi-ap22:28.4><span>Eseva dhammo yadidaṁ aniccatā’. </span></div><p><div class=verse-container id=thi-ap22:29.1><span>Sāhaṁ sutvānimā gāthā, </span></div><p><div class=verse-container id=thi-ap22:29.2><span>dhammacakkhuṁ visodhayiṁ; </span></div><p><div class=verse-container id=thi-ap22:29.3><span>Tato viññātasaddhammā, </span></div><p><div class=verse-container id=thi-ap22:29.4><span>pabbajiṁ anagāriyaṁ. </span></div><p><div class=verse-container id=thi-ap22:30.1><span>Tathā pabbajitā santī, </span></div><p><div class=verse-container id=thi-ap22:30.2><span>yuñjantī jinasāsane; </span></div><p><div class=verse-container id=thi-ap22:30.3><span>Na cireneva kālena, </span></div><p><div class=verse-container id=thi-ap22:30.4><span>arahattamapāpuṇiṁ. </span></div><p><div class=verse-container id=thi-ap22:31.1><span>Iddhīsu ca vasī homi, </span></div><p><div class=verse-container id=thi-ap22:31.2><span>dibbāya sotadhātuyā; </span></div><p><div class=verse-container id=thi-ap22:31.3><span>Paracittāni jānāmi, </span></div><p><div class=verse-container id=thi-ap22:31.4><span>satthusāsanakārikā. </span></div><p><div class=verse-container id=thi-ap22:32.1><span>Pubbenivāsaṁ jānāmi, </span></div><p><div class=verse-container id=thi-ap22:32.2><span>dibbacakkhu visodhitaṁ; </span></div><p><div class=verse-container id=thi-ap22:32.3><span>Khepetvā āsave sabbe, </span></div><p><div class=verse-container id=thi-ap22:32.4><span>visuddhāsiṁ sunimmalā. </span></div><p><div class=verse-container id=thi-ap22:33.1><span>Pariciṇṇo mayā satthā, </span></div><p><div class=verse-container id=thi-ap22:33.2><span>kataṁ buddhassa sāsanaṁ; </span></div><p><div class=verse-container id=thi-ap22:33.3><span>Ohito garuko bhāro, </span></div><p><div class=verse-container id=thi-ap22:33.4><span>bhavanetti samūhatā. </span></div><p><div class=verse-container id=thi-ap22:34.1><span>Yassatthāya pabbajitā, </span></div><p><div class=verse-container id=thi-ap22:34.2><span>agārasmānagāriyaṁ; </span></div><p><div class=verse-container id=thi-ap22:34.3><span>So me attho anuppatto, </span></div><p><div class=verse-container id=thi-ap22:34.4><span>sabbasaṁyojanakkhayo. </span></div><p><div class=verse-container id=thi-ap22:35.1><span>Atthadhammaniruttīsu, </span></div><p><div class=verse-container id=thi-ap22:35.2><span>paṭibhāne tatheva ca; </span></div><p><div class=verse-container id=thi-ap22:35.3><span>Ñāṇaṁ me vimalaṁ suddhaṁ, </span></div><p><div class=verse-container id=thi-ap22:35.4><span>buddhaseṭṭhassa vāhasā. </span></div><p><div class=verse-container id=thi-ap22:36.1><span>Saṅkārakūṭā āhitvā, </span></div><p><div class=verse-container id=thi-ap22:36.2><span>susānā rathiyāpi ca; </span></div><p><div class=verse-container id=thi-ap22:36.3><span>Tato saṅghāṭikaṁ katvā, </span></div><p><div class=verse-container id=thi-ap22:36.4><span>lūkhaṁ dhāremi cīvaraṁ. </span></div><p><div class=verse-container id=thi-ap22:37.1><span>Jino tasmiṁ guṇe tuṭṭho, </span></div><p><div class=verse-container id=thi-ap22:37.2><span>lūkhacīvaradhāraṇe; </span></div><p><div class=verse-container id=thi-ap22:37.3><span>Ṭhapesi etadaggamhi, </span></div><p><div class=verse-container id=thi-ap22:37.4><span>parisāsu vināyako. </span></div><p><div class=verse-container id=thi-ap22:38.1><span>Kilesā jhāpitā mayhaṁ, </span></div><p><div class=verse-container id=thi-ap22:38.2><span>…pe… </span></div><p><div class=verse-container id=thi-ap22:38.3><span>viharāmi anāsavā. </span></div><p><div class=verse-container id=thi-ap22:39.1><span>Svāgataṁ vata me āsi, </span></div><p><div class=verse-container id=thi-ap22:39.2><span>…pe… </span></div><p><div class=verse-container id=thi-ap22:39.3><span>kataṁ buddhassa sāsanaṁ. </span></div><p><div class=verse-container id=thi-ap22:40.1><span>Paṭisambhidā catasso, </span></div><p><div class=verse-container id=thi-ap22:40.2><span>…pe… </span></div><p><div class=verse-container id=thi-ap22:40.3><span>kataṁ buddhassa sāsanaṁ”. </span></div><p><div class=verse-container id=thi-ap22:41.1><span>Itthaṁ sudaṁ kisāgotamī bhikkhunī imā gāthāyo abhāsitthāti. </span></div><p><div class=verse-container id=thi-ap22:42.1><span>Kisāgotamītheriyāpadānaṁ dutiyaṁ. </span></div><div class=flex-between><a href=/canon/en/pli/ms/sutta/kn/thi-ap/thi-ap0021.html>Previous</a><a href=/canon/en/pli/ms/sutta/kn/thi-ap/thi-ap0023.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>