<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0008.html>Previous</a><a href=/canon/en/pli/ms/sutta/kn/thi-ap/thi-ap0010.html>Next</a></div><p id=thi-ap9:0.1><span class=root>Therīapadāna </span><br><p id=thi-ap9:0.2><span class=root>Sumedhāvagga </span><br><p id=thi-ap9:0.3><span class="root big-bold">Pañcadīpikātherīapadāna </span><br><p id=thi-ap9:1.1><span class=root>“Nagare haṁsavatiyā, </span><br><p id=thi-ap9:1.2><span class=root>cārikī āsahaṁ tadā; </span><br><p id=thi-ap9:1.3><span class=root>Ārāmena ca ārāmaṁ, </span><br><p id=thi-ap9:1.4><span class=root>carāmi kusalatthikā. </span><br><p id=thi-ap9:2.1><span class=root>Kāḷapakkhamhi divase, </span><br><p id=thi-ap9:2.2><span class=root>addasaṁ bodhimuttamaṁ; </span><br><p id=thi-ap9:2.3><span class=root>Tattha cittaṁ pasādetvā, </span><br><p id=thi-ap9:2.4><span class=root>bodhimūle nisīdahaṁ. </span><br><p id=thi-ap9:3.1><span class=root>Garucittaṁ upaṭṭhetvā, </span><br><p id=thi-ap9:3.2><span class=root>sire katvāna añjaliṁ; </span><br><p id=thi-ap9:3.3><span class=root>Somanassaṁ pavedetvā, </span><br><p id=thi-ap9:3.4><span class=root>evaṁ cintesi tāvade. </span><br><p id=thi-ap9:4.1><span class=root>‘Yadi buddho amitaguṇo, </span><br><p id=thi-ap9:4.2><span class=root>asamappaṭipuggalo; </span><br><p id=thi-ap9:4.3><span class=root>Dassetu pāṭihīraṁ me, </span><br><p id=thi-ap9:4.4><span class=root>bodhi obhāsatu ayaṁ’. </span><br><p id=thi-ap9:5.1><span class=root>Saha āvajjite mayhaṁ, </span><br><p id=thi-ap9:5.2><span class=root>bodhi pajjali tāvade; </span><br><p id=thi-ap9:5.3><span class=root>Sabbasoṇṇamayā āsi, </span><br><p id=thi-ap9:5.4><span class=root>disā sabbā virocati. </span><br><p id=thi-ap9:6.1><span class=root>Sattarattindivaṁ tattha, </span><br><p id=thi-ap9:6.2><span class=root>bodhimūle nisīdahaṁ; </span><br><p id=thi-ap9:6.3><span class=root>Sattame divase patte, </span><br><p id=thi-ap9:6.4><span class=root>dīpapūjaṁ akāsahaṁ. </span><br><p id=thi-ap9:7.1><span class=root>Āsanaṁ parivāretvā, </span><br><p id=thi-ap9:7.2><span class=root>pañca dīpāni pajjaluṁ; </span><br><p id=thi-ap9:7.3><span class=root>Yāva udeti sūriyo, </span><br><p id=thi-ap9:7.4><span class=root>dīpā me pajjaluṁ tadā. </span><br><p id=thi-ap9:8.1><span class=root>Tena kammena sukatena, </span><br><p id=thi-ap9:8.2><span class=root>cetanāpaṇidhīhi ca; </span><br><p id=thi-ap9:8.3><span class=root>Jahitvā mānusaṁ dehaṁ, </span><br><p id=thi-ap9:8.4><span class=root>tāvatiṁsamagacchahaṁ. </span><br><p id=thi-ap9:9.1><span class=root>Tattha me sukataṁ byamhaṁ, </span><br><p id=thi-ap9:9.2><span class=root>pañcadīpāti vuccati; </span><br><p id=thi-ap9:9.3><span class=root>Saṭṭhiyojanamubbedhaṁ, </span><br><p id=thi-ap9:9.4><span class=root>tiṁsayojanavitthataṁ. </span><br><p id=thi-ap9:10.1><span class=root>Asaṅkhiyāni dīpāni, </span><br><p id=thi-ap9:10.2><span class=root>parivāre jalanti me; </span><br><p id=thi-ap9:10.3><span class=root>Yāvatā devabhavanaṁ, </span><br><p id=thi-ap9:10.4><span class=root>dīpālokena jotati. </span><br><p id=thi-ap9:11.1><span class=root>Parammukhā nisīditvā, </span><br><p id=thi-ap9:11.2><span class=root>yadi icchāmi passituṁ; </span><br><p id=thi-ap9:11.3><span class=root>Uddhaṁ adho ca tiriyaṁ, </span><br><p id=thi-ap9:11.4><span class=root>sabbaṁ passāmi cakkhunā. </span><br><p id=thi-ap9:12.1><span class=root>Yāvatā abhikaṅkhāmi, </span><br><p id=thi-ap9:12.2><span class=root>daṭṭhuṁ sugataduggate; </span><br><p id=thi-ap9:12.3><span class=root>Tattha āvaraṇaṁ natthi, </span><br><p id=thi-ap9:12.4><span class=root>rukkhesu pabbatesu vā. </span><br><p id=thi-ap9:13.1><span class=root>Asīti devarājūnaṁ, </span><br><p id=thi-ap9:13.2><span class=root>mahesittamakārayiṁ; </span><br><p id=thi-ap9:13.3><span class=root>Satānaṁ cakkavattīnaṁ, </span><br><p id=thi-ap9:13.4><span class=root>mahesittamakārayiṁ. </span><br><p id=thi-ap9:14.1><span class=root>Yaṁ yaṁ yonupapajjāmi, </span><br><p id=thi-ap9:14.2><span class=root>devattaṁ atha mānusaṁ; </span><br><p id=thi-ap9:14.3><span class=root>Dīpasatasahassāni, </span><br><p id=thi-ap9:14.4><span class=root>parivāre jalanti me. </span><br><p id=thi-ap9:15.1><span class=root>Devalokā cavitvāna, </span><br><p id=thi-ap9:15.2><span class=root>uppajjiṁ mātukucchiyaṁ; </span><br><p id=thi-ap9:15.3><span class=root>Mātukucchigatā santī, </span><br><p id=thi-ap9:15.4><span class=root>akkhi me na nimīlati. </span><br><p id=thi-ap9:16.1><span class=root>Dīpasatasahassāni, </span><br><p id=thi-ap9:16.2><span class=root>puññakammasamaṅgitā; </span><br><p id=thi-ap9:16.3><span class=root>Jalanti sūtikāgehe, </span><br><p id=thi-ap9:16.4><span class=root>pañcadīpānidaṁ phalaṁ. </span><br><p id=thi-ap9:17.1><span class=root>Pacchime bhave sampatte, </span><br><p id=thi-ap9:17.2><span class=root>mānasaṁ vinivattayiṁ; </span><br><p id=thi-ap9:17.3><span class=root>Ajarāmataṁ sītibhāvaṁ, </span><br><p id=thi-ap9:17.4><span class=root>nibbānaṁ phassayiṁ ahaṁ. </span><br><p id=thi-ap9:18.1><span class=root>Jātiyā sattavassāhaṁ, </span><br><p id=thi-ap9:18.2><span class=root>arahattamapāpuṇiṁ; </span><br><p id=thi-ap9:18.3><span class=root>Upasampādayī buddho, </span><br><p id=thi-ap9:18.4><span class=root>guṇamaññāya gotamo. </span><br><p id=thi-ap9:19.1><span class=root>Maṇḍape rukkhamūle vā, </span><br><p id=thi-ap9:19.2><span class=root>pāsādesu guhāsu vā; </span><br><p id=thi-ap9:19.3><span class=root>Suññāgāre vasantiyā, </span><br><p id=thi-ap9:19.4><span class=root>pañcadīpā jalanti me. </span><br><p id=thi-ap9:20.1><span class=root>Dibbacakkhuvisuddhaṁ me, </span><br><p id=thi-ap9:20.2><span class=root>samādhikusalā ahaṁ; </span><br><p id=thi-ap9:20.3><span class=root>Abhiññāpāramippattā, </span><br><p id=thi-ap9:20.4><span class=root>pañcadīpānidaṁ phalaṁ. </span><br><p id=thi-ap9:21.1><span class=root>Sabbavositavosānā, </span><br><p id=thi-ap9:21.2><span class=root>katakiccā anāsavā; </span><br><p id=thi-ap9:21.3><span class=root>Pañcadīpā mahāvīra, </span><br><p id=thi-ap9:21.4><span class=root>pāde vandāmi cakkhuma. </span><br><p id=thi-ap9:22.1><span class=root>Satasahassito kappe, </span><br><p id=thi-ap9:22.2><span class=root>yaṁ dīpamadadiṁ tadā; </span><br><p id=thi-ap9:22.3><span class=root>Duggatiṁ nābhijānāmi, </span><br><p id=thi-ap9:22.4><span class=root>pañcadīpānidaṁ phalaṁ. </span><br><p id=thi-ap9:23.1><span class=root>Kilesā jhāpitā mayhaṁ, </span><br><p id=thi-ap9:23.2><span class=root>…pe… </span><br><p id=thi-ap9:23.3><span class=root>viharāmi anāsavā. </span><br><p id=thi-ap9:24.1><span class=root>Svāgataṁ vata me āsi, </span><br><p id=thi-ap9:24.2><span class=root>…pe… </span><br><p id=thi-ap9:24.3><span class=root>kataṁ buddhassa sāsanaṁ. </span><br><p id=thi-ap9:25.1><span class=root>Paṭisambhidā catasso, </span><br><p id=thi-ap9:25.2><span class=root>…pe… </span><br><p id=thi-ap9:25.3><span class=root>kataṁ buddhassa sāsanaṁ”. </span><br><p id=thi-ap9:26.1><span class=root>Itthaṁ sudaṁ pañcadīpikā bhikkhunī imā gāthāyo abhāsitthāti. </span><br><p id=thi-ap9:27.1><span class=root>Pañcadīpikātheriyāpadānaṁ navamaṁ. </span><br></main><footer class="container footer"><small><a href=/about/>Contact info</a></small></footer>