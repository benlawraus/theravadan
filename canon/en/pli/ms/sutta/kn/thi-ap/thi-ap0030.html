<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/thi-ap.html> Therīapadāna </a></ul></nav><main class=container><p>From:<div class=flex-between><a href=/canon/en/pli/ms/sutta/kn/thi-ap/thi-ap0029.html>Previous</a><a href=/canon/en/pli/ms/sutta/kn/thi-ap/thi-ap0031.html>Next</a></div><p><div class=verse-container id=thi-ap30:0.1><span>Therīapadāna </span></div><p><div class=verse-container id=thi-ap30:0.2><span>Kuṇḍalakesīvagga </span></div><p><div class=verse-container id=thi-ap30:0.3><span class=big-bold>10 Yasodharāpamukhaaṭṭhārasabhikkhunīsahassaapadāna </span></div><p><div class=verse-container id=thi-ap30:1.1><span>Aṭṭhārasasahassāni, </span></div><p><div class=verse-container id=thi-ap30:1.2><span>bhikkhunī sakyasambhavā; </span></div><p><div class=verse-container id=thi-ap30:1.3><span>Yasodharāpamukhāni, </span></div><p><div class=verse-container id=thi-ap30:1.4><span>sambuddhaṁ upasaṅkamuṁ. </span></div><p><div class=verse-container id=thi-ap30:2.1><span>Aṭṭhārasasahassāni, </span></div><p><div class=verse-container id=thi-ap30:2.2><span>sabbā honti mahiddhikā; </span></div><p><div class=verse-container id=thi-ap30:2.3><span>Vandantī munino pāde, </span></div><p><div class=verse-container id=thi-ap30:2.4><span>ārocenti yathābalaṁ. </span></div><p><div class=verse-container id=thi-ap30:3.1><span>“Jāti khīṇā jarā byādhi, </span></div><p><div class=verse-container id=thi-ap30:3.2><span>maraṇañca mahāmuni; </span></div><p><div class=verse-container id=thi-ap30:3.3><span>Anāsavaṁ padaṁ santaṁ, </span></div><p><div class=verse-container id=thi-ap30:3.4><span>amataṁ yāma nāyaka. </span></div><p><div class=verse-container id=thi-ap30:4.1><span>Khalitañce pure atthi, </span></div><p><div class=verse-container id=thi-ap30:4.2><span>sabbāsampi mahāmuni; </span></div><p><div class=verse-container id=thi-ap30:4.3><span>Aparādhamajānantī, </span></div><p><div class=verse-container id=thi-ap30:4.4><span>khama amhaṁ vināyaka”. </span></div><p><div class=verse-container id=thi-ap30:5.1><span>“Iddhiñcāpi nidassetha, </span></div><p><div class=verse-container id=thi-ap30:5.2><span>mama sāsanakārikā; </span></div><p><div class=verse-container id=thi-ap30:5.3><span>Parisānañca sabbāsaṁ, </span></div><p><div class=verse-container id=thi-ap30:5.4><span>kaṅkhaṁ chindatha yāvatā”. </span></div><p><div class=verse-container id=thi-ap30:6.1><span>“Yasodharā mahāvīra, </span></div><p><div class=verse-container id=thi-ap30:6.2><span>manāpā piyadassanā; </span></div><p><div class=verse-container id=thi-ap30:6.3><span>Sabbā tuyhaṁ mahāvīra, </span></div><p><div class=verse-container id=thi-ap30:6.4><span>agārasmiṁ pajāpati. </span></div><p><div class=verse-container id=thi-ap30:7.1><span>Thīnaṁ satasahassānaṁ, </span></div><p><div class=verse-container id=thi-ap30:7.2><span>navutīnaṁ chaduttari; </span></div><p><div class=verse-container id=thi-ap30:7.3><span>Agāre te mayaṁ vīra, </span></div><p><div class=verse-container id=thi-ap30:7.4><span>pāmokkhā sabbā issarā. </span></div><p><div class=verse-container id=thi-ap30:8.1><span>Rūpācāraguṇūpetā, </span></div><p><div class=verse-container id=thi-ap30:8.2><span>yobbanaṭṭhā piyaṁvadā; </span></div><p><div class=verse-container id=thi-ap30:8.3><span>Sabbā no apacāyanti, </span></div><p><div class=verse-container id=thi-ap30:8.4><span>devatā viya mānusā. </span></div><p><div class=verse-container id=thi-ap30:9.1><span>Aṭṭhārasasahassāni, </span></div><p><div class=verse-container id=thi-ap30:9.2><span>sabbā sākiyasambhavā; </span></div><p><div class=verse-container id=thi-ap30:9.3><span>Yasodharāsahassāni, </span></div><p><div class=verse-container id=thi-ap30:9.4><span>pāmokkhā issarā tadā. </span></div><p><div class=verse-container id=thi-ap30:10.1><span>Kāmadhātumatikkamma, </span></div><p><div class=verse-container id=thi-ap30:10.2><span>saṇṭhitā rūpadhātuyā; </span></div><p><div class=verse-container id=thi-ap30:10.3><span>Rūpena sadisā natthi, </span></div><p><div class=verse-container id=thi-ap30:10.4><span>sahassānaṁ mahāmuni”. </span></div><p><div class=verse-container id=thi-ap30:11.1><span>Sambuddhaṁ abhivādetvā, </span></div><p><div class=verse-container id=thi-ap30:11.2><span>iddhiṁ dassaṁsu satthuno; </span></div><p><div class=verse-container id=thi-ap30:11.3><span>Nekā nānāvidhākārā, </span></div><p><div class=verse-container id=thi-ap30:11.4><span>mahāiddhīpi dassayuṁ. </span></div><p><div class=verse-container id=thi-ap30:12.1><span>Cakkavāḷasamaṁ kāyaṁ, </span></div><p><div class=verse-container id=thi-ap30:12.2><span>sīsaṁ uttarato kuru; </span></div><p><div class=verse-container id=thi-ap30:12.3><span>Ubho pakkhā duve dīpā, </span></div><p><div class=verse-container id=thi-ap30:12.4><span>jambudīpaṁ sarīrato. </span></div><p><div class=verse-container id=thi-ap30:13.1><span>Dakkhiṇañca saraṁ piñchaṁ, </span></div><p><div class=verse-container id=thi-ap30:13.2><span>nānāsākhā tu pattakā; </span></div><p><div class=verse-container id=thi-ap30:13.3><span>Candañca sūriyañcakkhi, </span></div><p><div class=verse-container id=thi-ap30:13.4><span>merupabbatato sikhaṁ. </span></div><p><div class=verse-container id=thi-ap30:14.1><span>Cakkavāḷagiriṁ tuṇḍaṁ, </span></div><p><div class=verse-container id=thi-ap30:14.2><span>jamburukkhaṁ samūlakaṁ; </span></div><p><div class=verse-container id=thi-ap30:14.3><span>Bījamānā upāgantvā, </span></div><p><div class=verse-container id=thi-ap30:14.4><span>vandantī lokanāyakaṁ. </span></div><p><div class=verse-container id=thi-ap30:15.1><span>Hatthivaṇṇaṁ tathevassaṁ, </span></div><p><div class=verse-container id=thi-ap30:15.2><span>pabbataṁ jaladhiṁ tathā; </span></div><p><div class=verse-container id=thi-ap30:15.3><span>Candañca sūriyaṁ meruṁ, </span></div><p><div class=verse-container id=thi-ap30:15.4><span>sakkavaṇṇañca dassayuṁ. </span></div><p><div class=verse-container id=thi-ap30:16.1><span>“Yasodharā mayaṁ vīra, </span></div><p><div class=verse-container id=thi-ap30:16.2><span>pāde vandāma cakkhuma; </span></div><p><div class=verse-container id=thi-ap30:16.3><span>Tava cirapabhāvena, </span></div><p><div class=verse-container id=thi-ap30:16.4><span>nipphannā naranāyaka. </span></div><p><div class=verse-container id=thi-ap30:17.1><span>Iddhīsu ca vasī homa, </span></div><p><div class=verse-container id=thi-ap30:17.2><span>dibbāya sotadhātuyā; </span></div><p><div class=verse-container id=thi-ap30:17.3><span>Cetopariyañāṇassa, </span></div><p><div class=verse-container id=thi-ap30:17.4><span>vasī homa mahāmune. </span></div><p><div class=verse-container id=thi-ap30:18.1><span>Pubbenivāsaṁ jānāmi, </span></div><p><div class=verse-container id=thi-ap30:18.2><span>dibbacakkhu visodhitaṁ; </span></div><p><div class=verse-container id=thi-ap30:18.3><span>Sabbāsavā parikkhīṇā, </span></div><p><div class=verse-container id=thi-ap30:18.4><span>natthi dāni punabbhavo. </span></div><p><div class=verse-container id=thi-ap30:19.1><span>Atthadhammaniruttīsu, </span></div><p><div class=verse-container id=thi-ap30:19.2><span>paṭibhāne tatheva ca; </span></div><p><div class=verse-container id=thi-ap30:19.3><span>Ñāṇaṁ amhaṁ mahāvīra, </span></div><p><div class=verse-container id=thi-ap30:19.4><span>uppannaṁ tava santike. </span></div><p><div class=verse-container id=thi-ap30:20.1><span>Pubbānaṁ lokanāthānaṁ, </span></div><p><div class=verse-container id=thi-ap30:20.2><span>saṅgamaṁ no nidassitaṁ; </span></div><p><div class=verse-container id=thi-ap30:20.3><span>Adhikārā bahū amhaṁ, </span></div><p><div class=verse-container id=thi-ap30:20.4><span>tuyhatthāya mahāmune. </span></div><p><div class=verse-container id=thi-ap30:21.1><span>Yaṁ amhaṁ pūritaṁ kammaṁ, </span></div><p><div class=verse-container id=thi-ap30:21.2><span>kusalaṁ sarase mune; </span></div><p><div class=verse-container id=thi-ap30:21.3><span>Tuyhatthāya mahāvīra, </span></div><p><div class=verse-container id=thi-ap30:21.4><span>puññānupacitāni no. </span></div><p><div class=verse-container id=thi-ap30:22.1><span>Abhabbaṭṭhāne vajjetvā, </span></div><p><div class=verse-container id=thi-ap30:22.2><span>vārayimha anācaraṁ; </span></div><p><div class=verse-container id=thi-ap30:22.3><span>Tuyhatthāya mahāvīra, </span></div><p><div class=verse-container id=thi-ap30:22.4><span>cattāni jīvitāni no. </span></div><p><div class=verse-container id=thi-ap30:23.1><span>Nekakoṭisahassāni, </span></div><p><div class=verse-container id=thi-ap30:23.2><span>bhariyatthāyadāsi no; </span></div><p><div class=verse-container id=thi-ap30:23.3><span>Na tattha vimanā homa, </span></div><p><div class=verse-container id=thi-ap30:23.4><span>tuyhatthāya mahāmune. </span></div><p><div class=verse-container id=thi-ap30:24.1><span>Nekakoṭisahassāni, </span></div><p><div class=verse-container id=thi-ap30:24.2><span>upakārāyadāsi no; </span></div><p><div class=verse-container id=thi-ap30:24.3><span>Na tattha vimanā homa, </span></div><p><div class=verse-container id=thi-ap30:24.4><span>tuyhatthāya mahāmune. </span></div><p><div class=verse-container id=thi-ap30:25.1><span>Nekakoṭisahassāni, </span></div><p><div class=verse-container id=thi-ap30:25.2><span>bhojanatthāyadāsi no; </span></div><p><div class=verse-container id=thi-ap30:25.3><span>Na tattha vimanā homa, </span></div><p><div class=verse-container id=thi-ap30:25.4><span>tuyhatthāya mahāmune. </span></div><p><div class=verse-container id=thi-ap30:26.1><span>Nekakoṭisahassāni, </span></div><p><div class=verse-container id=thi-ap30:26.2><span>jīvitāni cajimhase; </span></div><p><div class=verse-container id=thi-ap30:26.3><span>Bhayamokkhaṁ karissāma, </span></div><p><div class=verse-container id=thi-ap30:26.4><span>jīvitāni cajimhase. </span></div><p><div class=verse-container id=thi-ap30:27.1><span>Aṅgagate alaṅkāre, </span></div><p><div class=verse-container id=thi-ap30:27.2><span>vatthe nānāvidhe bahū; </span></div><p><div class=verse-container id=thi-ap30:27.3><span>Itthibhaṇḍe na gūhāma, </span></div><p><div class=verse-container id=thi-ap30:27.4><span>tuyhatthāya mahāmune. </span></div><p><div class=verse-container id=thi-ap30:28.1><span>Dhanadhaññapariccāgaṁ, </span></div><p><div class=verse-container id=thi-ap30:28.2><span>gāmāni nigamāni ca; </span></div><p><div class=verse-container id=thi-ap30:28.3><span>Khettaṁ puttā ca dhītā ca, </span></div><p><div class=verse-container id=thi-ap30:28.4><span>pariccattā mahāmune. </span></div><p><div class=verse-container id=thi-ap30:29.1><span>Hatthī assā gavā cāpi, </span></div><p><div class=verse-container id=thi-ap30:29.2><span>dāsiyo paricārikā; </span></div><p><div class=verse-container id=thi-ap30:29.3><span>Tuyhatthāya mahāvīra, </span></div><p><div class=verse-container id=thi-ap30:29.4><span>pariccattaṁ asaṅkhiyaṁ. </span></div><p><div class=verse-container id=thi-ap30:30.1><span>Yaṁ amhe paṭimantesi, </span></div><p><div class=verse-container id=thi-ap30:30.2><span>‘dānaṁ dassāma yācake’; </span></div><p><div class=verse-container id=thi-ap30:30.3><span>Vimanaṁ no na passāma, </span></div><p><div class=verse-container id=thi-ap30:30.4><span>dadato dānamuttamaṁ. </span></div><p><div class=verse-container id=thi-ap30:31.1><span>Nānāvidhaṁ bahuṁ dukkhaṁ, </span></div><p><div class=verse-container id=thi-ap30:31.2><span>saṁsāre ca bahubbidhe; </span></div><p><div class=verse-container id=thi-ap30:31.3><span>Tuyhatthāya mahāvīra, </span></div><p><div class=verse-container id=thi-ap30:31.4><span>anubhuttaṁ asaṅkhiyaṁ. </span></div><p><div class=verse-container id=thi-ap30:32.1><span>Sukhappattānumodāma, </span></div><p><div class=verse-container id=thi-ap30:32.2><span>na ca dukkhesu dummanā; </span></div><p><div class=verse-container id=thi-ap30:32.3><span>Sabbattha tulitā homa, </span></div><p><div class=verse-container id=thi-ap30:32.4><span>tuyhatthāya mahāmune. </span></div><p><div class=verse-container id=thi-ap30:33.1><span>Anumaggena sambuddho, </span></div><p><div class=verse-container id=thi-ap30:33.2><span>yaṁ dhammaṁ abhinīhari; </span></div><p><div class=verse-container id=thi-ap30:33.3><span>Anubhotvā sukhaṁ dukkhaṁ, </span></div><p><div class=verse-container id=thi-ap30:33.4><span>patto bodhiṁ mahāmune. </span></div><p><div class=verse-container id=thi-ap30:34.1><span>Brahmadevañca sambuddhaṁ, </span></div><p><div class=verse-container id=thi-ap30:34.2><span>gotamaṁ lokanāyakaṁ; </span></div><p><div class=verse-container id=thi-ap30:34.3><span>Aññesaṁ lokanāthānaṁ, </span></div><p><div class=verse-container id=thi-ap30:34.4><span>saṅgamaṁ tehi no bahū. </span></div><p><div class=verse-container id=thi-ap30:35.1><span>Adhikāraṁ bahuṁ amhe, </span></div><p><div class=verse-container id=thi-ap30:35.2><span>tuyhatthāya mahāmune; </span></div><p><div class=verse-container id=thi-ap30:35.3><span>Gavesato buddhadhamme, </span></div><p><div class=verse-container id=thi-ap30:35.4><span>mayaṁ te paricārikā. </span></div><p><div class=verse-container id=thi-ap30:36.1><span>Kappe ca satasahasse, </span></div><p><div class=verse-container id=thi-ap30:36.2><span>caturo ca asaṅkhiye; </span></div><p><div class=verse-container id=thi-ap30:36.3><span>Dīpaṅkaro mahāvīro, </span></div><p><div class=verse-container id=thi-ap30:36.4><span>uppajji lokanāyako. </span></div><p><div class=verse-container id=thi-ap30:37.1><span>Paccantadesavisaye, </span></div><p><div class=verse-container id=thi-ap30:37.2><span>nimantetvā tathāgataṁ; </span></div><p><div class=verse-container id=thi-ap30:37.3><span>Tassa āgamanaṁ maggaṁ, </span></div><p><div class=verse-container id=thi-ap30:37.4><span>sodhenti tuṭṭhamānasā. </span></div><p><div class=verse-container id=thi-ap30:38.1><span>Tena kālena so āsi, </span></div><p><div class=verse-container id=thi-ap30:38.2><span>sumedho nāma brāhmaṇo; </span></div><p><div class=verse-container id=thi-ap30:38.3><span>Maggañca paṭiyādesi, </span></div><p><div class=verse-container id=thi-ap30:38.4><span>āyato sabbadassino. </span></div><p><div class=verse-container id=thi-ap30:39.1><span>Tena kālena ahumha, </span></div><p><div class=verse-container id=thi-ap30:39.2><span>sabbā brāhmaṇasambhavā; </span></div><p><div class=verse-container id=thi-ap30:39.3><span>Thalūdajāni pupphāni, </span></div><p><div class=verse-container id=thi-ap30:39.4><span>āharimha samāgamaṁ. </span></div><p><div class=verse-container id=thi-ap30:40.1><span>Tasmiṁ so samaye buddho, </span></div><p><div class=verse-container id=thi-ap30:40.2><span>dīpaṅkaro mahāyaso; </span></div><p><div class=verse-container id=thi-ap30:40.3><span>Viyākāsi mahāvīro, </span></div><p><div class=verse-container id=thi-ap30:40.4><span>isimuggatamānasaṁ. </span></div><p><div class=verse-container id=thi-ap30:41.1><span>Calatī ravatī puthavī, </span></div><p><div class=verse-container id=thi-ap30:41.2><span>saṅkampati sadevake; </span></div><p><div class=verse-container id=thi-ap30:41.3><span>Tassa kammaṁ pakittente, </span></div><p><div class=verse-container id=thi-ap30:41.4><span>isimuggatamānasaṁ. </span></div><p><div class=verse-container id=thi-ap30:42.1><span>Devakaññā manussā ca, </span></div><p><div class=verse-container id=thi-ap30:42.2><span>mayañcāpi sadevakā; </span></div><p><div class=verse-container id=thi-ap30:42.3><span>Nānāpūjanīyaṁ bhaṇḍaṁ, </span></div><p><div class=verse-container id=thi-ap30:42.4><span>pūjayitvāna patthayuṁ. </span></div><p><div class=verse-container id=thi-ap30:43.1><span>Tesaṁ buddho viyākāsi, </span></div><p><div class=verse-container id=thi-ap30:43.2><span>jotidīpa sanāmako; </span></div><p><div class=verse-container id=thi-ap30:43.3><span>‘Ajja ye patthitā atthi, </span></div><p><div class=verse-container id=thi-ap30:43.4><span>te bhavissanti sammukhā’. </span></div><p><div class=verse-container id=thi-ap30:44.1><span>Aparimeyye ito kappe, </span></div><p><div class=verse-container id=thi-ap30:44.2><span>yaṁ no buddho viyākari; </span></div><p><div class=verse-container id=thi-ap30:44.3><span>Taṁ vācamanumodentā, </span></div><p><div class=verse-container id=thi-ap30:44.4><span>evaṅkārī ahumha no. </span></div><p><div class=verse-container id=thi-ap30:45.1><span>Tassa kammassa sukatassa, </span></div><p><div class=verse-container id=thi-ap30:45.2><span>tassa cittaṁ pasādayuṁ; </span></div><p><div class=verse-container id=thi-ap30:45.3><span>Devamānusikaṁ yoniṁ, </span></div><p><div class=verse-container id=thi-ap30:45.4><span>anubhotvā asaṅkhiyaṁ. </span></div><p><div class=verse-container id=thi-ap30:46.1><span>Sukhadukkhenubhotvāna, </span></div><p><div class=verse-container id=thi-ap30:46.2><span>devesu mānusesu ca; </span></div><p><div class=verse-container id=thi-ap30:46.3><span>Pacchime bhave sampatte, </span></div><p><div class=verse-container id=thi-ap30:46.4><span>jātāmha sākiye kule. </span></div><p><div class=verse-container id=thi-ap30:47.1><span>Rūpavatī bhogavatī, </span></div><p><div class=verse-container id=thi-ap30:47.2><span>yasasīlavatī tato; </span></div><p><div class=verse-container id=thi-ap30:47.3><span>Sabbaṅgasampadā homa, </span></div><p><div class=verse-container id=thi-ap30:47.4><span>kulesu abhisakkatā. </span></div><p><div class=verse-container id=thi-ap30:48.1><span>Lābhaṁ silokaṁ sakkāraṁ, </span></div><p><div class=verse-container id=thi-ap30:48.2><span>lokadhammasamāgamaṁ; </span></div><p><div class=verse-container id=thi-ap30:48.3><span>Cittañca dukkhitaṁ natthi, </span></div><p><div class=verse-container id=thi-ap30:48.4><span>vasāma akutobhayā. </span></div><p><div class=verse-container id=thi-ap30:49.1><span>Vuttañhetaṁ bhagavatā, </span></div><p><div class=verse-container id=thi-ap30:49.2><span>‘rañño antepure tadā; </span></div><p><div class=verse-container id=thi-ap30:49.3><span>Khattiyānaṁ pure vīra, </span></div><p><div class=verse-container id=thi-ap30:49.4><span>upakārañca niddisi. </span></div><p><div class=verse-container id=thi-ap30:50.1><span>Upakārā ca yā nārī, </span></div><p><div class=verse-container id=thi-ap30:50.2><span>yā ca nārī sukhe dukhe; </span></div><p><div class=verse-container id=thi-ap30:50.3><span>Atthakkhāyī ca yā nārī, </span></div><p><div class=verse-container id=thi-ap30:50.4><span>yā ca nārīnukampikā. </span></div><p><div class=verse-container id=thi-ap30:51.1><span>Dhammaṁ care sucaritaṁ, </span></div><p><div class=verse-container id=thi-ap30:51.2><span>na naṁ duccaritaṁ care; </span></div><p><div class=verse-container id=thi-ap30:51.3><span>Dhammacārī sukhaṁ seti, </span></div><p><div class=verse-container id=thi-ap30:51.4><span>asmiṁ loke paramhi ca’. </span></div><p><div class=verse-container id=thi-ap30:52.1><span>Agāraṁ vijahitvāna, </span></div><p><div class=verse-container id=thi-ap30:52.2><span>pabbajimhanagāriyaṁ; </span></div><p><div class=verse-container id=thi-ap30:52.3><span>Aḍḍhamāse asampatte, </span></div><p><div class=verse-container id=thi-ap30:52.4><span>catusaccaṁ phusimha no. </span></div><p><div class=verse-container id=thi-ap30:53.1><span>Cīvaraṁ piṇḍapātañca, </span></div><p><div class=verse-container id=thi-ap30:53.2><span>paccayaṁ sayanāsanaṁ; </span></div><p><div class=verse-container id=thi-ap30:53.3><span>Upanenti bahū amhe, </span></div><p><div class=verse-container id=thi-ap30:53.4><span>sāgarasseva ūmiyo. </span></div><p><div class=verse-container id=thi-ap30:54.1><span>Kilesā jhāpitā amhaṁ, </span></div><p><div class=verse-container id=thi-ap30:54.2><span>bhavā sabbe samūhatā; </span></div><p><div class=verse-container id=thi-ap30:54.3><span>Nāgīva bandhanaṁ chetvā, </span></div><p><div class=verse-container id=thi-ap30:54.4><span>viharāma anāsavā. </span></div><p><div class=verse-container id=thi-ap30:55.1><span>Svāgataṁ vata no āsi, </span></div><p><div class=verse-container id=thi-ap30:55.2><span>mama buddhassa santike; </span></div><p><div class=verse-container id=thi-ap30:55.3><span>Tisso vijjā anuppattā, </span></div><p><div class=verse-container id=thi-ap30:55.4><span>kataṁ buddhassa sāsanaṁ. </span></div><p><div class=verse-container id=thi-ap30:56.1><span>Paṭisambhidā catasso, </span></div><p><div class=verse-container id=thi-ap30:56.2><span>vimokkhāpi ca aṭṭhime; </span></div><p><div class=verse-container id=thi-ap30:56.3><span>Chaḷabhiññā sacchikatā, </span></div><p><div class=verse-container id=thi-ap30:56.4><span>kataṁ buddhassa sāsanaṁ. </span></div><p><div class=verse-container id=thi-ap30:57.1><span>Evaṁ bahuvidhaṁ dukkhaṁ, </span></div><p><div class=verse-container id=thi-ap30:57.2><span>sampattī ca bahubbidhā; </span></div><p><div class=verse-container id=thi-ap30:57.3><span>Visuddhabhāvaṁ sampattā, </span></div><p><div class=verse-container id=thi-ap30:57.4><span>labhāma sabbasampadā. </span></div><p><div class=verse-container id=thi-ap30:58.1><span>Yā dadanti sakattānaṁ, </span></div><p><div class=verse-container id=thi-ap30:58.2><span>puññatthāya mahesino; </span></div><p><div class=verse-container id=thi-ap30:58.3><span>Sahāyasampadā honti, </span></div><p><div class=verse-container id=thi-ap30:58.4><span>nibbānapadamasaṅkhataṁ. </span></div><p><div class=verse-container id=thi-ap30:59.1><span>Parikkhīṇaṁ atītañca, </span></div><p><div class=verse-container id=thi-ap30:59.2><span>paccuppannaṁ anāgataṁ; </span></div><p><div class=verse-container id=thi-ap30:59.3><span>Sabbakammampi no khīṇaṁ, </span></div><p><div class=verse-container id=thi-ap30:59.4><span>pāde vandāma cakkhuma”. </span></div><p><div class=verse-container id=thi-ap30:60.1><span>“Nibbānāya vadantīnaṁ, </span></div><p><div class=verse-container id=thi-ap30:60.2><span>Kiṁ vo vakkhāma uttari; </span></div><p><div class=verse-container id=thi-ap30:60.3><span>Santasaṅkhatadosañhi, </span></div><p><div class=verse-container id=thi-ap30:60.4><span>Pappotha amataṁ padaṁ”. </span></div><p><div class=verse-container id=thi-ap30:61.1><span>Itthaṁ sudaṁ yasodharāpamukhāni aṭṭhārasabhikkhunīsahassāni bhagavato sammukhā imā gāthāyo abhāsitthāti. </span></div><p><div class=verse-container id=thi-ap30:62.1><span>Yasodharāpamukhaaṭṭhārasabhikkhunīsahassāpadānaṁ dasamaṁ. </span></div><p><div class=verse-container id=thi-ap30:63.1><span>Kuṇḍalakesīvaggo tatiyo. </span></div><p><div class=verse-container id=thi-ap30:64.1><span>Tassuddānaṁ </span></div><p><div class=verse-container id=thi-ap30:65.1><span>Kuṇḍalā gotamī ceva, </span></div><p><div class=verse-container id=thi-ap30:65.2><span>dhammadinnā ca sakulā; </span></div><p><div class=verse-container id=thi-ap30:65.3><span>Varanandā ca soṇā ca, </span></div><p><div class=verse-container id=thi-ap30:65.4><span>kāpilānī yasodharā. </span></div><p><div class=verse-container id=thi-ap30:66.1><span>Dasasahassabhikkhunī, </span></div><p><div class=verse-container id=thi-ap30:66.2><span>aṭṭhārasasahassakā; </span></div><p><div class=verse-container id=thi-ap30:66.3><span>Gāthāsatāni cattāri, </span></div><p><div class=verse-container id=thi-ap30:66.4><span>cha ca sattatimeva ca. </span></div><div class=flex-between><a href=/canon/en/pli/ms/sutta/kn/thi-ap/thi-ap0029.html>Previous</a><a href=/canon/en/pli/ms/sutta/kn/thi-ap/thi-ap0031.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>