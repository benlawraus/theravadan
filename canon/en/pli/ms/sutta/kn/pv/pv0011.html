<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0010.html>Previous</a><a href=/canon/en/pli/ms/sutta/kn/pv/pv0012.html>Next</a></div><p id=pv11:0.1><span class=root>Petavatthu </span><br><p id=pv11:0.2><span class=root>Uragavagga </span><br><p id=pv11:0.3><span class="root big-bold">11. Nāgapetavatthu </span><br><p id=pv11:1.1><span class=root>“Puratova setena paleti hatthinā, </span><br><p id=pv11:1.2><span class=root>Majjhe pana assatarīrathena; </span><br><p id=pv11:1.3><span class=root>Pacchā ca kaññā sivikāya nīyati, </span><br><p id=pv11:1.4><span class=root>Obhāsayantī dasa sabbaso disā. </span><br><p id=pv11:2.1><span class=root>Tumhe pana muggarahatthapāṇino, </span><br><p id=pv11:2.2><span class=root>Rudammukhā chinnapabhinnagattā; </span><br><p id=pv11:2.3><span class=root>Manussabhūtā kimakattha pāpaṁ, </span><br><p id=pv11:2.4><span class=root>Yenaññamaññassa pivātha lohitan”ti. </span><br><p id=pv11:3.1><span class=root>“Puratova yo gacchati kuñjarena, </span><br><p id=pv11:3.2><span class=root>Setena nāgena catukkamena; </span><br><p id=pv11:3.3><span class=root>Amhāka putto ahu jeṭṭhako so, </span><br><p id=pv11:3.4><span class=root>Dānāni datvāna sukhī pamodati. </span><br><p id=pv11:4.1><span class=root>Yo so majjhe assatarīrathena, </span><br><p id=pv11:4.2><span class=root>Catubbhi yuttena suvaggitena; </span><br><p id=pv11:4.3><span class=root>Amhāka putto ahu majjhimo so, </span><br><p id=pv11:4.4><span class=root>Amaccharī dānavatī virocati. </span><br><p id=pv11:5.1><span class=root>Yā sā ca pacchā sivikāya nīyati, </span><br><p id=pv11:5.2><span class=root>Nārī sapaññā migamandalocanā; </span><br><p id=pv11:5.3><span class=root>Amhāka dhītā ahu sā kaniṭṭhikā, </span><br><p id=pv11:5.4><span class=root>Bhāgaḍḍhabhāgena sukhī pamodati. </span><br><p id=pv11:6.1><span class=root>Ete ca dānāni adaṁsu pubbe, </span><br><p id=pv11:6.2><span class=root>Pasannacittā samaṇabrāhmaṇānaṁ; </span><br><p id=pv11:6.3><span class=root>Mayaṁ pana maccharino ahumha, </span><br><p id=pv11:6.4><span class=root>Paribhāsakā samaṇabrāhmaṇānaṁ; </span><br><p id=pv11:6.5><span class=root>Ete ca datvā paricārayanti, </span><br><p id=pv11:6.6><span class=root>Mayañca sussāma naḷova chinno”ti. </span><br><p id=pv11:7.1><span class=root>“Kiṁ tumhākaṁ bhojanaṁ kiṁ sayānaṁ, </span><br><p id=pv11:7.2><span class=root>Kathañca yāpetha supāpadhammino; </span><br><p id=pv11:7.3><span class=root>Pahūtabhogesu anappakesu, </span><br><p id=pv11:7.4><span class=root>Sukhaṁ virādhāya dukkhajja pattā”ti. </span><br><p id=pv11:8.1><span class=root>“Aññamaññaṁ vadhitvāna, </span><br><p id=pv11:8.2><span class=root>pivāma pubbalohitaṁ; </span><br><p id=pv11:8.3><span class=root>Bahuṁ pitvā na dhātā homa, </span><br><p id=pv11:8.4><span class=root>nacchādimhase mayaṁ. </span><br><p id=pv11:9.1><span class=root>Icceva maccā paridevayanti, </span><br><p id=pv11:9.2><span class=root>Adāyakā pecca yamassa ṭhāyino; </span><br><p id=pv11:9.3><span class=root>Ye te vidicca adhigamma bhoge, </span><br><p id=pv11:9.4><span class=root>Na bhuñjare nāpi karonti puññaṁ. </span><br><p id=pv11:10.1><span class=root>Te khuppipāsūpagatā parattha, </span><br><p id=pv11:10.2><span class=root>Pacchā ciraṁ jhāyare ḍayhamānā; </span><br><p id=pv11:10.3><span class=root>Kammāni katvāna dukhudrāni, </span><br><p id=pv11:10.4><span class=root>Anubhonti dukkhaṁ kaṭukapphalāni. </span><br><p id=pv11:11.1><span class=root>Ittaraṁ hi dhanaṁ dhaññaṁ, </span><br><p id=pv11:11.2><span class=root>ittaraṁ idha jīvitaṁ; </span><br><p id=pv11:11.3><span class=root>Ittaraṁ ittarato ñatvā, </span><br><p id=pv11:11.4><span class=root>dīpaṁ kayirātha paṇḍito. </span><br><p id=pv11:12.1><span class=root>Ye te evaṁ pajānanti, </span><br><p id=pv11:12.2><span class=root>narā dhammassa kovidā; </span><br><p id=pv11:12.3><span class=root>Te dāne nappamajjanti, </span><br><p id=pv11:12.4><span class=root>sutvā arahataṁ vaco”ti. </span><br><p id=pv11:13.1><span class=root>Nāgapetavatthu ekādasamaṁ. </span><br></main><footer class="container footer"><small><a href=/about/>Contact info</a></small></footer>