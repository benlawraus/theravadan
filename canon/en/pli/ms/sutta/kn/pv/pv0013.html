<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0012.html>Previous</a><a href=/canon/en/pli/ms/sutta/kn/pv/pv0014.html>Next</a></div><p><div class=verse-container id=pv13:0.1><span>Petavatthu </span></div><p><div class=verse-container id=pv13:0.2><span>Ubbarivagga </span></div><p><div class=verse-container id=pv13:0.3><span class=big-bold>1. Saṁsāramocakapetivatthu </span></div><p><div class=verse-container id=pv13:1.1><span>“Naggā dubbaṇṇarūpāsi, </span></div><p><div class=verse-container id=pv13:1.2><span>kisā dhamanisanthatā; </span></div><p><div class=verse-container id=pv13:1.3><span>Upphāsulike kisike, </span></div><p><div class=verse-container id=pv13:1.4><span>kā nu tvaṁ idha tiṭṭhasī”ti. </span></div><p><div class=verse-container id=pv13:2.1><span>“Ahaṁ bhadante petīmhi, </span></div><p><div class=verse-container id=pv13:2.2><span>duggatā yamalokikā; </span></div><p><div class=verse-container id=pv13:2.3><span>Pāpakammaṁ karitvāna, </span></div><p><div class=verse-container id=pv13:2.4><span>petalokaṁ ito gatā”ti. </span></div><p><div class=verse-container id=pv13:3.1><span>“Kiṁ nu kāyena vācāya, </span></div><p><div class=verse-container id=pv13:3.2><span>manasā dukkaṭaṁ kataṁ; </span></div><p><div class=verse-container id=pv13:3.3><span>Kissa kammavipākena, </span></div><p><div class=verse-container id=pv13:3.4><span>petalokaṁ ito gatā”ti. </span></div><p><div class=verse-container id=pv13:4.1><span>“Anukampakā mayhaṁ nāhesuṁ bhante, </span></div><p><div class=verse-container id=pv13:4.2><span>Pitā ca mātā athavāpi ñātakā; </span></div><p><div class=verse-container id=pv13:4.3><span>Ye maṁ niyojeyyuṁ dadāhi dānaṁ, </span></div><p><div class=verse-container id=pv13:4.4><span>Pasannacittā samaṇabrāhmaṇānaṁ. </span></div><p><div class=verse-container id=pv13:5.1><span>Ito ahaṁ vassasatāni pañca, </span></div><p><div class=verse-container id=pv13:5.2><span>Yaṁ evarūpā vicarāmi naggā; </span></div><p><div class=verse-container id=pv13:5.3><span>Khudāya taṇhāya ca khajjamānā, </span></div><p><div class=verse-container id=pv13:5.4><span>Pāpassa kammassa phalaṁ mamedaṁ. </span></div><p><div class=verse-container id=pv13:6.1><span>Vandāmi taṁ ayya pasannacittā, </span></div><p><div class=verse-container id=pv13:6.2><span>Anukampa maṁ vīra mahānubhāva; </span></div><p><div class=verse-container id=pv13:6.3><span>Datvā ca me ādisa yaṁ hi kiñci, </span></div><p><div class=verse-container id=pv13:6.4><span>Mocehi maṁ duggatiyā bhadante”ti. </span></div><p><div class=verse-container id=pv13:7.1><span>Sādhūti so paṭissutvā, </span></div><p><div class=verse-container id=pv13:7.2><span>sāriputtonukampako; </span></div><p><div class=verse-container id=pv13:7.3><span>Bhikkhūnaṁ ālopaṁ datvā, </span></div><p><div class=verse-container id=pv13:7.4><span>pāṇimattañca coḷakaṁ; </span></div><p><div class=verse-container id=pv13:7.5><span>Thālakassa ca pānīyaṁ, </span></div><p><div class=verse-container id=pv13:7.6><span>tassā dakkhiṇamādisi. </span></div><p><div class=verse-container id=pv13:8.1><span>Samanantarānuddiṭṭhe, </span></div><p><div class=verse-container id=pv13:8.2><span>vipāko udapajjatha; </span></div><p><div class=verse-container id=pv13:8.3><span>Bhojanacchādanapānīyaṁ, </span></div><p><div class=verse-container id=pv13:8.4><span>dakkhiṇāya idaṁ phalaṁ. </span></div><p><div class=verse-container id=pv13:9.1><span>Tato suddhā sucivasanā, </span></div><p><div class=verse-container id=pv13:9.2><span>kāsikuttamadhārinī; </span></div><p><div class=verse-container id=pv13:9.3><span>Vicittavatthābharaṇā, </span></div><p><div class=verse-container id=pv13:9.4><span>sāriputtaṁ upasaṅkami. </span></div><p><div class=verse-container id=pv13:10.1><span>“Abhikkantena vaṇṇena, </span></div><p><div class=verse-container id=pv13:10.2><span>yā tvaṁ tiṭṭhasi devate; </span></div><p><div class=verse-container id=pv13:10.3><span>Obhāsentī disā sabbā, </span></div><p><div class=verse-container id=pv13:10.4><span>osadhī viya tārakā. </span></div><p><div class=verse-container id=pv13:11.1><span>Kena te tādiso vaṇṇo, </span></div><p><div class=verse-container id=pv13:11.2><span>kena te idha mijjhati; </span></div><p><div class=verse-container id=pv13:11.3><span>Uppajjanti ca te bhogā, </span></div><p><div class=verse-container id=pv13:11.4><span>ye keci manaso piyā. </span></div><p><div class=verse-container id=pv13:12.1><span>Pucchāmi taṁ devi mahānubhāve, </span></div><p><div class=verse-container id=pv13:12.2><span>Manussabhūtā kimakāsi puññaṁ; </span></div><p><div class=verse-container id=pv13:12.3><span>Kenāsi evaṁ jalitānubhāvā, </span></div><p><div class=verse-container id=pv13:12.4><span>Vaṇṇo ca te sabbadisā pabhāsatī”ti. </span></div><p><div class=verse-container id=pv13:13.1><span>“Uppaṇḍukiṁ kisaṁ chātaṁ, </span></div><p><div class=verse-container id=pv13:13.2><span>naggaṁ sampatitacchaviṁ; </span></div><p><div class=verse-container id=pv13:13.3><span>Muni kāruṇiko loke, </span></div><p><div class=verse-container id=pv13:13.4><span>taṁ maṁ addakkhi duggataṁ. </span></div><p><div class=verse-container id=pv13:14.1><span>Bhikkhūnaṁ ālopaṁ datvā, </span></div><p><div class=verse-container id=pv13:14.2><span>pāṇimattañca coḷakaṁ; </span></div><p><div class=verse-container id=pv13:14.3><span>Thālakassa ca pānīyaṁ, </span></div><p><div class=verse-container id=pv13:14.4><span>mama dakkhiṇamādisi. </span></div><p><div class=verse-container id=pv13:15.1><span>Ālopassa phalaṁ passa, </span></div><p><div class=verse-container id=pv13:15.2><span>bhattaṁ vassasataṁ dasa; </span></div><p><div class=verse-container id=pv13:15.3><span>Bhuñjāmi kāmakāminī, </span></div><p><div class=verse-container id=pv13:15.4><span>anekarasabyañjanaṁ. </span></div><p><div class=verse-container id=pv13:16.1><span>Pāṇimattassa coḷassa, </span></div><p><div class=verse-container id=pv13:16.2><span>vipākaṁ passa yādisaṁ; </span></div><p><div class=verse-container id=pv13:16.3><span>Yāvatā nandarājassa, </span></div><p><div class=verse-container id=pv13:16.4><span>vijitasmiṁ paṭicchadā. </span></div><p><div class=verse-container id=pv13:17.1><span>Tato bahutarā bhante, </span></div><p><div class=verse-container id=pv13:17.2><span>vatthānacchādanāni me; </span></div><p><div class=verse-container id=pv13:17.3><span>Koseyyakambalīyāni, </span></div><p><div class=verse-container id=pv13:17.4><span>khomakappāsikāni ca. </span></div><p><div class=verse-container id=pv13:18.1><span>Vipulā ca mahagghā ca, </span></div><p><div class=verse-container id=pv13:18.2><span>tepākāsevalambare; </span></div><p><div class=verse-container id=pv13:18.3><span>Sāhaṁ taṁ paridahāmi, </span></div><p><div class=verse-container id=pv13:18.4><span>yaṁ yaṁ hi manaso piyaṁ. </span></div><p><div class=verse-container id=pv13:19.1><span>Thālakassa ca pānīyaṁ, </span></div><p><div class=verse-container id=pv13:19.2><span>vipākaṁ passa yādisaṁ; </span></div><p><div class=verse-container id=pv13:19.3><span>Gambhīrā caturassā ca, </span></div><p><div class=verse-container id=pv13:19.4><span>pokkharañño sunimmitā. </span></div><p><div class=verse-container id=pv13:20.1><span>Setodakā suppatitthā, </span></div><p><div class=verse-container id=pv13:20.2><span>sītā appaṭigandhiyā; </span></div><p><div class=verse-container id=pv13:20.3><span>Padumuppalasañchannā, </span></div><p><div class=verse-container id=pv13:20.4><span>vārikiñjakkhapūritā. </span></div><p><div class=verse-container id=pv13:21.1><span>Sāhaṁ ramāmi kīḷāmi, </span></div><p><div class=verse-container id=pv13:21.2><span>modāmi akutobhayā; </span></div><p><div class=verse-container id=pv13:21.3><span>Muniṁ kāruṇikaṁ loke, </span></div><p><div class=verse-container id=pv13:21.4><span>bhante vanditumāgatā”ti. </span></div><p><div class=verse-container id=pv13:22.1><span>Saṁsāramocakapetivatthu paṭhamaṁ. </span></div><div class=flex-between><a href=/canon/en/pli/ms/sutta/kn/pv/pv0012.html>Previous</a><a href=/canon/en/pli/ms/sutta/kn/pv/pv0014.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>