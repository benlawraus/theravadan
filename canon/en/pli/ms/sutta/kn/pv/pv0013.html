<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0012.html>Previous</a><a href=/canon/en/pli/ms/sutta/kn/pv/pv0014.html>Next</a></div><p id=pv13:0.1><span class=root>Petavatthu </span><br><p id=pv13:0.2><span class=root>Ubbarivagga </span><br><p id=pv13:0.3><span class="root big-bold">1. Saṁsāramocakapetivatthu </span><br><p id=pv13:1.1><span class=root>“Naggā dubbaṇṇarūpāsi, </span><br><p id=pv13:1.2><span class=root>kisā dhamanisanthatā; </span><br><p id=pv13:1.3><span class=root>Upphāsulike kisike, </span><br><p id=pv13:1.4><span class=root>kā nu tvaṁ idha tiṭṭhasī”ti. </span><br><p id=pv13:2.1><span class=root>“Ahaṁ bhadante petīmhi, </span><br><p id=pv13:2.2><span class=root>duggatā yamalokikā; </span><br><p id=pv13:2.3><span class=root>Pāpakammaṁ karitvāna, </span><br><p id=pv13:2.4><span class=root>petalokaṁ ito gatā”ti. </span><br><p id=pv13:3.1><span class=root>“Kiṁ nu kāyena vācāya, </span><br><p id=pv13:3.2><span class=root>manasā dukkaṭaṁ kataṁ; </span><br><p id=pv13:3.3><span class=root>Kissa kammavipākena, </span><br><p id=pv13:3.4><span class=root>petalokaṁ ito gatā”ti. </span><br><p id=pv13:4.1><span class=root>“Anukampakā mayhaṁ nāhesuṁ bhante, </span><br><p id=pv13:4.2><span class=root>Pitā ca mātā athavāpi ñātakā; </span><br><p id=pv13:4.3><span class=root>Ye maṁ niyojeyyuṁ dadāhi dānaṁ, </span><br><p id=pv13:4.4><span class=root>Pasannacittā samaṇabrāhmaṇānaṁ. </span><br><p id=pv13:5.1><span class=root>Ito ahaṁ vassasatāni pañca, </span><br><p id=pv13:5.2><span class=root>Yaṁ evarūpā vicarāmi naggā; </span><br><p id=pv13:5.3><span class=root>Khudāya taṇhāya ca khajjamānā, </span><br><p id=pv13:5.4><span class=root>Pāpassa kammassa phalaṁ mamedaṁ. </span><br><p id=pv13:6.1><span class=root>Vandāmi taṁ ayya pasannacittā, </span><br><p id=pv13:6.2><span class=root>Anukampa maṁ vīra mahānubhāva; </span><br><p id=pv13:6.3><span class=root>Datvā ca me ādisa yaṁ hi kiñci, </span><br><p id=pv13:6.4><span class=root>Mocehi maṁ duggatiyā bhadante”ti. </span><br><p id=pv13:7.1><span class=root>Sādhūti so paṭissutvā, </span><br><p id=pv13:7.2><span class=root>sāriputtonukampako; </span><br><p id=pv13:7.3><span class=root>Bhikkhūnaṁ ālopaṁ datvā, </span><br><p id=pv13:7.4><span class=root>pāṇimattañca coḷakaṁ; </span><br><p id=pv13:7.5><span class=root>Thālakassa ca pānīyaṁ, </span><br><p id=pv13:7.6><span class=root>tassā dakkhiṇamādisi. </span><br><p id=pv13:8.1><span class=root>Samanantarānuddiṭṭhe, </span><br><p id=pv13:8.2><span class=root>vipāko udapajjatha; </span><br><p id=pv13:8.3><span class=root>Bhojanacchādanapānīyaṁ, </span><br><p id=pv13:8.4><span class=root>dakkhiṇāya idaṁ phalaṁ. </span><br><p id=pv13:9.1><span class=root>Tato suddhā sucivasanā, </span><br><p id=pv13:9.2><span class=root>kāsikuttamadhārinī; </span><br><p id=pv13:9.3><span class=root>Vicittavatthābharaṇā, </span><br><p id=pv13:9.4><span class=root>sāriputtaṁ upasaṅkami. </span><br><p id=pv13:10.1><span class=root>“Abhikkantena vaṇṇena, </span><br><p id=pv13:10.2><span class=root>yā tvaṁ tiṭṭhasi devate; </span><br><p id=pv13:10.3><span class=root>Obhāsentī disā sabbā, </span><br><p id=pv13:10.4><span class=root>osadhī viya tārakā. </span><br><p id=pv13:11.1><span class=root>Kena te tādiso vaṇṇo, </span><br><p id=pv13:11.2><span class=root>kena te idha mijjhati; </span><br><p id=pv13:11.3><span class=root>Uppajjanti ca te bhogā, </span><br><p id=pv13:11.4><span class=root>ye keci manaso piyā. </span><br><p id=pv13:12.1><span class=root>Pucchāmi taṁ devi mahānubhāve, </span><br><p id=pv13:12.2><span class=root>Manussabhūtā kimakāsi puññaṁ; </span><br><p id=pv13:12.3><span class=root>Kenāsi evaṁ jalitānubhāvā, </span><br><p id=pv13:12.4><span class=root>Vaṇṇo ca te sabbadisā pabhāsatī”ti. </span><br><p id=pv13:13.1><span class=root>“Uppaṇḍukiṁ kisaṁ chātaṁ, </span><br><p id=pv13:13.2><span class=root>naggaṁ sampatitacchaviṁ; </span><br><p id=pv13:13.3><span class=root>Muni kāruṇiko loke, </span><br><p id=pv13:13.4><span class=root>taṁ maṁ addakkhi duggataṁ. </span><br><p id=pv13:14.1><span class=root>Bhikkhūnaṁ ālopaṁ datvā, </span><br><p id=pv13:14.2><span class=root>pāṇimattañca coḷakaṁ; </span><br><p id=pv13:14.3><span class=root>Thālakassa ca pānīyaṁ, </span><br><p id=pv13:14.4><span class=root>mama dakkhiṇamādisi. </span><br><p id=pv13:15.1><span class=root>Ālopassa phalaṁ passa, </span><br><p id=pv13:15.2><span class=root>bhattaṁ vassasataṁ dasa; </span><br><p id=pv13:15.3><span class=root>Bhuñjāmi kāmakāminī, </span><br><p id=pv13:15.4><span class=root>anekarasabyañjanaṁ. </span><br><p id=pv13:16.1><span class=root>Pāṇimattassa coḷassa, </span><br><p id=pv13:16.2><span class=root>vipākaṁ passa yādisaṁ; </span><br><p id=pv13:16.3><span class=root>Yāvatā nandarājassa, </span><br><p id=pv13:16.4><span class=root>vijitasmiṁ paṭicchadā. </span><br><p id=pv13:17.1><span class=root>Tato bahutarā bhante, </span><br><p id=pv13:17.2><span class=root>vatthānacchādanāni me; </span><br><p id=pv13:17.3><span class=root>Koseyyakambalīyāni, </span><br><p id=pv13:17.4><span class=root>khomakappāsikāni ca. </span><br><p id=pv13:18.1><span class=root>Vipulā ca mahagghā ca, </span><br><p id=pv13:18.2><span class=root>tepākāsevalambare; </span><br><p id=pv13:18.3><span class=root>Sāhaṁ taṁ paridahāmi, </span><br><p id=pv13:18.4><span class=root>yaṁ yaṁ hi manaso piyaṁ. </span><br><p id=pv13:19.1><span class=root>Thālakassa ca pānīyaṁ, </span><br><p id=pv13:19.2><span class=root>vipākaṁ passa yādisaṁ; </span><br><p id=pv13:19.3><span class=root>Gambhīrā caturassā ca, </span><br><p id=pv13:19.4><span class=root>pokkharañño sunimmitā. </span><br><p id=pv13:20.1><span class=root>Setodakā suppatitthā, </span><br><p id=pv13:20.2><span class=root>sītā appaṭigandhiyā; </span><br><p id=pv13:20.3><span class=root>Padumuppalasañchannā, </span><br><p id=pv13:20.4><span class=root>vārikiñjakkhapūritā. </span><br><p id=pv13:21.1><span class=root>Sāhaṁ ramāmi kīḷāmi, </span><br><p id=pv13:21.2><span class=root>modāmi akutobhayā; </span><br><p id=pv13:21.3><span class=root>Muniṁ kāruṇikaṁ loke, </span><br><p id=pv13:21.4><span class=root>bhante vanditumāgatā”ti. </span><br><p id=pv13:22.1><span class=root>Saṁsāramocakapetivatthu paṭhamaṁ. </span><br></main><footer class="container footer"><small><a href=/about>Contact info</a></small></footer>