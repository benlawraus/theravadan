<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0007.html>Previous</a><a href=/canon/en/pli/ms/sutta/kn/pv/pv0009.html>Next</a></div><p><div class=verse-container id=pv8:0.1><span>Petavatthu </span></div><p><div class=verse-container id=pv8:0.2><span>Uragavagga </span></div><p><div class=verse-container id=pv8:0.3><span class=big-bold>8. Goṇapetavatthu </span></div><p><div class=verse-container id=pv8:1.1><span>“Kiṁ nu ummattarūpova, </span></div><p><div class=verse-container id=pv8:1.2><span>lāyitvā haritaṁ tiṇaṁ; </span></div><p><div class=verse-container id=pv8:1.3><span>Khāda khādāti lapasi, </span></div><p><div class=verse-container id=pv8:1.4><span>gatasattaṁ jaraggavaṁ. </span></div><p><div class=verse-container id=pv8:2.1><span>Na hi annena pānena, </span></div><p><div class=verse-container id=pv8:2.2><span>mato goṇo samuṭṭhahe; </span></div><p><div class=verse-container id=pv8:2.3><span>Tvaṁsi bālo ca dummedho, </span></div><p><div class=verse-container id=pv8:2.4><span>yathā taññova dummatī”ti. </span></div><p><div class=verse-container id=pv8:3.1><span>“Ime pādā idaṁ sīsaṁ, </span></div><p><div class=verse-container id=pv8:3.2><span>ayaṁ kāyo savāladhi; </span></div><p><div class=verse-container id=pv8:3.3><span>Nettā tatheva tiṭṭhanti, </span></div><p><div class=verse-container id=pv8:3.4><span>ayaṁ goṇo samuṭṭhahe. </span></div><p><div class=verse-container id=pv8:4.1><span>Nāyyakassa hatthapādā, </span></div><p><div class=verse-container id=pv8:4.2><span>kāyo sīsañca dissati; </span></div><p><div class=verse-container id=pv8:4.3><span>Rudaṁ mattikathūpasmiṁ, </span></div><p><div class=verse-container id=pv8:4.4><span>nanu tvaññeva dummatī”ti. </span></div><p><div class=verse-container id=pv8:5.1><span>“Ādittaṁ vata maṁ santaṁ, </span></div><p><div class=verse-container id=pv8:5.2><span>ghatasittaṁva pāvakaṁ; </span></div><p><div class=verse-container id=pv8:5.3><span>Vārinā viya osiñcaṁ, </span></div><p><div class=verse-container id=pv8:5.4><span>sabbaṁ nibbāpaye daraṁ. </span></div><p><div class=verse-container id=pv8:6.1><span>Abbahī vata me sallaṁ, </span></div><p><div class=verse-container id=pv8:6.2><span>sokaṁ hadayanissitaṁ; </span></div><p><div class=verse-container id=pv8:6.3><span>Yo me sokaparetassa, </span></div><p><div class=verse-container id=pv8:6.4><span>pitusokaṁ apānudi. </span></div><p><div class=verse-container id=pv8:7.1><span>Svāhaṁ abbūḷhasallosmi, </span></div><p><div class=verse-container id=pv8:7.2><span>sītibhūtosmi nibbuto; </span></div><p><div class=verse-container id=pv8:7.3><span>Na socāmi na rodāmi, </span></div><p><div class=verse-container id=pv8:7.4><span>tava sutvāna māṇava”. </span></div><p><div class=verse-container id=pv8:8.1><span>Evaṁ karonti sappaññā, </span></div><p><div class=verse-container id=pv8:8.2><span>ye honti anukampakā; </span></div><p><div class=verse-container id=pv8:8.3><span>Vinivattayanti sokamhā, </span></div><p><div class=verse-container id=pv8:8.4><span>sujāto pitaraṁ yathāti. </span></div><p><div class=verse-container id=pv8:9.1><span>Goṇapetavatthu aṭṭhamaṁ. </span></div><div class=flex-between><a href=/canon/en/pli/ms/sutta/kn/pv/pv0007.html>Previous</a><a href=/canon/en/pli/ms/sutta/kn/pv/pv0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>