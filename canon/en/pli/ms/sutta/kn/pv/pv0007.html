<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0006.html>Previous</a><a href=/canon/en/pli/ms/sutta/kn/pv/pv0008.html>Next</a></div><p><div class=verse-container id=pv7:0.1><span>Petavatthu </span></div><p><div class=verse-container id=pv7:0.2><span>Uragavagga </span></div><p><div class=verse-container id=pv7:0.3><span class=big-bold>7. Sattaputtakhādapetivatthu </span></div><p><div class=verse-container id=pv7:1.1><span>“Naggā dubbaṇṇarūpāsi, </span></div><p><div class=verse-container id=pv7:1.2><span>duggandhā pūti vāyasi; </span></div><p><div class=verse-container id=pv7:1.3><span>Makkhikāhi parikiṇṇā, </span></div><p><div class=verse-container id=pv7:1.4><span>kā nu tvaṁ idha tiṭṭhasī”ti. </span></div><p><div class=verse-container id=pv7:2.1><span>“Ahaṁ bhadante petīmhi, </span></div><p><div class=verse-container id=pv7:2.2><span>duggatā yamalokikā; </span></div><p><div class=verse-container id=pv7:2.3><span>Pāpakammaṁ karitvāna, </span></div><p><div class=verse-container id=pv7:2.4><span>petalokaṁ ito gatā. </span></div><p><div class=verse-container id=pv7:3.1><span>Kālena satta puttāni, </span></div><p><div class=verse-container id=pv7:3.2><span>sāyaṁ satta punāpare; </span></div><p><div class=verse-container id=pv7:3.3><span>Vijāyitvāna khādāmi, </span></div><p><div class=verse-container id=pv7:3.4><span>tepi nā honti me alaṁ. </span></div><p><div class=verse-container id=pv7:4.1><span>Pariḍayhati dhūmāyati, </span></div><p><div class=verse-container id=pv7:4.2><span>khudāya hadayaṁ mama; </span></div><p><div class=verse-container id=pv7:4.3><span>Nibbutiṁ nādhigacchāmi, </span></div><p><div class=verse-container id=pv7:4.4><span>aggidaḍḍhāva ātape”ti. </span></div><p><div class=verse-container id=pv7:5.1><span>“Kiṁ nu kāyena vācāya, </span></div><p><div class=verse-container id=pv7:5.2><span>manasā dukkaṭaṁ kataṁ; </span></div><p><div class=verse-container id=pv7:5.3><span>Kissa kammavipākena, </span></div><p><div class=verse-container id=pv7:5.4><span>puttamaṁsāni khādasī”ti. </span></div><p><div class=verse-container id=pv7:6.1><span>“Ahū mayhaṁ duve puttā, </span></div><p><div class=verse-container id=pv7:6.2><span>ubho sampattayobbanā; </span></div><p><div class=verse-container id=pv7:6.3><span>Sāhaṁ puttabalūpetā, </span></div><p><div class=verse-container id=pv7:6.4><span>sāmikaṁ atimaññisaṁ. </span></div><p><div class=verse-container id=pv7:7.1><span>Tato me sāmiko kuddho, </span></div><p><div class=verse-container id=pv7:7.2><span>sapatiṁ mayhamānayi; </span></div><p><div class=verse-container id=pv7:7.3><span>Sā ca gabbhaṁ alabhittha, </span></div><p><div class=verse-container id=pv7:7.4><span>tassā pāpaṁ acetayiṁ. </span></div><p><div class=verse-container id=pv7:8.1><span>Sāhaṁ paduṭṭhamanasā, </span></div><p><div class=verse-container id=pv7:8.2><span>akariṁ gabbhapātanaṁ; </span></div><p><div class=verse-container id=pv7:8.3><span>Tassā temāsiko gabbho, </span></div><p><div class=verse-container id=pv7:8.4><span>pūtilohitako pati. </span></div><p><div class=verse-container id=pv7:9.1><span>Tadassā mātā kupitā, </span></div><p><div class=verse-container id=pv7:9.2><span>mayhaṁ ñātī samānayi; </span></div><p><div class=verse-container id=pv7:9.3><span>Sapathañca maṁ kāresi, </span></div><p><div class=verse-container id=pv7:9.4><span>paribhāsāpayī ca maṁ. </span></div><p><div class=verse-container id=pv7:10.1><span>Sāhaṁ ghorañca sapathaṁ, </span></div><p><div class=verse-container id=pv7:10.2><span>musāvādaṁ abhāsisaṁ; </span></div><p><div class=verse-container id=pv7:10.3><span>‘Puttamaṁsāni khādāmi, </span></div><p><div class=verse-container id=pv7:10.4><span>sace taṁ pakataṁ mayā’. </span></div><p><div class=verse-container id=pv7:11.1><span>Tassa kammassa vipākena, </span></div><p><div class=verse-container id=pv7:11.2><span>musāvādassa cūbhayaṁ; </span></div><p><div class=verse-container id=pv7:11.3><span>Puttamaṁsāni khādāmi, </span></div><p><div class=verse-container id=pv7:11.4><span>pubbalohitamakkhitā”ti. </span></div><p><div class=verse-container id=pv7:12.1><span>Sattaputtakhādapetivatthu sattamaṁ. </span></div><div class=flex-between><a href=/canon/en/pli/ms/sutta/kn/pv/pv0006.html>Previous</a><a href=/canon/en/pli/ms/sutta/kn/pv/pv0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>