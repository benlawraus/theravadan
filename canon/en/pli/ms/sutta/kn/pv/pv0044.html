<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0043.html>Previous</a><a href=/canon/en/pli/ms/sutta/kn/pv/pv0045.html>Next</a></div><p><div class=verse-container id=pv44:0.1><span>Petavatthu </span></div><p><div class=verse-container id=pv44:0.2><span>Mahāvagga </span></div><p><div class=verse-container id=pv44:0.3><span class=big-bold>9. Gūthakhādakapetivatthu </span></div><p><div class=verse-container id=pv44:1.1><span>“Gūthakūpato uggantvā, </span></div><p><div class=verse-container id=pv44:1.2><span>kā nu dīnā patiṭṭhasi; </span></div><p><div class=verse-container id=pv44:1.3><span>Nissaṁsayaṁ pāpakammantā, </span></div><p><div class=verse-container id=pv44:1.4><span>kiṁ nu saddahase tuvan”ti. </span></div><p><div class=verse-container id=pv44:2.1><span>“Ahaṁ bhadante petīmhi, </span></div><p><div class=verse-container id=pv44:2.2><span>duggatā yamalokikā; </span></div><p><div class=verse-container id=pv44:2.3><span>Pāpakammaṁ karitvāna, </span></div><p><div class=verse-container id=pv44:2.4><span>petalokaṁ ito gatā”ti. </span></div><p><div class=verse-container id=pv44:3.1><span>“Kiṁ nu kāyena vācāya, </span></div><p><div class=verse-container id=pv44:3.2><span>manasā dukkaṭaṁ kataṁ; </span></div><p><div class=verse-container id=pv44:3.3><span>Kissa kammavipākena, </span></div><p><div class=verse-container id=pv44:3.4><span>idaṁ dukkhaṁ nigacchasī”ti. </span></div><p><div class=verse-container id=pv44:4.1><span>“Ahu āvāsiko mayhaṁ, </span></div><p><div class=verse-container id=pv44:4.2><span>issukī kulamaccharī; </span></div><p><div class=verse-container id=pv44:4.3><span>Ajjhāsito mayhaṁ ghare, </span></div><p><div class=verse-container id=pv44:4.4><span>kadariyo paribhāsako. </span></div><p><div class=verse-container id=pv44:5.1><span>Tassāhaṁ vacanaṁ sutvā, </span></div><p><div class=verse-container id=pv44:5.2><span>bhikkhavo paribhāsisaṁ; </span></div><p><div class=verse-container id=pv44:5.3><span>Tassa kammavipākena, </span></div><p><div class=verse-container id=pv44:5.4><span>petalokaṁ ito gatā”ti. </span></div><p><div class=verse-container id=pv44:6.1><span>“Amitto mittavaṇṇena, </span></div><p><div class=verse-container id=pv44:6.2><span>yo te āsi kulūpako; </span></div><p><div class=verse-container id=pv44:6.3><span>Kāyassa bhedā duppañño, </span></div><p><div class=verse-container id=pv44:6.4><span>kiṁ nu pecca gatiṁ gato”ti. </span></div><p><div class=verse-container id=pv44:7.1><span>“Tassevāhaṁ pāpakammassa, </span></div><p><div class=verse-container id=pv44:7.2><span>sīse tiṭṭhāmi matthake; </span></div><p><div class=verse-container id=pv44:7.3><span>So ca paravisayaṁ patto, </span></div><p><div class=verse-container id=pv44:7.4><span>mameva paricārako. </span></div><p><div class=verse-container id=pv44:8.1><span>Yaṁ bhadante hadantaññe, </span></div><p><div class=verse-container id=pv44:8.2><span>etaṁ me hoti bhojanaṁ; </span></div><p><div class=verse-container id=pv44:8.3><span>Ahañca kho yaṁ hadāmi, </span></div><p><div class=verse-container id=pv44:8.4><span>etaṁ so upajīvatī”ti. </span></div><p><div class=verse-container id=pv44:9.1><span>Gūthakhādakapetivatthu navamaṁ. </span></div><div class=flex-between><a href=/canon/en/pli/ms/sutta/kn/pv/pv0043.html>Previous</a><a href=/canon/en/pli/ms/sutta/kn/pv/pv0045.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>