<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0043.html>Previous</a><a href=/canon/en/pli/ms/sutta/kn/pv/pv0045.html>Next</a></div><p id=pv44:0.1><span class=root>Petavatthu </span><br><p id=pv44:0.2><span class=root>Mahāvagga </span><br><p id=pv44:0.3><span class="root big-bold">9. Gūthakhādakapetivatthu </span><br><p id=pv44:1.1><span class=root>“Gūthakūpato uggantvā, </span><br><p id=pv44:1.2><span class=root>kā nu dīnā patiṭṭhasi; </span><br><p id=pv44:1.3><span class=root>Nissaṁsayaṁ pāpakammantā, </span><br><p id=pv44:1.4><span class=root>kiṁ nu saddahase tuvan”ti. </span><br><p id=pv44:2.1><span class=root>“Ahaṁ bhadante petīmhi, </span><br><p id=pv44:2.2><span class=root>duggatā yamalokikā; </span><br><p id=pv44:2.3><span class=root>Pāpakammaṁ karitvāna, </span><br><p id=pv44:2.4><span class=root>petalokaṁ ito gatā”ti. </span><br><p id=pv44:3.1><span class=root>“Kiṁ nu kāyena vācāya, </span><br><p id=pv44:3.2><span class=root>manasā dukkaṭaṁ kataṁ; </span><br><p id=pv44:3.3><span class=root>Kissa kammavipākena, </span><br><p id=pv44:3.4><span class=root>idaṁ dukkhaṁ nigacchasī”ti. </span><br><p id=pv44:4.1><span class=root>“Ahu āvāsiko mayhaṁ, </span><br><p id=pv44:4.2><span class=root>issukī kulamaccharī; </span><br><p id=pv44:4.3><span class=root>Ajjhāsito mayhaṁ ghare, </span><br><p id=pv44:4.4><span class=root>kadariyo paribhāsako. </span><br><p id=pv44:5.1><span class=root>Tassāhaṁ vacanaṁ sutvā, </span><br><p id=pv44:5.2><span class=root>bhikkhavo paribhāsisaṁ; </span><br><p id=pv44:5.3><span class=root>Tassa kammavipākena, </span><br><p id=pv44:5.4><span class=root>petalokaṁ ito gatā”ti. </span><br><p id=pv44:6.1><span class=root>“Amitto mittavaṇṇena, </span><br><p id=pv44:6.2><span class=root>yo te āsi kulūpako; </span><br><p id=pv44:6.3><span class=root>Kāyassa bhedā duppañño, </span><br><p id=pv44:6.4><span class=root>kiṁ nu pecca gatiṁ gato”ti. </span><br><p id=pv44:7.1><span class=root>“Tassevāhaṁ pāpakammassa, </span><br><p id=pv44:7.2><span class=root>sīse tiṭṭhāmi matthake; </span><br><p id=pv44:7.3><span class=root>So ca paravisayaṁ patto, </span><br><p id=pv44:7.4><span class=root>mameva paricārako. </span><br><p id=pv44:8.1><span class=root>Yaṁ bhadante hadantaññe, </span><br><p id=pv44:8.2><span class=root>etaṁ me hoti bhojanaṁ; </span><br><p id=pv44:8.3><span class=root>Ahañca kho yaṁ hadāmi, </span><br><p id=pv44:8.4><span class=root>etaṁ so upajīvatī”ti. </span><br><p id=pv44:9.1><span class=root>Gūthakhādakapetivatthu navamaṁ. </span><br></main><footer class="container footer"><small><a href=/about/>Contact info</a></small></footer>