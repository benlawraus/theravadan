<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0038.html>Previous</a><a href=/canon/en/pli/ms/sutta/kn/pv/pv0040.html>Next</a></div><p><div class=verse-container id=pv39:0.1><span>Petavatthu </span></div><p><div class=verse-container id=pv39:0.2><span>Mahāvagga </span></div><p><div class=verse-container id=pv39:0.3><span class=big-bold>4. Revatīpetavatthu </span></div><p><div class=verse-container id=pv39:1.1><span>“Uṭṭhehi revate supāpadhamme, </span></div><p><div class=verse-container id=pv39:1.2><span>Apārutadvāre adānasīle; </span></div><p><div class=verse-container id=pv39:1.3><span>Nessāma taṁ yattha thunanti duggatā, </span></div><p><div class=verse-container id=pv39:1.4><span>Samappitā nerayikā dukhenā”ti. </span></div><p><div class=verse-container id=pv39:2.1><span>Icceva vatvāna yamassa dūtā, </span></div><p><div class=verse-container id=pv39:2.2><span>Te dve yakkhā lohitakkhā brahantā; </span></div><p><div class=verse-container id=pv39:2.3><span>Paccekabāhāsu gahetvā revataṁ, </span></div><p><div class=verse-container id=pv39:2.4><span>Pakkāmayuṁ devagaṇassa santike. </span></div><p><div class=verse-container id=pv39:3.1><span>“Ādiccavaṇṇaṁ ruciraṁ pabhassaraṁ, </span></div><p><div class=verse-container id=pv39:3.2><span>Byamhaṁ subhaṁ kañcanajālachannaṁ; </span></div><p><div class=verse-container id=pv39:3.3><span>Kassetamākiṇṇajanaṁ vimānaṁ, </span></div><p><div class=verse-container id=pv39:3.4><span>Suriyassa raṁsīriva jotamānaṁ. </span></div><p><div class=verse-container id=pv39:4.1><span>Nārīgaṇā candanasāralittā, </span></div><p><div class=verse-container id=pv39:4.2><span>Ubhato vimānaṁ upasobhayanti; </span></div><p><div class=verse-container id=pv39:4.3><span>Taṁ dissati suriyasamānavaṇṇaṁ, </span></div><p><div class=verse-container id=pv39:4.4><span>Ko modati saggapatto vimāne”ti. </span></div><p><div class=verse-container id=pv39:5.1><span>“Bārāṇasiyaṁ nandiyo nāmāsi, </span></div><p><div class=verse-container id=pv39:5.2><span>Upāsako amaccharī dānapati vadaññū; </span></div><p><div class=verse-container id=pv39:5.3><span>Tassetamākiṇṇajanaṁ vimānaṁ, </span></div><p><div class=verse-container id=pv39:5.4><span>Suriyassa raṁsīriva jotamānaṁ. </span></div><p><div class=verse-container id=pv39:6.1><span>Nārīgaṇā candanasāralittā, </span></div><p><div class=verse-container id=pv39:6.2><span>Ubhato vimānaṁ upasobhayanti; </span></div><p><div class=verse-container id=pv39:6.3><span>Taṁ dissati suriyasamānavaṇṇaṁ, </span></div><p><div class=verse-container id=pv39:6.4><span>So modati saggapatto vimāne”ti. </span></div><p><div class=verse-container id=pv39:7.1><span>“Nandiyassāhaṁ bhariyā, </span></div><p><div class=verse-container id=pv39:7.2><span>Agārinī sabbakulassa issarā; </span></div><p><div class=verse-container id=pv39:7.3><span>Bhattu vimāne ramissāmi dānahaṁ, </span></div><p><div class=verse-container id=pv39:7.4><span>Na patthaye nirayadassanāyā”ti. </span></div><p><div class=verse-container id=pv39:8.1><span>“Eso te nirayo supāpadhamme, </span></div><p><div class=verse-container id=pv39:8.2><span>Puññaṁ tayā akataṁ jīvaloke; </span></div><p><div class=verse-container id=pv39:8.3><span>Na hi maccharī rosako pāpadhammo, </span></div><p><div class=verse-container id=pv39:8.4><span>Saggūpagānaṁ labhati sahabyatan”ti. </span></div><p><div class=verse-container id=pv39:9.1><span>“Kiṁ nu gūthañca muttañca, </span></div><p><div class=verse-container id=pv39:9.2><span>asucī paṭidissati; </span></div><p><div class=verse-container id=pv39:9.3><span>Duggandhaṁ kimidaṁ mīḷhaṁ, </span></div><p><div class=verse-container id=pv39:9.4><span>kimetaṁ upavāyatī”ti. </span></div><p><div class=verse-container id=pv39:10.1><span>“Esa saṁsavako nāma, </span></div><p><div class=verse-container id=pv39:10.2><span>gambhīro sataporiso; </span></div><p><div class=verse-container id=pv39:10.3><span>Yattha vassasahassāni, </span></div><p><div class=verse-container id=pv39:10.4><span>tuvaṁ paccasi revate”ti. </span></div><p><div class=verse-container id=pv39:11.1><span>“Kiṁ nu kāyena vācāya, </span></div><p><div class=verse-container id=pv39:11.2><span>manasā dukkaṭaṁ kataṁ; </span></div><p><div class=verse-container id=pv39:11.3><span>Kena saṁsavako laddho, </span></div><p><div class=verse-container id=pv39:11.4><span>gambhīro sataporiso”ti. </span></div><p><div class=verse-container id=pv39:12.1><span>“Samaṇe brāhmaṇe cāpi, </span></div><p><div class=verse-container id=pv39:12.2><span>aññe vāpi vanibbake; </span></div><p><div class=verse-container id=pv39:12.3><span>Musāvādena vañcesi, </span></div><p><div class=verse-container id=pv39:12.4><span>taṁ pāpaṁ pakataṁ tayā. </span></div><p><div class=verse-container id=pv39:13.1><span>Tena saṁsavako laddho, </span></div><p><div class=verse-container id=pv39:13.2><span>gambhīro sataporiso; </span></div><p><div class=verse-container id=pv39:13.3><span>Tattha vassasahassāni, </span></div><p><div class=verse-container id=pv39:13.4><span>tuvaṁ paccasi revate. </span></div><p><div class=verse-container id=pv39:14.1><span>Hatthepi chindanti athopi pāde, </span></div><p><div class=verse-container id=pv39:14.2><span>Kaṇṇepi chindanti athopi nāsaṁ; </span></div><p><div class=verse-container id=pv39:14.3><span>Athopi kākoḷagaṇā samecca, </span></div><p><div class=verse-container id=pv39:14.4><span>Saṅgamma khādanti viphandamānan”ti. </span></div><p><div class=verse-container id=pv39:15.1><span>“Sādhu kho maṁ paṭinetha, </span></div><p><div class=verse-container id=pv39:15.2><span>kāhāmi kusalaṁ bahuṁ; </span></div><p><div class=verse-container id=pv39:15.3><span>Dānena samacariyāya, </span></div><p><div class=verse-container id=pv39:15.4><span>saṁyamena damena ca; </span></div><p><div class=verse-container id=pv39:15.5><span>Yaṁ katvā sukhitā honti, </span></div><p><div class=verse-container id=pv39:15.6><span>na ca pacchānutappare”ti. </span></div><p><div class=verse-container id=pv39:16.1><span>“Pure tuvaṁ pamajjitvā, </span></div><p><div class=verse-container id=pv39:16.2><span>idāni paridevasi; </span></div><p><div class=verse-container id=pv39:16.3><span>Sayaṁ katānaṁ kammānaṁ, </span></div><p><div class=verse-container id=pv39:16.4><span>vipākaṁ anubhossasī”ti. </span></div><p><div class=verse-container id=pv39:17.1><span>“Ko devalokato manussalokaṁ, </span></div><p><div class=verse-container id=pv39:17.2><span>Gantvāna puṭṭho me evaṁ vadeyya; </span></div><p><div class=verse-container id=pv39:17.3><span>‘Nikkhittadaṇḍesu dadātha dānaṁ, </span></div><p><div class=verse-container id=pv39:17.4><span>Acchādanaṁ seyya mathannapānaṁ; </span></div><p><div class=verse-container id=pv39:17.5><span>Na hi maccharī rosako pāpadhammo, </span></div><p><div class=verse-container id=pv39:17.6><span>Saggūpagānaṁ labhati sahabyataṁ’. </span></div><p><div class=verse-container id=pv39:18.1><span>Sāhaṁ nūna ito gantvā, </span></div><p><div class=verse-container id=pv39:18.2><span>yoniṁ laddhāna mānusiṁ; </span></div><p><div class=verse-container id=pv39:18.3><span>Vadaññū sīlasampannā, </span></div><p><div class=verse-container id=pv39:18.4><span>kāhāmi kusalaṁ bahuṁ; </span></div><p><div class=verse-container id=pv39:18.5><span>Dānena samacariyāya, </span></div><p><div class=verse-container id=pv39:18.6><span>saṁyamena damena ca. </span></div><p><div class=verse-container id=pv39:19.1><span>Ārāmāni ca ropissaṁ, </span></div><p><div class=verse-container id=pv39:19.2><span>dugge saṅkamanāni ca; </span></div><p><div class=verse-container id=pv39:19.3><span>Papañca udapānañca, </span></div><p><div class=verse-container id=pv39:19.4><span>vippasannena cetasā. </span></div><p><div class=verse-container id=pv39:20.1><span>Cātuddasiṁ pañcadasiṁ, </span></div><p><div class=verse-container id=pv39:20.2><span>yā ca pakkhassa aṭṭhamī; </span></div><p><div class=verse-container id=pv39:20.3><span>Pāṭihāriyapakkhañca, </span></div><p><div class=verse-container id=pv39:20.4><span>aṭṭhaṅgasusamāgataṁ. </span></div><p><div class=verse-container id=pv39:21.1><span>Uposathaṁ upavasissaṁ, </span></div><p><div class=verse-container id=pv39:21.2><span>sadā sīlesu saṁvutā; </span></div><p><div class=verse-container id=pv39:21.3><span>Na ca dāne pamajjissaṁ, </span></div><p><div class=verse-container id=pv39:21.4><span>sāmaṁ diṭṭhamidaṁ mayā”ti. </span></div><p><div class=verse-container id=pv39:22.1><span>Iccevaṁ vippalapantiṁ, </span></div><p><div class=verse-container id=pv39:22.2><span>phandamānaṁ tato tato; </span></div><p><div class=verse-container id=pv39:22.3><span>Khipiṁsu niraye ghore, </span></div><p><div class=verse-container id=pv39:22.4><span>uddhampādaṁ avaṁsiraṁ. </span></div><p><div class=verse-container id=pv39:23.1><span>“Ahaṁ pure maccharinī ahosiṁ, </span></div><p><div class=verse-container id=pv39:23.2><span>Paribhāsikā samaṇabrāhmaṇānaṁ; </span></div><p><div class=verse-container id=pv39:23.3><span>Vitathena ca sāmikaṁ vañcayitvā, </span></div><p><div class=verse-container id=pv39:23.4><span>Paccāmahaṁ niraye ghorarūpe”ti. </span></div><p><div class=verse-container id=pv39:24.1><span>Revatīpetavatthu catutthaṁ. </span></div><div class=flex-between><a href=/canon/en/pli/ms/sutta/kn/pv/pv0038.html>Previous</a><a href=/canon/en/pli/ms/sutta/kn/pv/pv0040.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>