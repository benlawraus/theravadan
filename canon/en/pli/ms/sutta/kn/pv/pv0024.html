<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0023.html>Previous</a><a href=/canon/en/pli/ms/sutta/kn/pv/pv0025.html>Next</a></div><p><div class=verse-container id=pv24:0.1><span>Petavatthu </span></div><p><div class=verse-container id=pv24:0.2><span>Ubbarivagga </span></div><p><div class=verse-container id=pv24:0.3><span class=big-bold>12. Kaṇṇamuṇḍapetivatthu </span></div><p><div class=verse-container id=pv24:1.1><span>“Soṇṇasopānaphalakā, </span></div><p><div class=verse-container id=pv24:1.2><span>soṇṇavālukasanthatā; </span></div><p><div class=verse-container id=pv24:1.3><span>Tattha sogandhiyā vaggū, </span></div><p><div class=verse-container id=pv24:1.4><span>sucigandhā manoramā. </span></div><p><div class=verse-container id=pv24:2.1><span>Nānārukkhehi sañchannā, </span></div><p><div class=verse-container id=pv24:2.2><span>nānāgandhasameritā; </span></div><p><div class=verse-container id=pv24:2.3><span>Nānāpadumasañchannā, </span></div><p><div class=verse-container id=pv24:2.4><span>puṇḍarīkasamotatā. </span></div><p><div class=verse-container id=pv24:3.1><span>Surabhiṁ sampavāyanti, </span></div><p><div class=verse-container id=pv24:3.2><span>manuññā māluteritā; </span></div><p><div class=verse-container id=pv24:3.3><span>Haṁsakoñcābhirudā ca, </span></div><p><div class=verse-container id=pv24:3.4><span>cakkavakkābhikūjitā. </span></div><p><div class=verse-container id=pv24:4.1><span>Nānādijagaṇākiṇṇā, </span></div><p><div class=verse-container id=pv24:4.2><span>nānāsaragaṇāyutā; </span></div><p><div class=verse-container id=pv24:4.3><span>Nānāphaladharā rukkhā, </span></div><p><div class=verse-container id=pv24:4.4><span>nānāpupphadharā vanā. </span></div><p><div class=verse-container id=pv24:5.1><span>Na manussesu īdisaṁ, </span></div><p><div class=verse-container id=pv24:5.2><span>nagaraṁ yādisaṁ idaṁ; </span></div><p><div class=verse-container id=pv24:5.3><span>Pāsādā bahukā tuyhaṁ, </span></div><p><div class=verse-container id=pv24:5.4><span>sovaṇṇarūpiyāmayā; </span></div><p><div class=verse-container id=pv24:5.5><span>Daddallamānā ābhenti, </span></div><p><div class=verse-container id=pv24:5.6><span>samantā caturo disā. </span></div><p><div class=verse-container id=pv24:6.1><span>Pañca dāsisatā tuyhaṁ, </span></div><p><div class=verse-container id=pv24:6.2><span>yā temā paricārikā; </span></div><p><div class=verse-container id=pv24:6.3><span>Tā kambukāyūradharā, </span></div><p><div class=verse-container id=pv24:6.4><span>kañcanāveḷabhūsitā. </span></div><p><div class=verse-container id=pv24:7.1><span>Pallaṅkā bahukā tuyhaṁ, </span></div><p><div class=verse-container id=pv24:7.2><span>sovaṇṇarūpiyāmayā; </span></div><p><div class=verse-container id=pv24:7.3><span>Kadalimigasañchannā, </span></div><p><div class=verse-container id=pv24:7.4><span>sajjā gonakasanthatā. </span></div><p><div class=verse-container id=pv24:8.1><span>Yattha tvaṁ vāsūpagatā, </span></div><p><div class=verse-container id=pv24:8.2><span>sabbakāmasamiddhinī; </span></div><p><div class=verse-container id=pv24:8.3><span>Sampattāyaḍḍharattāya, </span></div><p><div class=verse-container id=pv24:8.4><span>tato uṭṭhāya gacchasi. </span></div><p><div class=verse-container id=pv24:9.1><span>Uyyānabhūmiṁ gantvāna, </span></div><p><div class=verse-container id=pv24:9.2><span>pokkharaññā samantato; </span></div><p><div class=verse-container id=pv24:9.3><span>Tassā tīre tuvaṁ ṭhāsi, </span></div><p><div class=verse-container id=pv24:9.4><span>harite saddale subhe. </span></div><p><div class=verse-container id=pv24:10.1><span>Tato te kaṇṇamuṇḍo sunakho, </span></div><p><div class=verse-container id=pv24:10.2><span>Aṅgamaṅgāni khādati; </span></div><p><div class=verse-container id=pv24:10.3><span>Yadā ca khāyitā āsi, </span></div><p><div class=verse-container id=pv24:10.4><span>Aṭṭhisaṅkhalikā katā; </span></div><p><div class=verse-container id=pv24:10.5><span>Ogāhasi pokkharaṇiṁ, </span></div><p><div class=verse-container id=pv24:10.6><span>Hoti kāyo yathā pure. </span></div><p><div class=verse-container id=pv24:11.1><span>Tato tvaṁ aṅgapaccaṅgī, </span></div><p><div class=verse-container id=pv24:11.2><span>sucāru piyadassanā; </span></div><p><div class=verse-container id=pv24:11.3><span>Vatthena pārupitvāna, </span></div><p><div class=verse-container id=pv24:11.4><span>āyāsi mama santikaṁ. </span></div><p><div class=verse-container id=pv24:12.1><span>Kiṁ nu kāyena vācāya, </span></div><p><div class=verse-container id=pv24:12.2><span>manasā dukkaṭaṁ kataṁ; </span></div><p><div class=verse-container id=pv24:12.3><span>Kissa kammavipākena, </span></div><p><div class=verse-container id=pv24:12.4><span>kaṇṇamuṇḍo sunakho tava; </span></div><p><div class=verse-container id=pv24:12.5><span>Aṅgamaṅgāni khādatī”ti. </span></div><p><div class=verse-container id=pv24:13.1><span>“Kimilāyaṁ gahapati, </span></div><p><div class=verse-container id=pv24:13.2><span>saddho āsi upāsako; </span></div><p><div class=verse-container id=pv24:13.3><span>Tassāhaṁ bhariyā āsiṁ, </span></div><p><div class=verse-container id=pv24:13.4><span>dussīlā aticārinī. </span></div><p><div class=verse-container id=pv24:14.1><span>So maṁ aticaramānāya, </span></div><p><div class=verse-container id=pv24:14.2><span>sāmiko etadabravi; </span></div><p><div class=verse-container id=pv24:14.3><span>‘Netaṁ channaṁ patirūpaṁ, </span></div><p><div class=verse-container id=pv24:14.4><span>yaṁ tvaṁ aticarāsi maṁ’. </span></div><p><div class=verse-container id=pv24:15.1><span>Sāhaṁ ghorañca sapathaṁ, </span></div><p><div class=verse-container id=pv24:15.2><span>musāvādañca bhāsisaṁ; </span></div><p><div class=verse-container id=pv24:15.3><span>‘Nāhaṁ taṁ aticarāmi, </span></div><p><div class=verse-container id=pv24:15.4><span>kāyena uda cetasā. </span></div><p><div class=verse-container id=pv24:16.1><span>Sacāhaṁ taṁ aticarāmi, </span></div><p><div class=verse-container id=pv24:16.2><span>kāyena uda cetasā; </span></div><p><div class=verse-container id=pv24:16.3><span>Kaṇṇamuṇḍoyaṁ sunakho, </span></div><p><div class=verse-container id=pv24:16.4><span>aṅgamaṅgāni khādatu’. </span></div><p><div class=verse-container id=pv24:17.1><span>Tassa kammassa vipākaṁ, </span></div><p><div class=verse-container id=pv24:17.2><span>musāvādassa cūbhayaṁ; </span></div><p><div class=verse-container id=pv24:17.3><span>Satteva vassasatāni, </span></div><p><div class=verse-container id=pv24:17.4><span>anubhūtaṁ yato hi me; </span></div><p><div class=verse-container id=pv24:17.5><span>Kaṇṇamuṇḍo ca sunakho, </span></div><p><div class=verse-container id=pv24:17.6><span>aṅgamaṅgāni khādati. </span></div><p><div class=verse-container id=pv24:18.1><span>Tvañca deva bahukāro, </span></div><p><div class=verse-container id=pv24:18.2><span>atthāya me idhāgato; </span></div><p><div class=verse-container id=pv24:18.3><span>Sumuttāhaṁ kaṇṇamuṇḍassa, </span></div><p><div class=verse-container id=pv24:18.4><span>asokā akutobhayā. </span></div><p><div class=verse-container id=pv24:19.1><span>Tāhaṁ deva namassāmi, </span></div><p><div class=verse-container id=pv24:19.2><span>yācāmi pañjalīkatā; </span></div><p><div class=verse-container id=pv24:19.3><span>Bhuñja amānuse kāme, </span></div><p><div class=verse-container id=pv24:19.4><span>rama deva mayā sahā”ti. </span></div><p><div class=verse-container id=pv24:20.1><span>“Bhuttā amānusā kāmā, </span></div><p><div class=verse-container id=pv24:20.2><span>ramitomhi tayā saha; </span></div><p><div class=verse-container id=pv24:20.3><span>Tāhaṁ subhage yācāmi, </span></div><p><div class=verse-container id=pv24:20.4><span>khippaṁ paṭinayāhi man”ti. </span></div><p><div class=verse-container id=pv24:21.1><span>Kaṇṇamuṇḍapetivatthu dvādasamaṁ. </span></div><div class=flex-between><a href=/canon/en/pli/ms/sutta/kn/pv/pv0023.html>Previous</a><a href=/canon/en/pli/ms/sutta/kn/pv/pv0025.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>