<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0017.html>Previous</a><a href=/canon/en/pli/ms/sutta/kn/pv/pv0019.html>Next</a></div><p><div class=verse-container id=pv18:0.1><span>Petavatthu </span></div><p><div class=verse-container id=pv18:0.2><span>Ubbarivagga </span></div><p><div class=verse-container id=pv18:0.3><span class=big-bold>6. Kaṇhapetavatthu </span></div><p><div class=verse-container id=pv18:1.1><span>“Uṭṭhehi kaṇha kiṁ sesi, </span></div><p><div class=verse-container id=pv18:1.2><span>Ko attho supanena te; </span></div><p><div class=verse-container id=pv18:1.3><span>Yo ca tuyhaṁ sako bhātā, </span></div><p><div class=verse-container id=pv18:1.4><span>Hadayaṁ cakkhu ca dakkhiṇaṁ; </span></div><p><div class=verse-container id=pv18:1.5><span>Tassa vātā balīyanti, </span></div><p><div class=verse-container id=pv18:1.6><span>Sasaṁ jappati kesavā”ti. </span></div><p><div class=verse-container id=pv18:2.1><span>“Tassa taṁ vacanaṁ sutvā, </span></div><p><div class=verse-container id=pv18:2.2><span>rohiṇeyyassa kesavo; </span></div><p><div class=verse-container id=pv18:2.3><span>Taramānarūpo vuṭṭhāsi, </span></div><p><div class=verse-container id=pv18:2.4><span>bhātusokena aṭṭito. </span></div><p><div class=verse-container id=pv18:3.1><span>Kiṁ nu ummattarūpova, </span></div><p><div class=verse-container id=pv18:3.2><span>kevalaṁ dvārakaṁ imaṁ; </span></div><p><div class=verse-container id=pv18:3.3><span>Saso sasoti lapasi, </span></div><p><div class=verse-container id=pv18:3.4><span>kīdisaṁ sasamicchasi. </span></div><p><div class=verse-container id=pv18:4.1><span>Sovaṇṇamayaṁ maṇimayaṁ, </span></div><p><div class=verse-container id=pv18:4.2><span>Lohamayaṁ atha rūpiyamayaṁ; </span></div><p><div class=verse-container id=pv18:4.3><span>Saṅkhasilāpavāḷamayaṁ, </span></div><p><div class=verse-container id=pv18:4.4><span>Kārayissāmi te sasaṁ. </span></div><p><div class=verse-container id=pv18:5.1><span>Santi aññepi sasakā, </span></div><p><div class=verse-container id=pv18:5.2><span>araññavanagocarā; </span></div><p><div class=verse-container id=pv18:5.3><span>Tepi te ānayissāmi, </span></div><p><div class=verse-container id=pv18:5.4><span>kīdisaṁ sasamicchasī”ti. </span></div><p><div class=verse-container id=pv18:6.1><span>“Nāhamete sase icche, </span></div><p><div class=verse-container id=pv18:6.2><span>ye sasā pathavissitā; </span></div><p><div class=verse-container id=pv18:6.3><span>Candato sasamicchāmi, </span></div><p><div class=verse-container id=pv18:6.4><span>taṁ me ohara kesavā”ti. </span></div><p><div class=verse-container id=pv18:7.1><span>“So nūna madhuraṁ ñāti, </span></div><p><div class=verse-container id=pv18:7.2><span>jīvitaṁ vijahissasi; </span></div><p><div class=verse-container id=pv18:7.3><span>Apatthiyaṁ patthayasi, </span></div><p><div class=verse-container id=pv18:7.4><span>candato sasamicchasī”ti. </span></div><p><div class=verse-container id=pv18:8.1><span>“Evañce kaṇha jānāsi, </span></div><p><div class=verse-container id=pv18:8.2><span>yathaññamanusāsasi; </span></div><p><div class=verse-container id=pv18:8.3><span>Kasmā pure mataṁ puttaṁ, </span></div><p><div class=verse-container id=pv18:8.4><span>ajjāpi manusocasi. </span></div><p><div class=verse-container id=pv18:9.1><span>Na yaṁ labbhā manussena, </span></div><p><div class=verse-container id=pv18:9.2><span>amanussena vā pana; </span></div><p><div class=verse-container id=pv18:9.3><span>Jāto me mā mari putto, </span></div><p><div class=verse-container id=pv18:9.4><span>kuto labbhā alabbhiyaṁ. </span></div><p><div class=verse-container id=pv18:10.1><span>Na mantā mūlabhesajjā, </span></div><p><div class=verse-container id=pv18:10.2><span>osadhehi dhanena vā; </span></div><p><div class=verse-container id=pv18:10.3><span>Sakkā ānayituṁ kaṇha, </span></div><p><div class=verse-container id=pv18:10.4><span>yaṁ petamanusocasi. </span></div><p><div class=verse-container id=pv18:11.1><span>Mahaddhanā mahābhogā, </span></div><p><div class=verse-container id=pv18:11.2><span>raṭṭhavantopi khattiyā; </span></div><p><div class=verse-container id=pv18:11.3><span>Pahūtadhanadhaññāse, </span></div><p><div class=verse-container id=pv18:11.4><span>tepi no ajarāmarā. </span></div><p><div class=verse-container id=pv18:12.1><span>Khattiyā brāhmaṇā vessā, </span></div><p><div class=verse-container id=pv18:12.2><span>suddā caṇḍālapukkusā; </span></div><p><div class=verse-container id=pv18:12.3><span>Ete caññe ca jātiyā, </span></div><p><div class=verse-container id=pv18:12.4><span>tepi no ajarāmarā. </span></div><p><div class=verse-container id=pv18:13.1><span>Ye mantaṁ parivattenti, </span></div><p><div class=verse-container id=pv18:13.2><span>chaḷaṅgaṁ brahmacintitaṁ; </span></div><p><div class=verse-container id=pv18:13.3><span>Ete caññe ca vijjāya, </span></div><p><div class=verse-container id=pv18:13.4><span>tepi no ajarāmarā. </span></div><p><div class=verse-container id=pv18:14.1><span>Isayo vāpi ye santā, </span></div><p><div class=verse-container id=pv18:14.2><span>saññatattā tapassino; </span></div><p><div class=verse-container id=pv18:14.3><span>Sarīraṁ tepi kālena, </span></div><p><div class=verse-container id=pv18:14.4><span>vijahanti tapassino. </span></div><p><div class=verse-container id=pv18:15.1><span>Bhāvitattā arahanto, </span></div><p><div class=verse-container id=pv18:15.2><span>katakiccā anāsavā; </span></div><p><div class=verse-container id=pv18:15.3><span>Nikkhipanti imaṁ dehaṁ, </span></div><p><div class=verse-container id=pv18:15.4><span>puññapāpaparikkhayā”ti. </span></div><p><div class=verse-container id=pv18:16.1><span>“Ādittaṁ vata maṁ santaṁ, </span></div><p><div class=verse-container id=pv18:16.2><span>ghatasittaṁva pāvakaṁ; </span></div><p><div class=verse-container id=pv18:16.3><span>Vārinā viya osiñcaṁ, </span></div><p><div class=verse-container id=pv18:16.4><span>sabbaṁ nibbāpaye daraṁ. </span></div><p><div class=verse-container id=pv18:17.1><span>Abbahī vata me sallaṁ, </span></div><p><div class=verse-container id=pv18:17.2><span>sokaṁ hadayanissitaṁ; </span></div><p><div class=verse-container id=pv18:17.3><span>Yo me sokaparetassa, </span></div><p><div class=verse-container id=pv18:17.4><span>puttasokaṁ apānudi. </span></div><p><div class=verse-container id=pv18:18.1><span>Svāhaṁ abbūḷhasallosmi, </span></div><p><div class=verse-container id=pv18:18.2><span>sītibhūtosmi nibbuto; </span></div><p><div class=verse-container id=pv18:18.3><span>Na socāmi na rodāmi, </span></div><p><div class=verse-container id=pv18:18.4><span>tava sutvāna bhātika”. </span></div><p><div class=verse-container id=pv18:19.1><span>Evaṁ karonti sappaññā, </span></div><p><div class=verse-container id=pv18:19.2><span>ye honti anukampakā; </span></div><p><div class=verse-container id=pv18:19.3><span>Nivattayanti sokamhā, </span></div><p><div class=verse-container id=pv18:19.4><span>ghaṭo jeṭṭhaṁva bhātaraṁ. </span></div><p><div class=verse-container id=pv18:20.1><span>Yassa etādisā honti, </span></div><p><div class=verse-container id=pv18:20.2><span>amaccā paricārakā; </span></div><p><div class=verse-container id=pv18:20.3><span>Subhāsitena anventi, </span></div><p><div class=verse-container id=pv18:20.4><span>ghaṭo jeṭṭhaṁva bhātaranti. </span></div><p><div class=verse-container id=pv18:21.1><span>Kaṇhapetavatthu chaṭṭhaṁ. </span></div><div class=flex-between><a href=/canon/en/pli/ms/sutta/kn/pv/pv0017.html>Previous</a><a href=/canon/en/pli/ms/sutta/kn/pv/pv0019.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>