<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0013.html>Previous</a><a href=/canon/en/pli/ms/sutta/kn/pv/pv0015.html>Next</a></div><p><div class=verse-container id=pv14:0.1><span>Petavatthu </span></div><p><div class=verse-container id=pv14:0.2><span>Ubbarivagga </span></div><p><div class=verse-container id=pv14:0.3><span class=big-bold>2. Sāriputtattheramātupetivatthu </span></div><p><div class=verse-container id=pv14:1.1><span>“Naggā dubbaṇṇarūpāsi, </span></div><p><div class=verse-container id=pv14:1.2><span>kisā dhamanisanthatā; </span></div><p><div class=verse-container id=pv14:1.3><span>Upphāsulike kisike, </span></div><p><div class=verse-container id=pv14:1.4><span>kā nu tvaṁ idha tiṭṭhasi”. </span></div><p><div class=verse-container id=pv14:2.1><span>“Ahaṁ te sakiyā mātā, </span></div><p><div class=verse-container id=pv14:2.2><span>pubbe aññāsu jātīsu; </span></div><p><div class=verse-container id=pv14:2.3><span>Upapannā pettivisayaṁ, </span></div><p><div class=verse-container id=pv14:2.4><span>khuppipāsasamappitā. </span></div><p><div class=verse-container id=pv14:3.1><span>Chaḍḍitaṁ khipitaṁ kheḷaṁ, </span></div><p><div class=verse-container id=pv14:3.2><span>siṅghāṇikaṁ silesumaṁ; </span></div><p><div class=verse-container id=pv14:3.3><span>Vasañca ḍayhamānānaṁ, </span></div><p><div class=verse-container id=pv14:3.4><span>vijātānañca lohitaṁ. </span></div><p><div class=verse-container id=pv14:4.1><span>Vaṇikānañca yaṁ ghāna- </span></div><p><div class=verse-container id=pv14:4.2><span>sīsacchinnāna lohitaṁ; </span></div><p><div class=verse-container id=pv14:4.3><span>Khudāparetā bhuñjāmi, </span></div><p><div class=verse-container id=pv14:4.4><span>itthipurisanissitaṁ. </span></div><p><div class=verse-container id=pv14:5.1><span>Pubbalohitaṁ bhakkhāmi, </span></div><p><div class=verse-container id=pv14:5.2><span>pasūnaṁ mānusāna ca; </span></div><p><div class=verse-container id=pv14:5.3><span>Aleṇā anagārā ca, </span></div><p><div class=verse-container id=pv14:5.4><span>nīlamañcaparāyaṇā. </span></div><p><div class=verse-container id=pv14:6.1><span>Dehi puttaka me dānaṁ, </span></div><p><div class=verse-container id=pv14:6.2><span>datvā anvādisāhi me; </span></div><p><div class=verse-container id=pv14:6.3><span>Appeva nāma mucceyyaṁ, </span></div><p><div class=verse-container id=pv14:6.4><span>pubbalohitabhojanā”ti. </span></div><p><div class=verse-container id=pv14:7.1><span>Mātuyā vacanaṁ sutvā, </span></div><p><div class=verse-container id=pv14:7.2><span>upatissonukampako; </span></div><p><div class=verse-container id=pv14:7.3><span>Āmantayi moggallānaṁ, </span></div><p><div class=verse-container id=pv14:7.4><span>anuruddhañca kappinaṁ. </span></div><p><div class=verse-container id=pv14:8.1><span>Catasso kuṭiyo katvā, </span></div><p><div class=verse-container id=pv14:8.2><span>saṅghe cātuddise adā; </span></div><p><div class=verse-container id=pv14:8.3><span>Kuṭiyo annapānañca, </span></div><p><div class=verse-container id=pv14:8.4><span>mātu dakkhiṇamādisī. </span></div><p><div class=verse-container id=pv14:9.1><span>Samanantarānuddiṭṭhe, </span></div><p><div class=verse-container id=pv14:9.2><span>vipāko udapajjatha; </span></div><p><div class=verse-container id=pv14:9.3><span>Bhojanaṁ pānīyaṁ vatthaṁ, </span></div><p><div class=verse-container id=pv14:9.4><span>dakkhiṇāya idaṁ phalaṁ. </span></div><p><div class=verse-container id=pv14:10.1><span>Tato suddhā sucivasanā, </span></div><p><div class=verse-container id=pv14:10.2><span>kāsikuttamadhārinī; </span></div><p><div class=verse-container id=pv14:10.3><span>Vicittavatthābharaṇā, </span></div><p><div class=verse-container id=pv14:10.4><span>kolitaṁ upasaṅkami. </span></div><p><div class=verse-container id=pv14:11.1><span>“Abhikkantena vaṇṇena, </span></div><p><div class=verse-container id=pv14:11.2><span>yā tvaṁ tiṭṭhasi devate; </span></div><p><div class=verse-container id=pv14:11.3><span>Obhāsentī disā sabbā, </span></div><p><div class=verse-container id=pv14:11.4><span>osadhī viya tārakā. </span></div><p><div class=verse-container id=pv14:12.1><span>Kena tetādiso vaṇṇo, </span></div><p><div class=verse-container id=pv14:12.2><span>kena te idha mijjhati; </span></div><p><div class=verse-container id=pv14:12.3><span>Uppajjanti ca te bhogā, </span></div><p><div class=verse-container id=pv14:12.4><span>ye keci manaso piyā. </span></div><p><div class=verse-container id=pv14:13.1><span>Pucchāmi taṁ devi mahānubhāve, </span></div><p><div class=verse-container id=pv14:13.2><span>Manussabhūtā kimakāsi puññaṁ; </span></div><p><div class=verse-container id=pv14:13.3><span>Kenāsi evaṁ jalitānubhāvā, </span></div><p><div class=verse-container id=pv14:13.4><span>Vaṇṇo ca te sabbadisā pabhāsatī”ti. </span></div><p><div class=verse-container id=pv14:14.1><span>“Sāriputtassāhaṁ mātā, </span></div><p><div class=verse-container id=pv14:14.2><span>pubbe aññāsu jātīsu; </span></div><p><div class=verse-container id=pv14:14.3><span>Upapannā pettivisayaṁ, </span></div><p><div class=verse-container id=pv14:14.4><span>khuppipāsasamappitā. </span></div><p><div class=verse-container id=pv14:15.1><span>Chaḍḍitaṁ khipitaṁ kheḷaṁ, </span></div><p><div class=verse-container id=pv14:15.2><span>siṅghāṇikaṁ silesumaṁ; </span></div><p><div class=verse-container id=pv14:15.3><span>Vasañca ḍayhamānānaṁ, </span></div><p><div class=verse-container id=pv14:15.4><span>vijātānañca lohitaṁ. </span></div><p><div class=verse-container id=pv14:16.1><span>Vaṇikānañca yaṁ ghāna- </span></div><p><div class=verse-container id=pv14:16.2><span>sīsacchinnāna lohitaṁ; </span></div><p><div class=verse-container id=pv14:16.3><span>Khudāparetā bhuñjāmi, </span></div><p><div class=verse-container id=pv14:16.4><span>itthipurisanissitaṁ. </span></div><p><div class=verse-container id=pv14:17.1><span>Pubbalohitaṁ bhakkhissaṁ, </span></div><p><div class=verse-container id=pv14:17.2><span>pasūnaṁ mānusāna ca; </span></div><p><div class=verse-container id=pv14:17.3><span>Aleṇā anagārā ca, </span></div><p><div class=verse-container id=pv14:17.4><span>nīlamañcaparāyaṇā. </span></div><p><div class=verse-container id=pv14:18.1><span>Sāriputtassa dānena, </span></div><p><div class=verse-container id=pv14:18.2><span>modāmi akutobhayā; </span></div><p><div class=verse-container id=pv14:18.3><span>Muniṁ kāruṇikaṁ loke, </span></div><p><div class=verse-container id=pv14:18.4><span>bhante vanditumāgatā”ti. </span></div><p><div class=verse-container id=pv14:19.1><span>Sāriputtattherassa mātupetivatthu dutiyaṁ. </span></div><div class=flex-between><a href=/canon/en/pli/ms/sutta/kn/pv/pv0013.html>Previous</a><a href=/canon/en/pli/ms/sutta/kn/pv/pv0015.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>