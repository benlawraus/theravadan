<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0008.html>Previous</a><a href=/canon/en/pli/ms/sutta/kn/pv/pv0010.html>Next</a></div><p id=pv9:0.1><span class=root>Petavatthu </span><br><p id=pv9:0.2><span class=root>Uragavagga </span><br><p id=pv9:0.3><span class="root big-bold">9. Mahāpesakārapetivatthu </span><br><p id=pv9:1.1><span class=root>“Gūthañca muttaṁ ruhirañca pubbaṁ, </span><br><p id=pv9:1.2><span class=root>Paribhuñjati kissa ayaṁ vipāko; </span><br><p id=pv9:1.3><span class=root>Ayaṁ nu kiṁ kammamakāsi nārī, </span><br><p id=pv9:1.4><span class=root>Yā sabbadā lohitapubbabhakkhā. </span><br><p id=pv9:2.1><span class=root>Navāni vatthāni subhāni ceva, </span><br><p id=pv9:2.2><span class=root>Mudūni suddhāni ca lomasāni; </span><br><p id=pv9:2.3><span class=root>Dinnānimissā kitakā bhavanti, </span><br><p id=pv9:2.4><span class=root>Ayaṁ nu kiṁ kammamakāsi nārī”ti. </span><br><p id=pv9:3.1><span class=root>“Bhariyā mamesā ahū bhadante, </span><br><p id=pv9:3.2><span class=root>Adāyikā maccharinī kadariyā; </span><br><p id=pv9:3.3><span class=root>Sā maṁ dadantaṁ samaṇabrāhmaṇānaṁ, </span><br><p id=pv9:3.4><span class=root>Akkosati ca paribhāsati ca. </span><br><p id=pv9:4.1><span class=root>‘Gūthañca muttaṁ ruhirañca pubbaṁ, </span><br><p id=pv9:4.2><span class=root>Paribhuñja tvaṁ asuciṁ sabbakālaṁ; </span><br><p id=pv9:4.3><span class=root>Etaṁ te paralokasmiṁ hotu, </span><br><p id=pv9:4.4><span class=root>Vatthā ca te kitakasamā bhavantu’; </span><br><p id=pv9:4.5><span class=root>Etādisaṁ duccaritaṁ caritvā, </span><br><p id=pv9:4.6><span class=root>Idhāgatā cirarattāya khādatī”ti. </span><br><p id=pv9:5.1><span class=root>Mahāpesakārapetivatthu navamaṁ. </span><br></main><footer class="container footer"><small><a href=/about/>Contact info</a></small></footer>