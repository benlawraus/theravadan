<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0041.html>Previous</a><a href=/canon/en/pli/ms/sutta/kn/pv/pv0043.html>Next</a></div><p id=pv42:0.1><span class=root>Petavatthu </span><br><p id=pv42:0.2><span class=root>Mahāvagga </span><br><p id=pv42:0.3><span class="root big-bold">7. Rājaputtapetavatthu </span><br><p id=pv42:1.1><span class=root>Pubbe katānaṁ kammānaṁ, </span><br><p id=pv42:1.2><span class=root>vipāko mathaye manaṁ; </span><br><p id=pv42:1.3><span class=root>Rūpe sadde rase gandhe, </span><br><p id=pv42:1.4><span class=root>phoṭṭhabbe ca manorame. </span><br><p id=pv42:2.1><span class=root>Naccaṁ gītaṁ ratiṁ khiḍḍaṁ, </span><br><p id=pv42:2.2><span class=root>anubhutvā anappakaṁ; </span><br><p id=pv42:2.3><span class=root>Uyyāne paricaritvā, </span><br><p id=pv42:2.4><span class=root>pavisanto giribbajaṁ. </span><br><p id=pv42:3.1><span class=root>Isiṁ sunetta maddakkhi, </span><br><p id=pv42:3.2><span class=root>attadantaṁ samāhitaṁ; </span><br><p id=pv42:3.3><span class=root>Appicchaṁ hirisampannaṁ, </span><br><p id=pv42:3.4><span class=root>uñche pattagate rataṁ. </span><br><p id=pv42:4.1><span class=root>Hatthikkhandhato oruyha, </span><br><p id=pv42:4.2><span class=root>laddhā bhanteti cābravi; </span><br><p id=pv42:4.3><span class=root>Tassa pattaṁ gahetvāna, </span><br><p id=pv42:4.4><span class=root>uccaṁ paggayha khattiyo. </span><br><p id=pv42:5.1><span class=root>Thaṇḍile pattaṁ bhinditvā, </span><br><p id=pv42:5.2><span class=root>hasamāno apakkami; </span><br><p id=pv42:5.3><span class=root>“Rañño kitavassāhaṁ putto, </span><br><p id=pv42:5.4><span class=root>kiṁ maṁ bhikkhu karissasi”. </span><br><p id=pv42:6.1><span class=root>Tassa kammassa pharusassa, </span><br><p id=pv42:6.2><span class=root>vipāko kaṭuko ahu; </span><br><p id=pv42:6.3><span class=root>Yaṁ rājaputto vedesi, </span><br><p id=pv42:6.4><span class=root>nirayamhi samappito. </span><br><p id=pv42:7.1><span class=root>Chaḷeva caturāsīti, </span><br><p id=pv42:7.2><span class=root>vassāni navutāni ca; </span><br><p id=pv42:7.3><span class=root>Bhusaṁ dukkhaṁ nigacchittho, </span><br><p id=pv42:7.4><span class=root>niraye katakibbiso. </span><br><p id=pv42:8.1><span class=root>Uttānopi ca paccittha, </span><br><p id=pv42:8.2><span class=root>nikujjo vāmadakkhiṇo; </span><br><p id=pv42:8.3><span class=root>Uddhampādo ṭhito ceva, </span><br><p id=pv42:8.4><span class=root>ciraṁ bālo apaccatha. </span><br><p id=pv42:9.1><span class=root>Bahūni vassasahassāni, </span><br><p id=pv42:9.2><span class=root>pūgāni nahutāni ca; </span><br><p id=pv42:9.3><span class=root>Bhusaṁ dukkhaṁ nigacchittho, </span><br><p id=pv42:9.4><span class=root>niraye katakibbiso. </span><br><p id=pv42:10.1><span class=root>Etādisaṁ kho kaṭukaṁ, </span><br><p id=pv42:10.2><span class=root>appaduṭṭhappadosinaṁ; </span><br><p id=pv42:10.3><span class=root>Paccanti pāpakammantā, </span><br><p id=pv42:10.4><span class=root>isimāsajja subbataṁ. </span><br><p id=pv42:11.1><span class=root>So tattha bahuvassāni, </span><br><p id=pv42:11.2><span class=root>vedayitvā bahuṁ dukhaṁ; </span><br><p id=pv42:11.3><span class=root>Khuppipāsahato nāma, </span><br><p id=pv42:11.4><span class=root>peto āsi tato cuto. </span><br><p id=pv42:12.1><span class=root>Etamādīnavaṁ ñatvā, </span><br><p id=pv42:12.2><span class=root>issaramadasambhavaṁ; </span><br><p id=pv42:12.3><span class=root>Pahāya issaramadaṁ, </span><br><p id=pv42:12.4><span class=root>nivātamanuvattaye. </span><br><p id=pv42:13.1><span class=root>Diṭṭheva dhamme pāsaṁso, </span><br><p id=pv42:13.2><span class=root>yo buddhesu sagāravo; </span><br><p id=pv42:13.3><span class=root>Kāyassa bhedā sappañño, </span><br><p id=pv42:13.4><span class=root>saggaṁ so upapajjatīti. </span><br><p id=pv42:14.1><span class=root>Rājaputtapetavatthu sattamaṁ. </span><br></main><footer class="container footer"><small><a href=/about/>Contact info</a></small></footer>