<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0050.html>Previous</a><a href=/canon/en/pli/ms/sutta/kn/snp.html>Next</a></div><p id=pv51:0.1><span class=root>Petavatthu </span><br><p id=pv51:0.2><span class=root>Mahāvagga </span><br><p id=pv51:0.3><span class="root big-bold">16. Saṭṭhikūṭapetavatthu </span><br><p id=pv51:1.1><span class=root>“Kiṁ nu ummattarūpova, </span><br><p id=pv51:1.2><span class=root>Migo bhantova dhāvasi; </span><br><p id=pv51:1.3><span class=root>Nissaṁsayaṁ pāpakammanto, </span><br><p id=pv51:1.4><span class=root>Kiṁ nu saddāyase tuvan”ti. </span><br><p id=pv51:2.1><span class=root>“Ahaṁ bhadante petomhi, </span><br><p id=pv51:2.2><span class=root>duggato yamalokiko; </span><br><p id=pv51:2.3><span class=root>Pāpakammaṁ karitvāna, </span><br><p id=pv51:2.4><span class=root>petalokaṁ ito gato. </span><br><p id=pv51:3.1><span class=root>Saṭṭhi kūṭasahassāni, </span><br><p id=pv51:3.2><span class=root>paripuṇṇāni sabbaso; </span><br><p id=pv51:3.3><span class=root>Sīse mayhaṁ nipatanti, </span><br><p id=pv51:3.4><span class=root>te bhindanti ca matthakan”ti. </span><br><p id=pv51:4.1><span class=root>“Kiṁ nu kāyena vācāya, </span><br><p id=pv51:4.2><span class=root>manasā dukkaṭaṁ kataṁ; </span><br><p id=pv51:4.3><span class=root>Kissa kammavipākena, </span><br><p id=pv51:4.4><span class=root>idaṁ dukkhaṁ nigacchasi. </span><br><p id=pv51:5.1><span class=root>Saṭṭhi kūṭasahassāni, </span><br><p id=pv51:5.2><span class=root>paripuṇṇāni sabbaso; </span><br><p id=pv51:5.3><span class=root>Sīse tuyhaṁ nipatanti, </span><br><p id=pv51:5.4><span class=root>te bhindanti ca matthakan”ti. </span><br><p id=pv51:6.1><span class=root>“Athaddasāsiṁ sambuddhaṁ, </span><br><p id=pv51:6.2><span class=root>sunettaṁ bhāvitindriyaṁ; </span><br><p id=pv51:6.3><span class=root>Nisinnaṁ rukkhamūlasmiṁ, </span><br><p id=pv51:6.4><span class=root>jhāyantaṁ akutobhayaṁ. </span><br><p id=pv51:7.1><span class=root>Sālittakappahārena, </span><br><p id=pv51:7.2><span class=root>bhindissaṁ tassa matthakaṁ; </span><br><p id=pv51:7.3><span class=root>Tassa kammavipākena, </span><br><p id=pv51:7.4><span class=root>idaṁ dukkhaṁ nigacchisaṁ. </span><br><p id=pv51:8.1><span class=root>Saṭṭhi kūṭasahassāni, </span><br><p id=pv51:8.2><span class=root>Paripuṇṇāni sabbaso; </span><br><p id=pv51:8.3><span class=root>Sīse mayhaṁ nipatanti, </span><br><p id=pv51:8.4><span class=root>Te bhindanti ca matthakan”ti. </span><br><p id=pv51:9.1><span class=root>“Dhammena te kāpurisa, </span><br><p id=pv51:9.2><span class=root>saṭṭhikūṭasahassāni; </span><br><p id=pv51:9.3><span class=root>Paripuṇṇāni sabbaso, </span><br><p id=pv51:9.4><span class=root>sīse tuyhaṁ nipatanti; </span><br><p id=pv51:9.5><span class=root>Te bhindanti ca matthakan”ti. </span><br><p id=pv51:10.1><span class=root>Saṭṭhikūṭapetavatthu soḷasamaṁ. </span><br><p id=pv51:11.1><span class=root>Mahāvaggo catuttho. </span><br><p id=pv51:12.1><span class=root>Tassuddānaṁ </span><br><p id=pv51:13.1><span class=root>Ambasakkaro serīsako, </span><br><p id=pv51:13.2><span class=root>piṅgalo revati ucchu; </span><br><p id=pv51:13.3><span class=root>Dve kumārā duve gūthā, </span><br><p id=pv51:13.4><span class=root>gaṇapāṭaliambavanaṁ. </span><br><p id=pv51:14.1><span class=root>Akkharukkhabhogasaṁharā, </span><br><p id=pv51:14.2><span class=root>seṭṭhiputtasaṭṭhikūṭā; </span><br><p id=pv51:14.3><span class=root>Iti soḷasavatthūni, </span><br><p id=pv51:14.4><span class=root>vaggo tena pavuccati. </span><br><p id=pv51:15.1><span class=root>Atha vagguddānaṁ </span><br><p id=pv51:16.1><span class=root>Urago uparivaggo, </span><br><p id=pv51:16.2><span class=root>cūḷamahāti catudhā; </span><br><p id=pv51:16.3><span class=root>Vatthūni ekapaññāsaṁ, </span><br><p id=pv51:16.4><span class=root>catudhā bhāṇavārato. </span><br><p id=pv51:17.1><span class=root>Petavatthupāḷi niṭṭhitā. </span><br></main><footer class="container footer"><small><a href=/about/>Contact info</a></small></footer>