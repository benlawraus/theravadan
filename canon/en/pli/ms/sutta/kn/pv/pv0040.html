<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0039.html>Previous</a><a href=/canon/en/pli/ms/sutta/kn/pv/pv0041.html>Next</a></div><p><div class=verse-container id=pv40:0.1><span>Petavatthu </span></div><p><div class=verse-container id=pv40:0.2><span>Mahāvagga </span></div><p><div class=verse-container id=pv40:0.3><span class=big-bold>5. Ucchupetavatthu </span></div><p><div class=verse-container id=pv40:1.1><span>“Idaṁ mama ucchuvanaṁ mahantaṁ, </span></div><p><div class=verse-container id=pv40:1.2><span>Nibbattati puññaphalaṁ anappakaṁ; </span></div><p><div class=verse-container id=pv40:1.3><span>Taṁ dāni me na paribhogameti, </span></div><p><div class=verse-container id=pv40:1.4><span>Ācikkha bhante kissa ayaṁ vipāko. </span></div><p><div class=verse-container id=pv40:2.1><span>Haññāmi khajjāmi ca vāyamāmi, </span></div><p><div class=verse-container id=pv40:2.2><span>Parisakkāmi paribhuñjituṁ kiñci; </span></div><p><div class=verse-container id=pv40:2.3><span>Svāhaṁ chinnathāmo kapaṇo lālapāmi, </span></div><p><div class=verse-container id=pv40:2.4><span>Kissa kammassa ayaṁ vipāko. </span></div><p><div class=verse-container id=pv40:3.1><span>Vighāto cāhaṁ paripatāmi chamāyaṁ, </span></div><p><div class=verse-container id=pv40:3.2><span>Parivattāmi vāricarova ghamme; </span></div><p><div class=verse-container id=pv40:3.3><span>Rudato ca me assukā niggalanti, </span></div><p><div class=verse-container id=pv40:3.4><span>Ācikkha bhante kissa ayaṁ vipāko. </span></div><p><div class=verse-container id=pv40:4.1><span>Chāto kilanto ca pipāsito ca, </span></div><p><div class=verse-container id=pv40:4.2><span>Santassito sātasukhaṁ na vinde; </span></div><p><div class=verse-container id=pv40:4.3><span>Pucchāmi taṁ etamatthaṁ bhadante, </span></div><p><div class=verse-container id=pv40:4.4><span>Kathaṁ nu ucchuparibhogaṁ labheyyan”ti. </span></div><p><div class=verse-container id=pv40:5.1><span>“Pure tuvaṁ kammamakāsi attanā, </span></div><p><div class=verse-container id=pv40:5.2><span>Manussabhūto purimāya jātiyā; </span></div><p><div class=verse-container id=pv40:5.3><span>Ahañca taṁ etamatthaṁ vadāmi, </span></div><p><div class=verse-container id=pv40:5.4><span>Sutvāna tvaṁ etamatthaṁ vijāna. </span></div><p><div class=verse-container id=pv40:6.1><span>Ucchuṁ tuvaṁ khādamāno payāto, </span></div><p><div class=verse-container id=pv40:6.2><span>Puriso ca te piṭṭhito anvagacchi; </span></div><p><div class=verse-container id=pv40:6.3><span>So ca taṁ paccāsanto kathesi, </span></div><p><div class=verse-container id=pv40:6.4><span>Tassa tuvaṁ na kiñci ālapittha. </span></div><p><div class=verse-container id=pv40:7.1><span>So ca taṁ abhaṇantaṁ ayāci, </span></div><p><div class=verse-container id=pv40:7.2><span>‘Dehayya ucchun’ti ca taṁ avoca; </span></div><p><div class=verse-container id=pv40:7.3><span>Tassa tuvaṁ piṭṭhito ucchuṁ adāsi, </span></div><p><div class=verse-container id=pv40:7.4><span>Tassetaṁ kammassa ayaṁ vipāko. </span></div><p><div class=verse-container id=pv40:8.1><span>Iṅgha tvaṁ gantvāna piṭṭhito gaṇheyyāsi, </span></div><p><div class=verse-container id=pv40:8.2><span>Gahetvāna taṁ khādassu yāvadatthaṁ; </span></div><p><div class=verse-container id=pv40:8.3><span>Teneva tvaṁ attamano bhavissasi, </span></div><p><div class=verse-container id=pv40:8.4><span>Haṭṭho cudaggo ca pamodito cā”ti. </span></div><p><div class=verse-container id=pv40:9.1><span>Gantvāna so piṭṭhito aggahesi, </span></div><p><div class=verse-container id=pv40:9.2><span>Gahetvāna taṁ khādi yāvadatthaṁ; </span></div><p><div class=verse-container id=pv40:9.3><span>Teneva so attamano ahosi, </span></div><p><div class=verse-container id=pv40:9.4><span>Haṭṭho cudaggo ca pamodito cāti. </span></div><p><div class=verse-container id=pv40:10.1><span>Ucchupetavatthu pañcamaṁ. </span></div><div class=flex-between><a href=/canon/en/pli/ms/sutta/kn/pv/pv0039.html>Previous</a><a href=/canon/en/pli/ms/sutta/kn/pv/pv0041.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>