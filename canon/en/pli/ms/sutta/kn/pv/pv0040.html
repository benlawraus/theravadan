<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0039.html>Previous</a><a href=/canon/en/pli/ms/sutta/kn/pv/pv0041.html>Next</a></div><p id=pv40:0.1><span class=root>Petavatthu </span><br><p id=pv40:0.2><span class=root>Mahāvagga </span><br><p id=pv40:0.3><span class="root big-bold">5. Ucchupetavatthu </span><br><p id=pv40:1.1><span class=root>“Idaṁ mama ucchuvanaṁ mahantaṁ, </span><br><p id=pv40:1.2><span class=root>Nibbattati puññaphalaṁ anappakaṁ; </span><br><p id=pv40:1.3><span class=root>Taṁ dāni me na paribhogameti, </span><br><p id=pv40:1.4><span class=root>Ācikkha bhante kissa ayaṁ vipāko. </span><br><p id=pv40:2.1><span class=root>Haññāmi khajjāmi ca vāyamāmi, </span><br><p id=pv40:2.2><span class=root>Parisakkāmi paribhuñjituṁ kiñci; </span><br><p id=pv40:2.3><span class=root>Svāhaṁ chinnathāmo kapaṇo lālapāmi, </span><br><p id=pv40:2.4><span class=root>Kissa kammassa ayaṁ vipāko. </span><br><p id=pv40:3.1><span class=root>Vighāto cāhaṁ paripatāmi chamāyaṁ, </span><br><p id=pv40:3.2><span class=root>Parivattāmi vāricarova ghamme; </span><br><p id=pv40:3.3><span class=root>Rudato ca me assukā niggalanti, </span><br><p id=pv40:3.4><span class=root>Ācikkha bhante kissa ayaṁ vipāko. </span><br><p id=pv40:4.1><span class=root>Chāto kilanto ca pipāsito ca, </span><br><p id=pv40:4.2><span class=root>Santassito sātasukhaṁ na vinde; </span><br><p id=pv40:4.3><span class=root>Pucchāmi taṁ etamatthaṁ bhadante, </span><br><p id=pv40:4.4><span class=root>Kathaṁ nu ucchuparibhogaṁ labheyyan”ti. </span><br><p id=pv40:5.1><span class=root>“Pure tuvaṁ kammamakāsi attanā, </span><br><p id=pv40:5.2><span class=root>Manussabhūto purimāya jātiyā; </span><br><p id=pv40:5.3><span class=root>Ahañca taṁ etamatthaṁ vadāmi, </span><br><p id=pv40:5.4><span class=root>Sutvāna tvaṁ etamatthaṁ vijāna. </span><br><p id=pv40:6.1><span class=root>Ucchuṁ tuvaṁ khādamāno payāto, </span><br><p id=pv40:6.2><span class=root>Puriso ca te piṭṭhito anvagacchi; </span><br><p id=pv40:6.3><span class=root>So ca taṁ paccāsanto kathesi, </span><br><p id=pv40:6.4><span class=root>Tassa tuvaṁ na kiñci ālapittha. </span><br><p id=pv40:7.1><span class=root>So ca taṁ abhaṇantaṁ ayāci, </span><br><p id=pv40:7.2><span class=root>‘Dehayya ucchun’ti ca taṁ avoca; </span><br><p id=pv40:7.3><span class=root>Tassa tuvaṁ piṭṭhito ucchuṁ adāsi, </span><br><p id=pv40:7.4><span class=root>Tassetaṁ kammassa ayaṁ vipāko. </span><br><p id=pv40:8.1><span class=root>Iṅgha tvaṁ gantvāna piṭṭhito gaṇheyyāsi, </span><br><p id=pv40:8.2><span class=root>Gahetvāna taṁ khādassu yāvadatthaṁ; </span><br><p id=pv40:8.3><span class=root>Teneva tvaṁ attamano bhavissasi, </span><br><p id=pv40:8.4><span class=root>Haṭṭho cudaggo ca pamodito cā”ti. </span><br><p id=pv40:9.1><span class=root>Gantvāna so piṭṭhito aggahesi, </span><br><p id=pv40:9.2><span class=root>Gahetvāna taṁ khādi yāvadatthaṁ; </span><br><p id=pv40:9.3><span class=root>Teneva so attamano ahosi, </span><br><p id=pv40:9.4><span class=root>Haṭṭho cudaggo ca pamodito cāti. </span><br><p id=pv40:10.1><span class=root>Ucchupetavatthu pañcamaṁ. </span><br></main><footer class="container footer"><small><a href=/about>Contact info</a></small></footer>