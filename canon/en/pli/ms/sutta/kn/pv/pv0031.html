<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0030.html>Previous</a><a href=/canon/en/pli/ms/sutta/kn/pv/pv0032.html>Next</a></div><p><div class=verse-container id=pv31:0.1><span>Petavatthu </span></div><p><div class=verse-container id=pv31:0.2><span>Cūḷavagga </span></div><p><div class=verse-container id=pv31:0.3><span class=big-bold>6. Seriṇīpetivatthu </span></div><p><div class=verse-container id=pv31:1.1><span>“Naggā dubbaṇṇarūpāsi, </span></div><p><div class=verse-container id=pv31:1.2><span>kisā dhamanisanthatā; </span></div><p><div class=verse-container id=pv31:1.3><span>Upphāsulike kisike, </span></div><p><div class=verse-container id=pv31:1.4><span>kā nu tvaṁ idha tiṭṭhasī”ti. </span></div><p><div class=verse-container id=pv31:2.1><span>“Ahaṁ bhadante petīmhi, </span></div><p><div class=verse-container id=pv31:2.2><span>duggatā yamalokikā; </span></div><p><div class=verse-container id=pv31:2.3><span>Pāpakammaṁ karitvāna, </span></div><p><div class=verse-container id=pv31:2.4><span>petalokaṁ ito gatā”ti. </span></div><p><div class=verse-container id=pv31:3.1><span>“Kiṁ nu kāyena vācāya, </span></div><p><div class=verse-container id=pv31:3.2><span>manasā dukkaṭaṁ kataṁ; </span></div><p><div class=verse-container id=pv31:3.3><span>Kissa kammavipākena, </span></div><p><div class=verse-container id=pv31:3.4><span>petalokaṁ ito gatā”ti. </span></div><p><div class=verse-container id=pv31:4.1><span>“Anāvaṭesu titthesu, </span></div><p><div class=verse-container id=pv31:4.2><span>viciniṁ aḍḍhamāsakaṁ; </span></div><p><div class=verse-container id=pv31:4.3><span>Santesu deyyadhammesu, </span></div><p><div class=verse-container id=pv31:4.4><span>dīpaṁ nākāsimattano. </span></div><p><div class=verse-container id=pv31:5.1><span>Nadiṁ upemi tasitā, </span></div><p><div class=verse-container id=pv31:5.2><span>rittakā parivattati; </span></div><p><div class=verse-container id=pv31:5.3><span>Chāyaṁ upemi uṇhesu, </span></div><p><div class=verse-container id=pv31:5.4><span>ātapo parivattati. </span></div><p><div class=verse-container id=pv31:6.1><span>Aggivaṇṇo ca me vāto, </span></div><p><div class=verse-container id=pv31:6.2><span>ḍahanto upavāyati; </span></div><p><div class=verse-container id=pv31:6.3><span>Etañca bhante arahāmi, </span></div><p><div class=verse-container id=pv31:6.4><span>aññañca pāpakaṁ tato. </span></div><p><div class=verse-container id=pv31:7.1><span>Gantvāna hatthiniṁ puraṁ, </span></div><p><div class=verse-container id=pv31:7.2><span>vajjesi mayha mātaraṁ; </span></div><p><div class=verse-container id=pv31:7.3><span>‘Dhītā ca te mayā diṭṭhā, </span></div><p><div class=verse-container id=pv31:7.4><span>duggatā yamalokikā; </span></div><p><div class=verse-container id=pv31:7.5><span>Pāpakammaṁ karitvāna, </span></div><p><div class=verse-container id=pv31:7.6><span>petalokaṁ ito gatā’. </span></div><p><div class=verse-container id=pv31:8.1><span>Atthi me ettha nikkhittaṁ, </span></div><p><div class=verse-container id=pv31:8.2><span>anakkhātañca taṁ mayā; </span></div><p><div class=verse-container id=pv31:8.3><span>Cattārisatasahassāni, </span></div><p><div class=verse-container id=pv31:8.4><span>pallaṅkassa ca heṭṭhato. </span></div><p><div class=verse-container id=pv31:9.1><span>Tato me dānaṁ dadatu, </span></div><p><div class=verse-container id=pv31:9.2><span>tassā ca hotu jīvikā; </span></div><p><div class=verse-container id=pv31:9.3><span>Dānaṁ datvā ca me mātā, </span></div><p><div class=verse-container id=pv31:9.4><span>dakkhiṇaṁ anudicchatu; </span></div><p><div class=verse-container id=pv31:9.5><span>Tadāhaṁ sukhitā hessaṁ, </span></div><p><div class=verse-container id=pv31:9.6><span>sabbakāmasamiddhinī”ti. </span></div><p><div class=verse-container id=pv31:10.1><span>“Sādhū”ti so paṭissutvā, </span></div><p><div class=verse-container id=pv31:10.2><span>gantvāna hatthiniṁ puraṁ; </span></div><p><div class=verse-container id=pv31:10.3><span>Avoca tassā mātaraṁ—</span></div><p><div class=verse-container id=pv31:11.1><span>“Dhītā ca te mayā diṭṭhā, </span></div><p><div class=verse-container id=pv31:11.2><span>duggatā yamalokikā; </span></div><p><div class=verse-container id=pv31:11.3><span>Pāpakammaṁ karitvāna, </span></div><p><div class=verse-container id=pv31:11.4><span>petalokaṁ ito gatā. </span></div><p><div class=verse-container id=pv31:12.1><span>Sā maṁ tattha samādapesi, (…) </span></div><p><div class=verse-container id=pv31:12.2><span>Vajjesi mayha mātaraṁ; </span></div><p><div class=verse-container id=pv31:12.3><span>‘Dhītā ca te mayā diṭṭhā, </span></div><p><div class=verse-container id=pv31:12.4><span>Duggatā yamalokikā; </span></div><p><div class=verse-container id=pv31:12.5><span>Pāpakammaṁ karitvāna, </span></div><p><div class=verse-container id=pv31:12.6><span>Petalokaṁ ito gatā. </span></div><p><div class=verse-container id=pv31:13.1><span>Atthi ca me ettha nikkhittaṁ, </span></div><p><div class=verse-container id=pv31:13.2><span>anakkhātañca taṁ mayā; </span></div><p><div class=verse-container id=pv31:13.3><span>Cattārisatasahassāni, </span></div><p><div class=verse-container id=pv31:13.4><span>pallaṅkassa ca heṭṭhato. </span></div><p><div class=verse-container id=pv31:14.1><span>Tato me dānaṁ dadatu, </span></div><p><div class=verse-container id=pv31:14.2><span>tassā ca hotu jīvikā; </span></div><p><div class=verse-container id=pv31:14.3><span>Dānaṁ datvā ca me mātā, </span></div><p><div class=verse-container id=pv31:14.4><span>dakkhiṇaṁ anudicchatu (…); </span></div><p><div class=verse-container id=pv31:14.5><span>Tadāhaṁ sukhitā hessaṁ, </span></div><p><div class=verse-container id=pv31:14.6><span>sabbakāmasamiddhinī’”ti. </span></div><p><div class=verse-container id=pv31:15.1><span>Tato hi sā dānamadā, </span></div><p><div class=verse-container id=pv31:15.2><span>tassā dakkhiṇamādisī; </span></div><p><div class=verse-container id=pv31:15.3><span>Petī ca sukhitā āsi, </span></div><p><div class=verse-container id=pv31:15.4><span>tassā cāsi sujīvikāti. </span></div><p><div class=verse-container id=pv31:16.1><span>Seriṇīpetivatthu chaṭṭhaṁ. </span></div><div class=flex-between><a href=/canon/en/pli/ms/sutta/kn/pv/pv0030.html>Previous</a><a href=/canon/en/pli/ms/sutta/kn/pv/pv0032.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>