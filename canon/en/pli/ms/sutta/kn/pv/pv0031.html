<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0030.html>Previous</a><a href=/canon/en/pli/ms/sutta/kn/pv/pv0032.html>Next</a></div><p id=pv31:0.1><span class=root>Petavatthu </span><br><p id=pv31:0.2><span class=root>Cūḷavagga </span><br><p id=pv31:0.3><span class="root big-bold">6. Seriṇīpetivatthu </span><br><p id=pv31:1.1><span class=root>“Naggā dubbaṇṇarūpāsi, </span><br><p id=pv31:1.2><span class=root>kisā dhamanisanthatā; </span><br><p id=pv31:1.3><span class=root>Upphāsulike kisike, </span><br><p id=pv31:1.4><span class=root>kā nu tvaṁ idha tiṭṭhasī”ti. </span><br><p id=pv31:2.1><span class=root>“Ahaṁ bhadante petīmhi, </span><br><p id=pv31:2.2><span class=root>duggatā yamalokikā; </span><br><p id=pv31:2.3><span class=root>Pāpakammaṁ karitvāna, </span><br><p id=pv31:2.4><span class=root>petalokaṁ ito gatā”ti. </span><br><p id=pv31:3.1><span class=root>“Kiṁ nu kāyena vācāya, </span><br><p id=pv31:3.2><span class=root>manasā dukkaṭaṁ kataṁ; </span><br><p id=pv31:3.3><span class=root>Kissa kammavipākena, </span><br><p id=pv31:3.4><span class=root>petalokaṁ ito gatā”ti. </span><br><p id=pv31:4.1><span class=root>“Anāvaṭesu titthesu, </span><br><p id=pv31:4.2><span class=root>viciniṁ aḍḍhamāsakaṁ; </span><br><p id=pv31:4.3><span class=root>Santesu deyyadhammesu, </span><br><p id=pv31:4.4><span class=root>dīpaṁ nākāsimattano. </span><br><p id=pv31:5.1><span class=root>Nadiṁ upemi tasitā, </span><br><p id=pv31:5.2><span class=root>rittakā parivattati; </span><br><p id=pv31:5.3><span class=root>Chāyaṁ upemi uṇhesu, </span><br><p id=pv31:5.4><span class=root>ātapo parivattati. </span><br><p id=pv31:6.1><span class=root>Aggivaṇṇo ca me vāto, </span><br><p id=pv31:6.2><span class=root>ḍahanto upavāyati; </span><br><p id=pv31:6.3><span class=root>Etañca bhante arahāmi, </span><br><p id=pv31:6.4><span class=root>aññañca pāpakaṁ tato. </span><br><p id=pv31:7.1><span class=root>Gantvāna hatthiniṁ puraṁ, </span><br><p id=pv31:7.2><span class=root>vajjesi mayha mātaraṁ; </span><br><p id=pv31:7.3><span class=root>‘Dhītā ca te mayā diṭṭhā, </span><br><p id=pv31:7.4><span class=root>duggatā yamalokikā; </span><br><p id=pv31:7.5><span class=root>Pāpakammaṁ karitvāna, </span><br><p id=pv31:7.6><span class=root>petalokaṁ ito gatā’. </span><br><p id=pv31:8.1><span class=root>Atthi me ettha nikkhittaṁ, </span><br><p id=pv31:8.2><span class=root>anakkhātañca taṁ mayā; </span><br><p id=pv31:8.3><span class=root>Cattārisatasahassāni, </span><br><p id=pv31:8.4><span class=root>pallaṅkassa ca heṭṭhato. </span><br><p id=pv31:9.1><span class=root>Tato me dānaṁ dadatu, </span><br><p id=pv31:9.2><span class=root>tassā ca hotu jīvikā; </span><br><p id=pv31:9.3><span class=root>Dānaṁ datvā ca me mātā, </span><br><p id=pv31:9.4><span class=root>dakkhiṇaṁ anudicchatu; </span><br><p id=pv31:9.5><span class=root>Tadāhaṁ sukhitā hessaṁ, </span><br><p id=pv31:9.6><span class=root>sabbakāmasamiddhinī”ti. </span><br><p id=pv31:10.1><span class=root>“Sādhū”ti so paṭissutvā, </span><br><p id=pv31:10.2><span class=root>gantvāna hatthiniṁ puraṁ; </span><br><p id=pv31:10.3><span class=root>Avoca tassā mātaraṁ—</span><br><p id=pv31:11.1><span class=root>“Dhītā ca te mayā diṭṭhā, </span><br><p id=pv31:11.2><span class=root>duggatā yamalokikā; </span><br><p id=pv31:11.3><span class=root>Pāpakammaṁ karitvāna, </span><br><p id=pv31:11.4><span class=root>petalokaṁ ito gatā. </span><br><p id=pv31:12.1><span class=root>Sā maṁ tattha samādapesi, (…) </span><br><p id=pv31:12.2><span class=root>Vajjesi mayha mātaraṁ; </span><br><p id=pv31:12.3><span class=root>‘Dhītā ca te mayā diṭṭhā, </span><br><p id=pv31:12.4><span class=root>Duggatā yamalokikā; </span><br><p id=pv31:12.5><span class=root>Pāpakammaṁ karitvāna, </span><br><p id=pv31:12.6><span class=root>Petalokaṁ ito gatā. </span><br><p id=pv31:13.1><span class=root>Atthi ca me ettha nikkhittaṁ, </span><br><p id=pv31:13.2><span class=root>anakkhātañca taṁ mayā; </span><br><p id=pv31:13.3><span class=root>Cattārisatasahassāni, </span><br><p id=pv31:13.4><span class=root>pallaṅkassa ca heṭṭhato. </span><br><p id=pv31:14.1><span class=root>Tato me dānaṁ dadatu, </span><br><p id=pv31:14.2><span class=root>tassā ca hotu jīvikā; </span><br><p id=pv31:14.3><span class=root>Dānaṁ datvā ca me mātā, </span><br><p id=pv31:14.4><span class=root>dakkhiṇaṁ anudicchatu (…); </span><br><p id=pv31:14.5><span class=root>Tadāhaṁ sukhitā hessaṁ, </span><br><p id=pv31:14.6><span class=root>sabbakāmasamiddhinī’”ti. </span><br><p id=pv31:15.1><span class=root>Tato hi sā dānamadā, </span><br><p id=pv31:15.2><span class=root>tassā dakkhiṇamādisī; </span><br><p id=pv31:15.3><span class=root>Petī ca sukhitā āsi, </span><br><p id=pv31:15.4><span class=root>tassā cāsi sujīvikāti. </span><br><p id=pv31:16.1><span class=root>Seriṇīpetivatthu chaṭṭhaṁ. </span><br></main><footer class="container footer"><small><a href=/about/>Contact info</a></small></footer>