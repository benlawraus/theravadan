<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0024.html>Previous</a><a href=/canon/en/pli/ms/sutta/kn/pv/pv0026.html>Next</a></div><p><div class=verse-container id=pv25:0.1><span>Petavatthu </span></div><p><div class=verse-container id=pv25:0.2><span>Ubbarivagga </span></div><p><div class=verse-container id=pv25:0.3><span class=big-bold>13. Ubbaripetavatthu </span></div><p><div class=verse-container id=pv25:1.1><span>Ahu rājā brahmadatto, </span></div><p><div class=verse-container id=pv25:1.2><span>pañcālānaṁ rathesabho; </span></div><p><div class=verse-container id=pv25:1.3><span>Ahorattānamaccayā, </span></div><p><div class=verse-container id=pv25:1.4><span>rājā kālamakrubbatha. </span></div><p><div class=verse-container id=pv25:2.1><span>Tassa āḷāhanaṁ gantvā, </span></div><p><div class=verse-container id=pv25:2.2><span>bhariyā kandati ubbarī; </span></div><p><div class=verse-container id=pv25:2.3><span>Brahmadattaṁ apassantī, </span></div><p><div class=verse-container id=pv25:2.4><span>brahmadattāti kandati. </span></div><p><div class=verse-container id=pv25:3.1><span>Isi ca tattha āgacchi, </span></div><p><div class=verse-container id=pv25:3.2><span>sampannacaraṇo muni; </span></div><p><div class=verse-container id=pv25:3.3><span>So ca tattha apucchittha, </span></div><p><div class=verse-container id=pv25:3.4><span>ye tattha susamāgatā. </span></div><p><div class=verse-container id=pv25:4.1><span>“Kassa idaṁ āḷāhanaṁ, </span></div><p><div class=verse-container id=pv25:4.2><span>nānāgandhasameritaṁ; </span></div><p><div class=verse-container id=pv25:4.3><span>Kassāyaṁ kandati bhariyā, </span></div><p><div class=verse-container id=pv25:4.4><span>ito dūragataṁ patiṁ; </span></div><p><div class=verse-container id=pv25:4.5><span>Brahmadattaṁ apassantī, </span></div><p><div class=verse-container id=pv25:4.6><span>‘brahmadattā’ti kandati”. </span></div><p><div class=verse-container id=pv25:5.1><span>Te ca tattha viyākaṁsu, </span></div><p><div class=verse-container id=pv25:5.2><span>ye tattha susamāgatā; </span></div><p><div class=verse-container id=pv25:5.3><span>“Brahmadattassa bhadante, </span></div><p><div class=verse-container id=pv25:5.4><span>brahmadattassa mārisa. </span></div><p><div class=verse-container id=pv25:6.1><span>Tassa idaṁ āḷāhanaṁ, </span></div><p><div class=verse-container id=pv25:6.2><span>nānāgandhasameritaṁ; </span></div><p><div class=verse-container id=pv25:6.3><span>Tassāyaṁ kandati bhariyā, </span></div><p><div class=verse-container id=pv25:6.4><span>ito dūragataṁ patiṁ; </span></div><p><div class=verse-container id=pv25:6.5><span>Brahmadattaṁ apassantī, </span></div><p><div class=verse-container id=pv25:6.6><span>‘brahmadattā’ti kandati”. </span></div><p><div class=verse-container id=pv25:7.1><span>“Chaḷāsītisahassāni, </span></div><p><div class=verse-container id=pv25:7.2><span>brahmadattassanāmakā; </span></div><p><div class=verse-container id=pv25:7.3><span>Imasmiṁ āḷāhane daḍḍhā, </span></div><p><div class=verse-container id=pv25:7.4><span>tesaṁ kamanusocasī”ti. </span></div><p><div class=verse-container id=pv25:8.1><span>“Yo rājā cūḷanīputto, </span></div><p><div class=verse-container id=pv25:8.2><span>pañcālānaṁ rathesabho; </span></div><p><div class=verse-container id=pv25:8.3><span>Taṁ bhante anusocāmi, </span></div><p><div class=verse-container id=pv25:8.4><span>bhattāraṁ sabbakāmadan”ti. </span></div><p><div class=verse-container id=pv25:9.1><span>“Sabbe vāhesuṁ rājāno, </span></div><p><div class=verse-container id=pv25:9.2><span>brahmadattassanāmakā; </span></div><p><div class=verse-container id=pv25:9.3><span>Sabbeva cūḷanīputtā, </span></div><p><div class=verse-container id=pv25:9.4><span>pañcālānaṁ rathesabhā. </span></div><p><div class=verse-container id=pv25:10.1><span>Sabbesaṁ anupubbena, </span></div><p><div class=verse-container id=pv25:10.2><span>mahesittamakārayi; </span></div><p><div class=verse-container id=pv25:10.3><span>Kasmā purimake hitvā, </span></div><p><div class=verse-container id=pv25:10.4><span>pacchimaṁ anusocasī”ti. </span></div><p><div class=verse-container id=pv25:11.1><span>“Ātume itthibhūtāya, </span></div><p><div class=verse-container id=pv25:11.2><span>dīgharattāya mārisa; </span></div><p><div class=verse-container id=pv25:11.3><span>Yassā me itthibhūtāya, </span></div><p><div class=verse-container id=pv25:11.4><span>saṁsāre bahubhāsasī”ti. </span></div><p><div class=verse-container id=pv25:12.1><span>“Ahu itthī ahu puriso, </span></div><p><div class=verse-container id=pv25:12.2><span>pasuyonimpi āgamā; </span></div><p><div class=verse-container id=pv25:12.3><span>Evametaṁ atītānaṁ, </span></div><p><div class=verse-container id=pv25:12.4><span>pariyanto na dissatī”ti. </span></div><p><div class=verse-container id=pv25:13.1><span>“Ādittaṁ vata maṁ santaṁ, </span></div><p><div class=verse-container id=pv25:13.2><span>ghatasittaṁva pāvakaṁ; </span></div><p><div class=verse-container id=pv25:13.3><span>Vārinā viya osiñcaṁ, </span></div><p><div class=verse-container id=pv25:13.4><span>sabbaṁ nibbāpaye daraṁ. </span></div><p><div class=verse-container id=pv25:14.1><span>Abbahī vata me sallaṁ, </span></div><p><div class=verse-container id=pv25:14.2><span>sokaṁ hadayanissitaṁ; </span></div><p><div class=verse-container id=pv25:14.3><span>Yo me sokaparetāya, </span></div><p><div class=verse-container id=pv25:14.4><span>patisokaṁ apānudi. </span></div><p><div class=verse-container id=pv25:15.1><span>Sāhaṁ abbūḷhasallāsmi, </span></div><p><div class=verse-container id=pv25:15.2><span>sītibhūtāsmi nibbutā; </span></div><p><div class=verse-container id=pv25:15.3><span>Na socāmi na rodāmi, </span></div><p><div class=verse-container id=pv25:15.4><span>tava sutvā mahāmunī”ti. </span></div><p><div class=verse-container id=pv25:16.1><span>Tassa taṁ vacanaṁ sutvā, </span></div><p><div class=verse-container id=pv25:16.2><span>samaṇassa subhāsitaṁ; </span></div><p><div class=verse-container id=pv25:16.3><span>Pattacīvaramādāya, </span></div><p><div class=verse-container id=pv25:16.4><span>pabbaji anagāriyaṁ. </span></div><p><div class=verse-container id=pv25:17.1><span>Sā ca pabbajitā santā, </span></div><p><div class=verse-container id=pv25:17.2><span>agārasmā anagāriyaṁ; </span></div><p><div class=verse-container id=pv25:17.3><span>Mettacittaṁ abhāvesi, </span></div><p><div class=verse-container id=pv25:17.4><span>brahmalokūpapattiyā. </span></div><p><div class=verse-container id=pv25:18.1><span>Gāmā gāmaṁ vicarantī, </span></div><p><div class=verse-container id=pv25:18.2><span>nigame rājadhāniyo; </span></div><p><div class=verse-container id=pv25:18.3><span>Uruvelā nāma so gāmo, </span></div><p><div class=verse-container id=pv25:18.4><span>yattha kālamakrubbatha. </span></div><p><div class=verse-container id=pv25:19.1><span>Mettacittaṁ ābhāvetvā, </span></div><p><div class=verse-container id=pv25:19.2><span>brahmalokūpapattiyā; </span></div><p><div class=verse-container id=pv25:19.3><span>Itthicittaṁ virājetvā, </span></div><p><div class=verse-container id=pv25:19.4><span>brahmalokūpagā ahūti. </span></div><p><div class=verse-container id=pv25:20.1><span>Ubbaripetavatthu terasamaṁ. </span></div><p><div class=verse-container id=pv25:21.1><span>Ubbarivaggo dutiyo. </span></div><p><div class=verse-container id=pv25:22.1><span>Tassuddānaṁ </span></div><p><div class=verse-container id=pv25:23.1><span>Mocakaṁ mātā mattā ca, </span></div><p><div class=verse-container id=pv25:23.2><span>Nandā kuṇḍalīnā ghaṭo; </span></div><p><div class=verse-container id=pv25:23.3><span>Dve seṭṭhī tunnavāyo ca, </span></div><p><div class=verse-container id=pv25:23.4><span>Uttara suttakaṇṇa ubbarīti. </span></div><div class=flex-between><a href=/canon/en/pli/ms/sutta/kn/pv/pv0024.html>Previous</a><a href=/canon/en/pli/ms/sutta/kn/pv/pv0026.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>