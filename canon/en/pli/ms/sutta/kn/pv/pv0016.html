<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0015.html>Previous</a><a href=/canon/en/pli/ms/sutta/kn/pv/pv0017.html>Next</a></div><p><div class=verse-container id=pv16:0.1><span>Petavatthu </span></div><p><div class=verse-container id=pv16:0.2><span>Ubbarivagga </span></div><p><div class=verse-container id=pv16:0.3><span class=big-bold>4. Nandāpetivatthu </span></div><p><div class=verse-container id=pv16:1.1><span>“Kāḷī dubbaṇṇarūpāsi, </span></div><p><div class=verse-container id=pv16:1.2><span>pharusā bhīrudassanā; </span></div><p><div class=verse-container id=pv16:1.3><span>Piṅgalāsi kaḷārāsi, </span></div><p><div class=verse-container id=pv16:1.4><span>na taṁ maññāmi mānusin”ti. </span></div><p><div class=verse-container id=pv16:2.1><span>“Ahaṁ nandā nandisena, </span></div><p><div class=verse-container id=pv16:2.2><span>bhariyā te pure ahuṁ; </span></div><p><div class=verse-container id=pv16:2.3><span>Pāpakammaṁ karitvāna, </span></div><p><div class=verse-container id=pv16:2.4><span>petalokaṁ ito gatā”ti. </span></div><p><div class=verse-container id=pv16:3.1><span>“Kiṁ nu kāyena vācāya, </span></div><p><div class=verse-container id=pv16:3.2><span>manasā dukkaṭaṁ kataṁ; </span></div><p><div class=verse-container id=pv16:3.3><span>Kissa kammavipākena, </span></div><p><div class=verse-container id=pv16:3.4><span>petalokaṁ ito gatā”ti. </span></div><p><div class=verse-container id=pv16:4.1><span>“Caṇḍī ca pharusā cāsiṁ, </span></div><p><div class=verse-container id=pv16:4.2><span>tayi cāpi agāravā; </span></div><p><div class=verse-container id=pv16:4.3><span>Tāhaṁ duruttaṁ vatvāna, </span></div><p><div class=verse-container id=pv16:4.4><span>petalokaṁ ito gatā”ti. </span></div><p><div class=verse-container id=pv16:5.1><span>“Handuttarīyaṁ dadāmi te, </span></div><p><div class=verse-container id=pv16:5.2><span>imaṁ dussaṁ nivāsaya; </span></div><p><div class=verse-container id=pv16:5.3><span>Imaṁ dussaṁ nivāsetvā, </span></div><p><div class=verse-container id=pv16:5.4><span>ehi nessāmi taṁ gharaṁ. </span></div><p><div class=verse-container id=pv16:6.1><span>Vatthañca annapānañca, </span></div><p><div class=verse-container id=pv16:6.2><span>lacchasi tvaṁ gharaṁ gatā; </span></div><p><div class=verse-container id=pv16:6.3><span>Putte ca te passissasi, </span></div><p><div class=verse-container id=pv16:6.4><span>suṇisāyo ca dakkhasī”ti. </span></div><p><div class=verse-container id=pv16:7.1><span>“Hatthena hatthe te dinnaṁ, </span></div><p><div class=verse-container id=pv16:7.2><span>na mayhaṁ upakappati; </span></div><p><div class=verse-container id=pv16:7.3><span>Bhikkhū ca sīlasampanne, </span></div><p><div class=verse-container id=pv16:7.4><span>vītarāge bahussute. </span></div><p><div class=verse-container id=pv16:8.1><span>Tappehi annapānena, </span></div><p><div class=verse-container id=pv16:8.2><span>mama dakkhiṇamādisa; </span></div><p><div class=verse-container id=pv16:8.3><span>Tadāhaṁ sukhitā hessaṁ, </span></div><p><div class=verse-container id=pv16:8.4><span>sabbakāmasamiddhinī”ti. </span></div><p><div class=verse-container id=pv16:9.1><span>Sādhūti so paṭissutvā, </span></div><p><div class=verse-container id=pv16:9.2><span>dānaṁ vipulamākiri; </span></div><p><div class=verse-container id=pv16:9.3><span>Annaṁ pānaṁ khādanīyaṁ, </span></div><p><div class=verse-container id=pv16:9.4><span>vatthasenāsanāni ca; </span></div><p><div class=verse-container id=pv16:9.5><span>Chattaṁ gandhañca mālañca, </span></div><p><div class=verse-container id=pv16:9.6><span>vividhā ca upāhanā. </span></div><p><div class=verse-container id=pv16:10.1><span>Bhikkhū ca sīlasampanne, </span></div><p><div class=verse-container id=pv16:10.2><span>vītarāge bahussute; </span></div><p><div class=verse-container id=pv16:10.3><span>Tappetvā annapānena, </span></div><p><div class=verse-container id=pv16:10.4><span>tassā dakkhiṇamādisī. </span></div><p><div class=verse-container id=pv16:11.1><span>Samanantarānuddiṭṭhe, </span></div><p><div class=verse-container id=pv16:11.2><span>vipāko udapajjatha; </span></div><p><div class=verse-container id=pv16:11.3><span>Bhojanacchādanapānīyaṁ, </span></div><p><div class=verse-container id=pv16:11.4><span>dakkhiṇāya idaṁ phalaṁ. </span></div><p><div class=verse-container id=pv16:12.1><span>Tato suddhā sucivasanā, </span></div><p><div class=verse-container id=pv16:12.2><span>kāsikuttamadhārinī; </span></div><p><div class=verse-container id=pv16:12.3><span>Vicittavatthābharaṇā, </span></div><p><div class=verse-container id=pv16:12.4><span>sāmikaṁ upasaṅkami. </span></div><p><div class=verse-container id=pv16:13.1><span>“Abhikkantena vaṇṇena, </span></div><p><div class=verse-container id=pv16:13.2><span>yā tvaṁ tiṭṭhasi devate; </span></div><p><div class=verse-container id=pv16:13.3><span>Obhāsentī disā sabbā, </span></div><p><div class=verse-container id=pv16:13.4><span>osadhī viya tārakā. </span></div><p><div class=verse-container id=pv16:14.1><span>Kena tetādiso vaṇṇo, </span></div><p><div class=verse-container id=pv16:14.2><span>kena te idha mijjhati; </span></div><p><div class=verse-container id=pv16:14.3><span>Uppajjanti ca te bhogā, </span></div><p><div class=verse-container id=pv16:14.4><span>ye keci manaso piyā. </span></div><p><div class=verse-container id=pv16:15.1><span>Pucchāmi taṁ devi mahānubhāve, </span></div><p><div class=verse-container id=pv16:15.2><span>Manussabhūtā kimakāsi puññaṁ; </span></div><p><div class=verse-container id=pv16:15.3><span>Kenāsi evaṁ jalitānubhāvā, </span></div><p><div class=verse-container id=pv16:15.4><span>Vaṇṇo ca te sabbadisā pabhāsatī”ti. </span></div><p><div class=verse-container id=pv16:16.1><span>“Ahaṁ nandā nandisena, </span></div><p><div class=verse-container id=pv16:16.2><span>bhariyā te pure ahuṁ; </span></div><p><div class=verse-container id=pv16:16.3><span>Pāpakammaṁ karitvāna, </span></div><p><div class=verse-container id=pv16:16.4><span>petalokaṁ ito gatā. </span></div><p><div class=verse-container id=pv16:17.1><span>Tava dinnena dānena, </span></div><p><div class=verse-container id=pv16:17.2><span>modāmi akutobhayā; </span></div><p><div class=verse-container id=pv16:17.3><span>Ciraṁ jīva gahapati, </span></div><p><div class=verse-container id=pv16:17.4><span>saha sabbehi ñātibhi; </span></div><p><div class=verse-container id=pv16:17.5><span>Asokaṁ virajaṁ khemaṁ, </span></div><p><div class=verse-container id=pv16:17.6><span>āvāsaṁ vasavattinaṁ. </span></div><p><div class=verse-container id=pv16:18.1><span>Idha dhammaṁ caritvāna, </span></div><p><div class=verse-container id=pv16:18.2><span>Dānaṁ datvā gahapati; </span></div><p><div class=verse-container id=pv16:18.3><span>Vineyya maccheramalaṁ samūlaṁ, </span></div><p><div class=verse-container id=pv16:18.4><span>Anindito saggamupehi ṭhānan”ti. </span></div><p><div class=verse-container id=pv16:19.1><span>Nandāpetivatthu catutthaṁ. </span></div><div class=flex-between><a href=/canon/en/pli/ms/sutta/kn/pv/pv0015.html>Previous</a><a href=/canon/en/pli/ms/sutta/kn/pv/pv0017.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>