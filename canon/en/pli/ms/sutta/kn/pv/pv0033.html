<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0032.html>Previous</a><a href=/canon/en/pli/ms/sutta/kn/pv/pv0034.html>Next</a></div><p><div class=verse-container id=pv33:0.1><span>Petavatthu </span></div><p><div class=verse-container id=pv33:0.2><span>Cūḷavagga </span></div><p><div class=verse-container id=pv33:0.3><span class=big-bold>8. Dutiyamigaluddakapetavatthu </span></div><p><div class=verse-container id=pv33:1.1><span>“Kūṭāgāre ca pāsāde, </span></div><p><div class=verse-container id=pv33:1.2><span>pallaṅke gonakatthate; </span></div><p><div class=verse-container id=pv33:1.3><span>Pañcaṅgikena turiyena, </span></div><p><div class=verse-container id=pv33:1.4><span>ramasi suppavādite. </span></div><p><div class=verse-container id=pv33:2.1><span>Tato ratyā vivasāne, </span></div><p><div class=verse-container id=pv33:2.2><span>sūriyuggamanaṁ pati; </span></div><p><div class=verse-container id=pv33:2.3><span>Apaviddho susānasmiṁ, </span></div><p><div class=verse-container id=pv33:2.4><span>bahudukkhaṁ nigacchasi. </span></div><p><div class=verse-container id=pv33:3.1><span>Kiṁ nu kāyena vācāya, </span></div><p><div class=verse-container id=pv33:3.2><span>manasā dukkaṭaṁ kataṁ; </span></div><p><div class=verse-container id=pv33:3.3><span>Kissa kammavipākena, </span></div><p><div class=verse-container id=pv33:3.4><span>idaṁ dukkhaṁ nigacchasi”. </span></div><p><div class=verse-container id=pv33:4.1><span>“Ahaṁ rājagahe ramme, </span></div><p><div class=verse-container id=pv33:4.2><span>ramaṇīye giribbaje; </span></div><p><div class=verse-container id=pv33:4.3><span>Migaluddo pure āsiṁ, </span></div><p><div class=verse-container id=pv33:4.4><span>luddo cāsimasaññato. </span></div><p><div class=verse-container id=pv33:5.1><span>Tassa me sahāyo suhadayo, </span></div><p><div class=verse-container id=pv33:5.2><span>Saddho āsi upāsako; </span></div><p><div class=verse-container id=pv33:5.3><span>Tassa kulupako bhikkhu, </span></div><p><div class=verse-container id=pv33:5.4><span>Āsi gotamasāvako; </span></div><p><div class=verse-container id=pv33:5.5><span>Sopi maṁ anukampanto, </span></div><p><div class=verse-container id=pv33:5.6><span>Nivāresi punappunaṁ. </span></div><p><div class=verse-container id=pv33:6.1><span>‘Mākāsi pāpakaṁ kammaṁ, </span></div><p><div class=verse-container id=pv33:6.2><span>Mā tāta duggatiṁ agā; </span></div><p><div class=verse-container id=pv33:6.3><span>Sace icchasi pecca sukhaṁ, </span></div><p><div class=verse-container id=pv33:6.4><span>Virama pāṇavadhā asaṁyamā’. </span></div><p><div class=verse-container id=pv33:7.1><span>Tassāhaṁ vacanaṁ sutvā, </span></div><p><div class=verse-container id=pv33:7.2><span>Sukhakāmassa hitānukampino; </span></div><p><div class=verse-container id=pv33:7.3><span>Nākāsiṁ sakalānusāsaniṁ, </span></div><p><div class=verse-container id=pv33:7.4><span>Cirapāpābhirato abuddhimā. </span></div><p><div class=verse-container id=pv33:8.1><span>So maṁ puna bhūrisumedhaso, </span></div><p><div class=verse-container id=pv33:8.2><span>Anukampāya saṁyame nivesayi; </span></div><p><div class=verse-container id=pv33:8.3><span>‘Sace divā hanasi pāṇino, </span></div><p><div class=verse-container id=pv33:8.4><span>Atha te rattiṁ bhavatu saṁyamo’. </span></div><p><div class=verse-container id=pv33:9.1><span>Svāhaṁ divā hanitvā pāṇino, </span></div><p><div class=verse-container id=pv33:9.2><span>Virato rattimahosi saññato; </span></div><p><div class=verse-container id=pv33:9.3><span>Rattāhaṁ paricāremi, </span></div><p><div class=verse-container id=pv33:9.4><span>Divā khajjāmi duggato. </span></div><p><div class=verse-container id=pv33:10.1><span>Tassa kammassa kusalassa, </span></div><p><div class=verse-container id=pv33:10.2><span>Anubhomi rattiṁ amānusiṁ; </span></div><p><div class=verse-container id=pv33:10.3><span>Divā paṭihatāva kukkurā, </span></div><p><div class=verse-container id=pv33:10.4><span>Upadhāvanti samantā khādituṁ. </span></div><p><div class=verse-container id=pv33:11.1><span>Ye ca te satatānuyogino, </span></div><p><div class=verse-container id=pv33:11.2><span>Dhuvaṁ payuttā sugatassa sāsane; </span></div><p><div class=verse-container id=pv33:11.3><span>Maññāmi te amatameva kevalaṁ, </span></div><p><div class=verse-container id=pv33:11.4><span>Adhigacchanti padaṁ asaṅkhatan”ti. </span></div><p><div class=verse-container id=pv33:12.1><span>Dutiyamigaluddakapetavatthu aṭṭhamaṁ. </span></div><div class=flex-between><a href=/canon/en/pli/ms/sutta/kn/pv/pv0032.html>Previous</a><a href=/canon/en/pli/ms/sutta/kn/pv/pv0034.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>