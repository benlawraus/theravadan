<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0027.html>Previous</a><a href=/canon/en/pli/ms/sutta/kn/pv/pv0029.html>Next</a></div><p><div class=verse-container id=pv28:0.1><span>Petavatthu </span></div><p><div class=verse-container id=pv28:0.2><span>Cūḷavagga </span></div><p><div class=verse-container id=pv28:0.3><span class=big-bold>3. Rathakārapetivatthu </span></div><p><div class=verse-container id=pv28:1.1><span>“Veḷuriyathambhaṁ ruciraṁ pabhassaraṁ, </span></div><p><div class=verse-container id=pv28:1.2><span>Vimānamāruyha anekacittaṁ; </span></div><p><div class=verse-container id=pv28:1.3><span>Tatthacchasi devi mahānubhāve, </span></div><p><div class=verse-container id=pv28:1.4><span>Pathaddhani pannaraseva cando. </span></div><p><div class=verse-container id=pv28:2.1><span>Vaṇṇo ca te kanakassa sannibho, </span></div><p><div class=verse-container id=pv28:2.2><span>Uttattarūpo bhusa dassaneyyo; </span></div><p><div class=verse-container id=pv28:2.3><span>Pallaṅkaseṭṭhe atule nisinnā, </span></div><p><div class=verse-container id=pv28:2.4><span>Ekā tuvaṁ natthi ca tuyha sāmiko. </span></div><p><div class=verse-container id=pv28:3.1><span>Imā ca te pokkharaṇī samantā, </span></div><p><div class=verse-container id=pv28:3.2><span>Pahūtamalyā bahupuṇḍarīkā; </span></div><p><div class=verse-container id=pv28:3.3><span>Suvaṇṇacuṇṇehi samantamotthatā, </span></div><p><div class=verse-container id=pv28:3.4><span>Na tattha paṅko paṇako ca vijjati. </span></div><p><div class=verse-container id=pv28:4.1><span>Haṁsā cime dassanīyā manoramā, </span></div><p><div class=verse-container id=pv28:4.2><span>Udakasmimanupariyanti sabbadā; </span></div><p><div class=verse-container id=pv28:4.3><span>Samayya vaggūpanadanti sabbe, </span></div><p><div class=verse-container id=pv28:4.4><span>Bindussarā dundubhīnaṁva ghoso. </span></div><p><div class=verse-container id=pv28:5.1><span>Daddallamānā yasasā yasassinī, </span></div><p><div class=verse-container id=pv28:5.2><span>Nāvāya ca tvaṁ avalamba tiṭṭhasi; </span></div><p><div class=verse-container id=pv28:5.3><span>Āḷārapamhe hasite piyaṁvade, </span></div><p><div class=verse-container id=pv28:5.4><span>Sabbaṅgakalyāṇi bhusaṁ virocasi. </span></div><p><div class=verse-container id=pv28:6.1><span>Idaṁ vimānaṁ virajaṁ same ṭhitaṁ, </span></div><p><div class=verse-container id=pv28:6.2><span>Uyyānavantaṁ ratinandivaḍḍhanaṁ; </span></div><p><div class=verse-container id=pv28:6.3><span>Icchāmahaṁ nāri anomadassane, </span></div><p><div class=verse-container id=pv28:6.4><span>Tayā saha nandane idha moditun”ti. </span></div><p><div class=verse-container id=pv28:7.1><span>“Karohi kammaṁ idha vedanīyaṁ, </span></div><p><div class=verse-container id=pv28:7.2><span>Cittañca te idha nihitaṁ bhavatu; </span></div><p><div class=verse-container id=pv28:7.3><span>Katvāna kammaṁ idha vedanīyaṁ, </span></div><p><div class=verse-container id=pv28:7.4><span>Evaṁ mamaṁ lacchasi kāmakāminin”ti. </span></div><p><div class=verse-container id=pv28:8.1><span>“Sādhū”ti so tassā paṭissuṇitvā, </span></div><p><div class=verse-container id=pv28:8.2><span>Akāsi kammaṁ tahiṁ vedanīyaṁ; </span></div><p><div class=verse-container id=pv28:8.3><span>Katvāna kammaṁ tahiṁ vedanīyaṁ, </span></div><p><div class=verse-container id=pv28:8.4><span>Upapajji so māṇavo tassā sahabyatanti. </span></div><p><div class=verse-container id=pv28:9.1><span>Rathakārapetivatthu tatiyaṁ. </span></div><p><div class=verse-container id=pv28:9.2><span>Bhāṇavāraṁ dutiyaṁ. </span></div><div class=flex-between><a href=/canon/en/pli/ms/sutta/kn/pv/pv0027.html>Previous</a><a href=/canon/en/pli/ms/sutta/kn/pv/pv0029.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>