<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0019.html>Previous</a><a href=/canon/en/pli/ms/sutta/kn/pv/pv0021.html>Next</a></div><p id=pv20:0.1><span class=root>Petavatthu </span><br><p id=pv20:0.2><span class=root>Ubbarivagga </span><br><p id=pv20:0.3><span class="root big-bold">8. Cūḷaseṭṭhipetavatthu </span><br><p id=pv20:1.1><span class=root>“Naggo kiso pabbajitosi bhante, </span><br><p id=pv20:1.2><span class=root>Rattiṁ kuhiṁ gacchasi kissa hetu; </span><br><p id=pv20:1.3><span class=root>Ācikkha me taṁ api sakkuṇemu, </span><br><p id=pv20:1.4><span class=root>Sabbena vittaṁ paṭipādaye tuvan”ti. </span><br><p id=pv20:2.1><span class=root>“Bārāṇasī nagaraṁ dūraghuṭṭhaṁ, </span><br><p id=pv20:2.2><span class=root>Tatthāhaṁ gahapati aḍḍhako ahu dīno; </span><br><p id=pv20:2.3><span class=root>Adātā gedhitamano āmisasmiṁ, </span><br><p id=pv20:2.4><span class=root>Dussīlyena yamavisayamhi patto. </span><br><p id=pv20:3.1><span class=root>So sūcikāya kilamito tehi, </span><br><p id=pv20:3.2><span class=root>Teneva ñātīsu yāmi āmisakiñcikkhahetu; </span><br><p id=pv20:3.3><span class=root>Adānasīlā na ca saddahanti, </span><br><p id=pv20:3.4><span class=root>Dānaphalaṁ hoti paramhi loke. </span><br><p id=pv20:4.1><span class=root>Dhītā ca mayhaṁ lapate abhikkhaṇaṁ, </span><br><p id=pv20:4.2><span class=root>‘Dassāmi dānaṁ pitūnaṁ pitāmahānaṁ’; </span><br><p id=pv20:4.3><span class=root>Tamupakkhaṭaṁ parivisayanti brāhmaṇā, </span><br><p id=pv20:4.4><span class=root>‘Yāmi ahaṁ andhakavindaṁ bhottun’”ti. </span><br><p id=pv20:5.1><span class=root>Tamavoca rājā “anubhaviyāna tampi, </span><br><p id=pv20:5.2><span class=root>Eyyāsi khippaṁ ahamapi kassaṁ pūjaṁ; </span><br><p id=pv20:5.3><span class=root>Ācikkha me taṁ yadi atthi hetu, </span><br><p id=pv20:5.4><span class=root>Saddhāyitaṁ hetuvaco suṇomā”ti. </span><br><p id=pv20:6.1><span class=root>“Tathā”ti vatvā agamāsi tattha, </span><br><p id=pv20:6.2><span class=root>Bhuñjiṁsu bhattaṁ na ca dakkhiṇārahā; </span><br><p id=pv20:6.3><span class=root>Paccāgami rājagahaṁ punāparaṁ, </span><br><p id=pv20:6.4><span class=root>Pāturahosi purato janādhipassa. </span><br><p id=pv20:7.1><span class=root>Disvāna petaṁ punadeva āgataṁ, </span><br><p id=pv20:7.2><span class=root>Rājā avoca “ahamapi kiṁ dadāmi; </span><br><p id=pv20:7.3><span class=root>Ācikkha me taṁ yadi atthi hetu, </span><br><p id=pv20:7.4><span class=root>Yena tuvaṁ cirataraṁ pīṇito siyā”ti. </span><br><p id=pv20:8.1><span class=root>“Buddhañca saṅghaṁ parivisiyāna rāja, </span><br><p id=pv20:8.2><span class=root>Annena pānena ca cīvarena; </span><br><p id=pv20:8.3><span class=root>Taṁ dakkhiṇaṁ ādisa me hitāya, </span><br><p id=pv20:8.4><span class=root>Evaṁ ahaṁ cirataraṁ pīṇito siyā”ti. </span><br><p id=pv20:9.1><span class=root>Tato ca rājā nipatitvā tāvade, </span><br><p id=pv20:9.2><span class=root>Dānaṁ sahatthā atulaṁ daditvā saṅghe; </span><br><p id=pv20:9.3><span class=root>Ārocesi pakataṁ tathāgatassa, </span><br><p id=pv20:9.4><span class=root>Tassa ca petassa dakkhiṇaṁ ādisittha. </span><br><p id=pv20:10.1><span class=root>So pūjito ativiya sobhamāno, </span><br><p id=pv20:10.2><span class=root>Pāturahosi purato janādhipassa; </span><br><p id=pv20:10.3><span class=root>“Yakkhohamasmi paramiddhipatto, </span><br><p id=pv20:10.4><span class=root>Na mayhamatthi samā sadisā mānusā. </span><br><p id=pv20:11.1><span class=root>Passānubhāvaṁ aparimitaṁ mamayidaṁ, </span><br><p id=pv20:11.2><span class=root>Tayānudiṭṭhaṁ atulaṁ datvā saṅghe; </span><br><p id=pv20:11.3><span class=root>Santappito satataṁ sadā bahūhi, </span><br><p id=pv20:11.4><span class=root>Yāmi ahaṁ sukhito manussadevā”ti. </span><br><p id=pv20:12.1><span class=root>Cūḷaseṭṭhipetavatthu aṭṭhamaṁ. </span><br><p id=pv20:12.2><span class=root>Bhāṇavāraṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>