<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0019.html>Previous</a><a href=/canon/en/pli/ms/sutta/kn/pv/pv0021.html>Next</a></div><p><div class=verse-container id=pv20:0.1><span>Petavatthu </span></div><p><div class=verse-container id=pv20:0.2><span>Ubbarivagga </span></div><p><div class=verse-container id=pv20:0.3><span class=big-bold>8. Cūḷaseṭṭhipetavatthu </span></div><p><div class=verse-container id=pv20:1.1><span>“Naggo kiso pabbajitosi bhante, </span></div><p><div class=verse-container id=pv20:1.2><span>Rattiṁ kuhiṁ gacchasi kissa hetu; </span></div><p><div class=verse-container id=pv20:1.3><span>Ācikkha me taṁ api sakkuṇemu, </span></div><p><div class=verse-container id=pv20:1.4><span>Sabbena vittaṁ paṭipādaye tuvan”ti. </span></div><p><div class=verse-container id=pv20:2.1><span>“Bārāṇasī nagaraṁ dūraghuṭṭhaṁ, </span></div><p><div class=verse-container id=pv20:2.2><span>Tatthāhaṁ gahapati aḍḍhako ahu dīno; </span></div><p><div class=verse-container id=pv20:2.3><span>Adātā gedhitamano āmisasmiṁ, </span></div><p><div class=verse-container id=pv20:2.4><span>Dussīlyena yamavisayamhi patto. </span></div><p><div class=verse-container id=pv20:3.1><span>So sūcikāya kilamito tehi, </span></div><p><div class=verse-container id=pv20:3.2><span>Teneva ñātīsu yāmi āmisakiñcikkhahetu; </span></div><p><div class=verse-container id=pv20:3.3><span>Adānasīlā na ca saddahanti, </span></div><p><div class=verse-container id=pv20:3.4><span>Dānaphalaṁ hoti paramhi loke. </span></div><p><div class=verse-container id=pv20:4.1><span>Dhītā ca mayhaṁ lapate abhikkhaṇaṁ, </span></div><p><div class=verse-container id=pv20:4.2><span>‘Dassāmi dānaṁ pitūnaṁ pitāmahānaṁ’; </span></div><p><div class=verse-container id=pv20:4.3><span>Tamupakkhaṭaṁ parivisayanti brāhmaṇā, </span></div><p><div class=verse-container id=pv20:4.4><span>‘Yāmi ahaṁ andhakavindaṁ bhottun’”ti. </span></div><p><div class=verse-container id=pv20:5.1><span>Tamavoca rājā “anubhaviyāna tampi, </span></div><p><div class=verse-container id=pv20:5.2><span>Eyyāsi khippaṁ ahamapi kassaṁ pūjaṁ; </span></div><p><div class=verse-container id=pv20:5.3><span>Ācikkha me taṁ yadi atthi hetu, </span></div><p><div class=verse-container id=pv20:5.4><span>Saddhāyitaṁ hetuvaco suṇomā”ti. </span></div><p><div class=verse-container id=pv20:6.1><span>“Tathā”ti vatvā agamāsi tattha, </span></div><p><div class=verse-container id=pv20:6.2><span>Bhuñjiṁsu bhattaṁ na ca dakkhiṇārahā; </span></div><p><div class=verse-container id=pv20:6.3><span>Paccāgami rājagahaṁ punāparaṁ, </span></div><p><div class=verse-container id=pv20:6.4><span>Pāturahosi purato janādhipassa. </span></div><p><div class=verse-container id=pv20:7.1><span>Disvāna petaṁ punadeva āgataṁ, </span></div><p><div class=verse-container id=pv20:7.2><span>Rājā avoca “ahamapi kiṁ dadāmi; </span></div><p><div class=verse-container id=pv20:7.3><span>Ācikkha me taṁ yadi atthi hetu, </span></div><p><div class=verse-container id=pv20:7.4><span>Yena tuvaṁ cirataraṁ pīṇito siyā”ti. </span></div><p><div class=verse-container id=pv20:8.1><span>“Buddhañca saṅghaṁ parivisiyāna rāja, </span></div><p><div class=verse-container id=pv20:8.2><span>Annena pānena ca cīvarena; </span></div><p><div class=verse-container id=pv20:8.3><span>Taṁ dakkhiṇaṁ ādisa me hitāya, </span></div><p><div class=verse-container id=pv20:8.4><span>Evaṁ ahaṁ cirataraṁ pīṇito siyā”ti. </span></div><p><div class=verse-container id=pv20:9.1><span>Tato ca rājā nipatitvā tāvade, </span></div><p><div class=verse-container id=pv20:9.2><span>Dānaṁ sahatthā atulaṁ daditvā saṅghe; </span></div><p><div class=verse-container id=pv20:9.3><span>Ārocesi pakataṁ tathāgatassa, </span></div><p><div class=verse-container id=pv20:9.4><span>Tassa ca petassa dakkhiṇaṁ ādisittha. </span></div><p><div class=verse-container id=pv20:10.1><span>So pūjito ativiya sobhamāno, </span></div><p><div class=verse-container id=pv20:10.2><span>Pāturahosi purato janādhipassa; </span></div><p><div class=verse-container id=pv20:10.3><span>“Yakkhohamasmi paramiddhipatto, </span></div><p><div class=verse-container id=pv20:10.4><span>Na mayhamatthi samā sadisā mānusā. </span></div><p><div class=verse-container id=pv20:11.1><span>Passānubhāvaṁ aparimitaṁ mamayidaṁ, </span></div><p><div class=verse-container id=pv20:11.2><span>Tayānudiṭṭhaṁ atulaṁ datvā saṅghe; </span></div><p><div class=verse-container id=pv20:11.3><span>Santappito satataṁ sadā bahūhi, </span></div><p><div class=verse-container id=pv20:11.4><span>Yāmi ahaṁ sukhito manussadevā”ti. </span></div><p><div class=verse-container id=pv20:12.1><span>Cūḷaseṭṭhipetavatthu aṭṭhamaṁ. </span></div><p><div class=verse-container id=pv20:12.2><span>Bhāṇavāraṁ paṭhamaṁ. </span></div><div class=flex-between><a href=/canon/en/pli/ms/sutta/kn/pv/pv0019.html>Previous</a><a href=/canon/en/pli/ms/sutta/kn/pv/pv0021.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>