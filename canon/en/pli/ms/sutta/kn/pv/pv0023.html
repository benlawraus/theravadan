<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0022.html>Previous</a><a href=/canon/en/pli/ms/sutta/kn/pv/pv0024.html>Next</a></div><p><div class=verse-container id=pv23:0.1><span>Petavatthu </span></div><p><div class=verse-container id=pv23:0.2><span>Ubbarivagga </span></div><p><div class=verse-container id=pv23:0.3><span class=big-bold>11. Suttapetavatthu </span></div><p><div class=verse-container id=pv23:1.1><span>“Ahaṁ pure pabbajitassa bhikkhuno, </span></div><p><div class=verse-container id=pv23:1.2><span>Suttaṁ adāsiṁ upasaṅkamma yācitā; </span></div><p><div class=verse-container id=pv23:1.3><span>Tassa vipāko vipulaphalūpalabbhati, </span></div><p><div class=verse-container id=pv23:1.4><span>Bahukā ca me uppajjare vatthakoṭiyo. </span></div><p><div class=verse-container id=pv23:2.1><span>Pupphābhikiṇṇaṁ ramitaṁ vimānaṁ, </span></div><p><div class=verse-container id=pv23:2.2><span>Anekacittaṁ naranārisevitaṁ; </span></div><p><div class=verse-container id=pv23:2.3><span>Sāhaṁ bhuñjāmi ca pārupāmi ca, </span></div><p><div class=verse-container id=pv23:2.4><span>Pahūtavittā na ca tāva khīyati. </span></div><p><div class=verse-container id=pv23:3.1><span>Tasseva kammassa vipākamanvayā, </span></div><p><div class=verse-container id=pv23:3.2><span>Sukhañca sātañca idhūpalabbhati; </span></div><p><div class=verse-container id=pv23:3.3><span>Sāhaṁ gantvā punadeva mānusaṁ, </span></div><p><div class=verse-container id=pv23:3.4><span>Kāhāmi puññāni nayayyaputta man”ti. </span></div><p><div class=verse-container id=pv23:4.1><span>“Satta tuvaṁ vassasatā idhāgatā, </span></div><p><div class=verse-container id=pv23:4.2><span>Jiṇṇā ca vuḍḍhā ca tahiṁ bhavissasi; </span></div><p><div class=verse-container id=pv23:4.3><span>Sabbeva te kālakatā ca ñātakā, </span></div><p><div class=verse-container id=pv23:4.4><span>Kiṁ tattha gantvāna ito karissasī”ti. </span></div><p><div class=verse-container id=pv23:5.1><span>“Satteva vassāni idhāgatāya me, </span></div><p><div class=verse-container id=pv23:5.2><span>Dibbañca sukhañca samappitāya; </span></div><p><div class=verse-container id=pv23:5.3><span>Sāhaṁ gantvāna punadeva mānusaṁ, </span></div><p><div class=verse-container id=pv23:5.4><span>Kāhāmi puññāni nayayyaputta man”ti. </span></div><p><div class=verse-container id=pv23:6.1><span>So taṁ gahetvāna pasayha bāhāyaṁ, </span></div><p><div class=verse-container id=pv23:6.2><span>Paccānayitvāna theriṁ sudubbalaṁ; </span></div><p><div class=verse-container id=pv23:6.3><span>“Vajjesi aññampi janaṁ idhāgataṁ, </span></div><p><div class=verse-container id=pv23:6.4><span>‘Karotha puññāni sukhūpalabbhati’. </span></div><p><div class=verse-container id=pv23:7.1><span>Diṭṭhā mayā akatena sādhunā, </span></div><p><div class=verse-container id=pv23:7.2><span>Petā vihaññanti tatheva manussā; </span></div><p><div class=verse-container id=pv23:7.3><span>Kammañca katvā sukhavedanīyaṁ, </span></div><p><div class=verse-container id=pv23:7.4><span>Devā manussā ca sukhe ṭhitā pajā”ti. </span></div><p><div class=verse-container id=pv23:8.1><span>Suttapetavatthu ekādasamaṁ. </span></div><div class=flex-between><a href=/canon/en/pli/ms/sutta/kn/pv/pv0022.html>Previous</a><a href=/canon/en/pli/ms/sutta/kn/pv/pv0024.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>