<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0028.html>Previous</a><a href=/canon/en/pli/ms/sutta/kn/pv/pv0030.html>Next</a></div><p id=pv29:0.1><span class=root>Petavatthu </span><br><p id=pv29:0.2><span class=root>Cūḷavagga </span><br><p id=pv29:0.3><span class="root big-bold">4. Bhusapetavatthu </span><br><p id=pv29:1.1><span class=root>“Bhusāni eko sāliṁ punāparo, </span><br><p id=pv29:1.2><span class=root>Ayañca nārī sakamaṁsalohitaṁ; </span><br><p id=pv29:1.3><span class=root>Tuvañca gūthaṁ asuciṁ akantaṁ, </span><br><p id=pv29:1.4><span class=root>Paribhuñjasi kissa ayaṁ vipāko”ti. </span><br><p id=pv29:2.1><span class=root>“Ayaṁ pure mātaraṁ hiṁsati, </span><br><p id=pv29:2.2><span class=root>Ayaṁ pana kūṭavāṇijo; </span><br><p id=pv29:2.3><span class=root>Ayaṁ maṁsāni khāditvā, </span><br><p id=pv29:2.4><span class=root>Musāvādena vañceti. </span><br><p id=pv29:3.1><span class=root>Ahaṁ manussesu manussabhūtā, </span><br><p id=pv29:3.2><span class=root>Agārinī sabbakulassa issarā; </span><br><p id=pv29:3.3><span class=root>Santesu pariguhāmi, </span><br><p id=pv29:3.4><span class=root>Mā ca kiñci ito adaṁ. </span><br><p id=pv29:4.1><span class=root>Musāvādena chādemi, </span><br><p id=pv29:4.2><span class=root>‘natthi etaṁ mama gehe; </span><br><p id=pv29:4.3><span class=root>Sace santaṁ niguhāmi, </span><br><p id=pv29:4.4><span class=root>gūtho me hotu bhojanaṁ’. </span><br><p id=pv29:5.1><span class=root>Tassa kammassa vipākena, </span><br><p id=pv29:5.2><span class=root>musāvādassa cūbhayaṁ; </span><br><p id=pv29:5.3><span class=root>Sugandhaṁ sālino bhattaṁ, </span><br><p id=pv29:5.4><span class=root>gūthaṁ me parivattati. </span><br><p id=pv29:6.1><span class=root>Avañjhāni ca kammāni, </span><br><p id=pv29:6.2><span class=root>Na hi kammaṁ vinassati; </span><br><p id=pv29:6.3><span class=root>Duggandhaṁ kiminaṁ mīḷaṁ, </span><br><p id=pv29:6.4><span class=root>Bhuñjāmi ca pivāmi cā”ti. </span><br><p id=pv29:7.1><span class=root>Bhusapetavatthu catutthaṁ. </span><br></main><footer class="container footer"><small><a href=/about>Contact info</a></small></footer>