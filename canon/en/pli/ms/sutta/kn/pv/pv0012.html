<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0011.html>Previous</a><a href=/canon/en/pli/ms/sutta/kn/pv/pv0013.html>Next</a></div><p id=pv12:0.1><span class=root>Petavatthu </span><br><p id=pv12:0.2><span class=root>Uragavagga </span><br><p id=pv12:0.3><span class="root big-bold">12. Uragapetavatthu </span><br><p id=pv12:1.1><span class=root>“Uragova tacaṁ jiṇṇaṁ, </span><br><p id=pv12:1.2><span class=root>hitvā gacchati saṁ tanuṁ; </span><br><p id=pv12:1.3><span class=root>Evaṁ sarīre nibbhoge, </span><br><p id=pv12:1.4><span class=root>pete kālaṅkate sati. </span><br><p id=pv12:2.1><span class=root>Ḍayhamāno na jānāti, </span><br><p id=pv12:2.2><span class=root>ñātīnaṁ paridevitaṁ; </span><br><p id=pv12:2.3><span class=root>Tasmā etaṁ na rodāmi, </span><br><p id=pv12:2.4><span class=root>gato so tassa yā gati”. </span><br><p id=pv12:3.1><span class=root>“Anabbhito tato āgā, </span><br><p id=pv12:3.2><span class=root>nānuññāto ito gato; </span><br><p id=pv12:3.3><span class=root>Yathāgato tathā gato, </span><br><p id=pv12:3.4><span class=root>tattha kā paridevanā. </span><br><p id=pv12:4.1><span class=root>Ḍayhamāno na jānāti, </span><br><p id=pv12:4.2><span class=root>ñātīnaṁ paridevitaṁ; </span><br><p id=pv12:4.3><span class=root>Tasmā etaṁ na rodāmi, </span><br><p id=pv12:4.4><span class=root>gato so tassa yā gati”. </span><br><p id=pv12:5.1><span class=root>“Sace rode kisā assaṁ, </span><br><p id=pv12:5.2><span class=root>tattha me kiṁ phalaṁ siyā; </span><br><p id=pv12:5.3><span class=root>Ñātimittasuhajjānaṁ, </span><br><p id=pv12:5.4><span class=root>bhiyyo no aratī siyā. </span><br><p id=pv12:6.1><span class=root>Ḍayhamāno na jānāti, </span><br><p id=pv12:6.2><span class=root>ñātīnaṁ paridevitaṁ; </span><br><p id=pv12:6.3><span class=root>Tasmā etaṁ na rodāmi, </span><br><p id=pv12:6.4><span class=root>gato so tassa yā gati”. </span><br><p id=pv12:7.1><span class=root>“Yathāpi dārako candaṁ, </span><br><p id=pv12:7.2><span class=root>gacchantamanurodati; </span><br><p id=pv12:7.3><span class=root>Evaṁ sampadamevetaṁ, </span><br><p id=pv12:7.4><span class=root>yo petamanusocati. </span><br><p id=pv12:8.1><span class=root>Ḍayhamāno na jānāti, </span><br><p id=pv12:8.2><span class=root>ñātīnaṁ paridevitaṁ; </span><br><p id=pv12:8.3><span class=root>Tasmā etaṁ na rodāmi, </span><br><p id=pv12:8.4><span class=root>gato so tassa yā gati”. </span><br><p id=pv12:9.1><span class=root>“Yathāpi brahme udakumbho, </span><br><p id=pv12:9.2><span class=root>bhinno appaṭisandhiyo; </span><br><p id=pv12:9.3><span class=root>Evaṁ sampadamevetaṁ, </span><br><p id=pv12:9.4><span class=root>yo petamanusocati. </span><br><p id=pv12:10.1><span class=root>Ḍayhamāno na jānāti, </span><br><p id=pv12:10.2><span class=root>ñātīnaṁ paridevitaṁ; </span><br><p id=pv12:10.3><span class=root>Tasmā etaṁ na rodāmi, </span><br><p id=pv12:10.4><span class=root>gato so tassa yā gatī”ti. </span><br><p id=pv12:11.1><span class=root>Uragapetavatthu dvādasamaṁ. </span><br><p id=pv12:12.1><span class=root>Uragavaggo paṭhamo. </span><br><p id=pv12:13.1><span class=root>Tassuddānaṁ </span><br><p id=pv12:14.1><span class=root>Khettañca sūkaraṁ pūti, </span><br><p id=pv12:14.2><span class=root>piṭṭhaṁ cāpi tirokuṭṭaṁ; </span><br><p id=pv12:14.3><span class=root>Pañcāpi sattaputtañca, </span><br><p id=pv12:14.4><span class=root>goṇaṁ pesakārakañca; </span><br><p id=pv12:14.5><span class=root>Tathā khallāṭiyaṁ nāgaṁ, </span><br><p id=pv12:14.6><span class=root>dvādasaṁ uragañcevāti. </span><br></main><footer class="container footer"><small><a href=/about/>Contact info</a></small></footer>