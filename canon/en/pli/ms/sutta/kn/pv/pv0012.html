<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0011.html>Previous</a><a href=/canon/en/pli/ms/sutta/kn/pv/pv0013.html>Next</a></div><p><div class=verse-container id=pv12:0.1><span>Petavatthu </span></div><p><div class=verse-container id=pv12:0.2><span>Uragavagga </span></div><p><div class=verse-container id=pv12:0.3><span class=big-bold>12. Uragapetavatthu </span></div><p><div class=verse-container id=pv12:1.1><span>“Uragova tacaṁ jiṇṇaṁ, </span></div><p><div class=verse-container id=pv12:1.2><span>hitvā gacchati saṁ tanuṁ; </span></div><p><div class=verse-container id=pv12:1.3><span>Evaṁ sarīre nibbhoge, </span></div><p><div class=verse-container id=pv12:1.4><span>pete kālaṅkate sati. </span></div><p><div class=verse-container id=pv12:2.1><span>Ḍayhamāno na jānāti, </span></div><p><div class=verse-container id=pv12:2.2><span>ñātīnaṁ paridevitaṁ; </span></div><p><div class=verse-container id=pv12:2.3><span>Tasmā etaṁ na rodāmi, </span></div><p><div class=verse-container id=pv12:2.4><span>gato so tassa yā gati”. </span></div><p><div class=verse-container id=pv12:3.1><span>“Anabbhito tato āgā, </span></div><p><div class=verse-container id=pv12:3.2><span>nānuññāto ito gato; </span></div><p><div class=verse-container id=pv12:3.3><span>Yathāgato tathā gato, </span></div><p><div class=verse-container id=pv12:3.4><span>tattha kā paridevanā. </span></div><p><div class=verse-container id=pv12:4.1><span>Ḍayhamāno na jānāti, </span></div><p><div class=verse-container id=pv12:4.2><span>ñātīnaṁ paridevitaṁ; </span></div><p><div class=verse-container id=pv12:4.3><span>Tasmā etaṁ na rodāmi, </span></div><p><div class=verse-container id=pv12:4.4><span>gato so tassa yā gati”. </span></div><p><div class=verse-container id=pv12:5.1><span>“Sace rode kisā assaṁ, </span></div><p><div class=verse-container id=pv12:5.2><span>tattha me kiṁ phalaṁ siyā; </span></div><p><div class=verse-container id=pv12:5.3><span>Ñātimittasuhajjānaṁ, </span></div><p><div class=verse-container id=pv12:5.4><span>bhiyyo no aratī siyā. </span></div><p><div class=verse-container id=pv12:6.1><span>Ḍayhamāno na jānāti, </span></div><p><div class=verse-container id=pv12:6.2><span>ñātīnaṁ paridevitaṁ; </span></div><p><div class=verse-container id=pv12:6.3><span>Tasmā etaṁ na rodāmi, </span></div><p><div class=verse-container id=pv12:6.4><span>gato so tassa yā gati”. </span></div><p><div class=verse-container id=pv12:7.1><span>“Yathāpi dārako candaṁ, </span></div><p><div class=verse-container id=pv12:7.2><span>gacchantamanurodati; </span></div><p><div class=verse-container id=pv12:7.3><span>Evaṁ sampadamevetaṁ, </span></div><p><div class=verse-container id=pv12:7.4><span>yo petamanusocati. </span></div><p><div class=verse-container id=pv12:8.1><span>Ḍayhamāno na jānāti, </span></div><p><div class=verse-container id=pv12:8.2><span>ñātīnaṁ paridevitaṁ; </span></div><p><div class=verse-container id=pv12:8.3><span>Tasmā etaṁ na rodāmi, </span></div><p><div class=verse-container id=pv12:8.4><span>gato so tassa yā gati”. </span></div><p><div class=verse-container id=pv12:9.1><span>“Yathāpi brahme udakumbho, </span></div><p><div class=verse-container id=pv12:9.2><span>bhinno appaṭisandhiyo; </span></div><p><div class=verse-container id=pv12:9.3><span>Evaṁ sampadamevetaṁ, </span></div><p><div class=verse-container id=pv12:9.4><span>yo petamanusocati. </span></div><p><div class=verse-container id=pv12:10.1><span>Ḍayhamāno na jānāti, </span></div><p><div class=verse-container id=pv12:10.2><span>ñātīnaṁ paridevitaṁ; </span></div><p><div class=verse-container id=pv12:10.3><span>Tasmā etaṁ na rodāmi, </span></div><p><div class=verse-container id=pv12:10.4><span>gato so tassa yā gatī”ti. </span></div><p><div class=verse-container id=pv12:11.1><span>Uragapetavatthu dvādasamaṁ. </span></div><p><div class=verse-container id=pv12:12.1><span>Uragavaggo paṭhamo. </span></div><p><div class=verse-container id=pv12:13.1><span>Tassuddānaṁ </span></div><p><div class=verse-container id=pv12:14.1><span>Khettañca sūkaraṁ pūti, </span></div><p><div class=verse-container id=pv12:14.2><span>piṭṭhaṁ cāpi tirokuṭṭaṁ; </span></div><p><div class=verse-container id=pv12:14.3><span>Pañcāpi sattaputtañca, </span></div><p><div class=verse-container id=pv12:14.4><span>goṇaṁ pesakārakañca; </span></div><p><div class=verse-container id=pv12:14.5><span>Tathā khallāṭiyaṁ nāgaṁ, </span></div><p><div class=verse-container id=pv12:14.6><span>dvādasaṁ uragañcevāti. </span></div><div class=flex-between><a href=/canon/en/pli/ms/sutta/kn/pv/pv0011.html>Previous</a><a href=/canon/en/pli/ms/sutta/kn/pv/pv0013.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>