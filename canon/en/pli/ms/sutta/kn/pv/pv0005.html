<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0004.html>Previous</a><a href=/canon/en/pli/ms/sutta/kn/pv/pv0006.html>Next</a></div><p><div class=verse-container id=pv5:0.1><span>Petavatthu </span></div><p><div class=verse-container id=pv5:0.2><span>Uragavagga </span></div><p><div class=verse-container id=pv5:0.3><span class=big-bold>5. Tirokuṭṭapetavatthu </span></div><p><div class=verse-container id=pv5:1.1><span>“Tirokuṭṭesu tiṭṭhanti, </span></div><p><div class=verse-container id=pv5:1.2><span>sandhisiṅghāṭakesu ca; </span></div><p><div class=verse-container id=pv5:1.3><span>Dvārabāhāsu tiṭṭhanti, </span></div><p><div class=verse-container id=pv5:1.4><span>āgantvāna sakaṁ gharaṁ. </span></div><p><div class=verse-container id=pv5:2.1><span>Pahūte annapānamhi, </span></div><p><div class=verse-container id=pv5:2.2><span>khajjabhojje upaṭṭhite; </span></div><p><div class=verse-container id=pv5:2.3><span>Na tesaṁ koci sarati, </span></div><p><div class=verse-container id=pv5:2.4><span>sattānaṁ kammapaccayā. </span></div><p><div class=verse-container id=pv5:3.1><span>Evaṁ dadanti ñātīnaṁ, </span></div><p><div class=verse-container id=pv5:3.2><span>ye honti anukampakā; </span></div><p><div class=verse-container id=pv5:3.3><span>Suciṁ paṇītaṁ kālena, </span></div><p><div class=verse-container id=pv5:3.4><span>kappiyaṁ pānabhojanaṁ; </span></div><p><div class=verse-container id=pv5:3.5><span>‘Idaṁ vo ñātīnaṁ hotu, </span></div><p><div class=verse-container id=pv5:3.6><span>sukhitā hontu ñātayo’. </span></div><p><div class=verse-container id=pv5:4.1><span>Te ca tattha samāgantvā, </span></div><p><div class=verse-container id=pv5:4.2><span>ñātipetā samāgatā; </span></div><p><div class=verse-container id=pv5:4.3><span>Pahūte annapānamhi, </span></div><p><div class=verse-container id=pv5:4.4><span>sakkaccaṁ anumodare. </span></div><p><div class=verse-container id=pv5:5.1><span>‘Ciraṁ jīvantu no ñātī, </span></div><p><div class=verse-container id=pv5:5.2><span>yesaṁ hetu labhāmase; </span></div><p><div class=verse-container id=pv5:5.3><span>Amhākañca katā pūjā, </span></div><p><div class=verse-container id=pv5:5.4><span>dāyakā ca anipphalā’. </span></div><p><div class=verse-container id=pv5:6.1><span>Na hi tattha kasī atthi, </span></div><p><div class=verse-container id=pv5:6.2><span>gorakkhettha na vijjati; </span></div><p><div class=verse-container id=pv5:6.3><span>Vaṇijjā tādisī natthi, </span></div><p><div class=verse-container id=pv5:6.4><span>hiraññena kayākayaṁ; </span></div><p><div class=verse-container id=pv5:6.5><span>Ito dinnena yāpenti, </span></div><p><div class=verse-container id=pv5:6.6><span>petā kālagatā tahiṁ. </span></div><p><div class=verse-container id=pv5:7.1><span>Unname udakaṁ vuṭṭhaṁ, </span></div><p><div class=verse-container id=pv5:7.2><span>yathā ninnaṁ pavattati; </span></div><p><div class=verse-container id=pv5:7.3><span>Evamevaṁ ito dinnaṁ, </span></div><p><div class=verse-container id=pv5:7.4><span>petānaṁ upakappati. </span></div><p><div class=verse-container id=pv5:8.1><span>Yathā vārivahā pūrā, </span></div><p><div class=verse-container id=pv5:8.2><span>paripūrenti sāgaraṁ; </span></div><p><div class=verse-container id=pv5:8.3><span>Evamevaṁ ito dinnaṁ, </span></div><p><div class=verse-container id=pv5:8.4><span>petānaṁ upakappati. </span></div><p><div class=verse-container id=pv5:9.1><span>‘Adāsi me akāsi me, </span></div><p><div class=verse-container id=pv5:9.2><span>ñāti mittā sakhā ca me’; </span></div><p><div class=verse-container id=pv5:9.3><span>Petānaṁ dakkhiṇaṁ dajjā, </span></div><p><div class=verse-container id=pv5:9.4><span>pubbe katamanussaraṁ. </span></div><p><div class=verse-container id=pv5:10.1><span>Na hi ruṇṇaṁ vā soko vā, </span></div><p><div class=verse-container id=pv5:10.2><span>yā caññā paridevanā; </span></div><p><div class=verse-container id=pv5:10.3><span>Na taṁ petānamatthāya, </span></div><p><div class=verse-container id=pv5:10.4><span>evaṁ tiṭṭhanti ñātayo. </span></div><p><div class=verse-container id=pv5:11.1><span>Ayañca kho dakkhiṇā dinnā, </span></div><p><div class=verse-container id=pv5:11.2><span>saṅghamhi suppatiṭṭhitā; </span></div><p><div class=verse-container id=pv5:11.3><span>Dīgharattaṁ hitāyassa, </span></div><p><div class=verse-container id=pv5:11.4><span>ṭhānaso upakappati. </span></div><p><div class=verse-container id=pv5:12.1><span>So ñātidhammo ca ayaṁ nidassito, </span></div><p><div class=verse-container id=pv5:12.2><span>Petāna pūjā ca katā uḷārā; </span></div><p><div class=verse-container id=pv5:12.3><span>Balañca bhikkhūnamanuppadinnaṁ, </span></div><p><div class=verse-container id=pv5:12.4><span>Tumhehi puññaṁ pasutaṁ anappakan”ti. </span></div><p><div class=verse-container id=pv5:13.1><span>Tirokuṭṭapetavatthu pañcamaṁ. </span></div><div class=flex-between><a href=/canon/en/pli/ms/sutta/kn/pv/pv0004.html>Previous</a><a href=/canon/en/pli/ms/sutta/kn/pv/pv0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>