<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0044.html>Previous</a><a href=/canon/en/pli/ms/sutta/kn/pv/pv0046.html>Next</a></div><p><div class=verse-container id=pv45:0.1><span>Petavatthu </span></div><p><div class=verse-container id=pv45:0.2><span>Mahāvagga </span></div><p><div class=verse-container id=pv45:0.3><span class=big-bold>10. Gaṇapetavatthu </span></div><p><div class=verse-container id=pv45:1.1><span>“Naggā dubbaṇṇarūpāttha, </span></div><p><div class=verse-container id=pv45:1.2><span>kisā dhamanisanthatā; </span></div><p><div class=verse-container id=pv45:1.3><span>Upphāsulikā kisikā, </span></div><p><div class=verse-container id=pv45:1.4><span>ke nu tumhettha mārisā”ti. </span></div><p><div class=verse-container id=pv45:2.1><span>“Mayaṁ bhadante petāmhā, </span></div><p><div class=verse-container id=pv45:2.2><span>duggatā yamalokikā; </span></div><p><div class=verse-container id=pv45:2.3><span>Pāpakammaṁ karitvāna, </span></div><p><div class=verse-container id=pv45:2.4><span>petalokaṁ ito gatā”ti. </span></div><p><div class=verse-container id=pv45:3.1><span>“Kiṁ nu kāyena vācāya, </span></div><p><div class=verse-container id=pv45:3.2><span>manasā dukkaṭaṁ kataṁ; </span></div><p><div class=verse-container id=pv45:3.3><span>Kissa kammavipākena, </span></div><p><div class=verse-container id=pv45:3.4><span>petalokaṁ ito gatā”ti. </span></div><p><div class=verse-container id=pv45:4.1><span>“Anāvaṭesu titthesu, </span></div><p><div class=verse-container id=pv45:4.2><span>vicinimhaddhamāsakaṁ; </span></div><p><div class=verse-container id=pv45:4.3><span>Santesu deyyadhammesu, </span></div><p><div class=verse-container id=pv45:4.4><span>dīpaṁ nākamha attano. </span></div><p><div class=verse-container id=pv45:5.1><span>Nadiṁ upema tasitā, </span></div><p><div class=verse-container id=pv45:5.2><span>rittakā parivattati; </span></div><p><div class=verse-container id=pv45:5.3><span>Chāyaṁ upema uṇhesu, </span></div><p><div class=verse-container id=pv45:5.4><span>ātapo parivattati. </span></div><p><div class=verse-container id=pv45:6.1><span>Aggivaṇṇo ca no vāto, </span></div><p><div class=verse-container id=pv45:6.2><span>ḍahanto upavāyati; </span></div><p><div class=verse-container id=pv45:6.3><span>Etañca bhante arahāma, </span></div><p><div class=verse-container id=pv45:6.4><span>aññañca pāpakaṁ tato. </span></div><p><div class=verse-container id=pv45:7.1><span>Api yojanāni gacchāma, </span></div><p><div class=verse-container id=pv45:7.2><span>chātā āhāragedhino; </span></div><p><div class=verse-container id=pv45:7.3><span>Aladdhāva nivattāma, </span></div><p><div class=verse-container id=pv45:7.4><span>aho no appapuññatā. </span></div><p><div class=verse-container id=pv45:8.1><span>Chātā pamucchitā bhantā, </span></div><p><div class=verse-container id=pv45:8.2><span>bhūmiyaṁ paṭisumbhitā; </span></div><p><div class=verse-container id=pv45:8.3><span>Uttānā paṭikirāma, </span></div><p><div class=verse-container id=pv45:8.4><span>avakujjā patāmase. </span></div><p><div class=verse-container id=pv45:9.1><span>Te ca tattheva patitā, </span></div><p><div class=verse-container id=pv45:9.2><span>bhūmiyaṁ paṭisumbhitā; </span></div><p><div class=verse-container id=pv45:9.3><span>Uraṁ sīsañca ghaṭṭema, </span></div><p><div class=verse-container id=pv45:9.4><span>aho no appapuññatā. </span></div><p><div class=verse-container id=pv45:10.1><span>Etañca bhante arahāma, </span></div><p><div class=verse-container id=pv45:10.2><span>aññañca pāpakaṁ tato; </span></div><p><div class=verse-container id=pv45:10.3><span>Santesu deyyadhammesu, </span></div><p><div class=verse-container id=pv45:10.4><span>dīpaṁ nākamha attano. </span></div><p><div class=verse-container id=pv45:11.1><span>Te hi nūna ito gantvā, </span></div><p><div class=verse-container id=pv45:11.2><span>yoniṁ laddhāna mānusiṁ; </span></div><p><div class=verse-container id=pv45:11.3><span>Vadaññū sīlasampannā, </span></div><p><div class=verse-container id=pv45:11.4><span>kāhāma kusalaṁ bahun”ti. </span></div><p><div class=verse-container id=pv45:12.1><span>Gaṇapetavatthu dasamaṁ. </span></div><div class=flex-between><a href=/canon/en/pli/ms/sutta/kn/pv/pv0044.html>Previous</a><a href=/canon/en/pli/ms/sutta/kn/pv/pv0046.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>