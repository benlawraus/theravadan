<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0033.html>Previous</a><a href=/canon/en/pli/ms/sutta/kn/pv/pv0035.html>Next</a></div><p id=pv34:0.1><span class=root>Petavatthu </span><br><p id=pv34:0.2><span class=root>Cūḷavagga </span><br><p id=pv34:0.3><span class="root big-bold">9. Kūṭavinicchayikapetavatthu </span><br><p id=pv34:1.1><span class=root>“Mālī kiriṭī kāyūrī, </span><br><p id=pv34:1.2><span class=root>gattā te candanussadā; </span><br><p id=pv34:1.3><span class=root>Pasannamukhavaṇṇosi, </span><br><p id=pv34:1.4><span class=root>sūriyavaṇṇova sobhasi. </span><br><p id=pv34:2.1><span class=root>Amānusā pārisajjā, </span><br><p id=pv34:2.2><span class=root>ye teme paricārakā; </span><br><p id=pv34:2.3><span class=root>Dasa kaññāsahassāni, </span><br><p id=pv34:2.4><span class=root>yā temā paricārikā; </span><br><p id=pv34:2.5><span class=root>Tā kambukāyūradharā, </span><br><p id=pv34:2.6><span class=root>kañcanāveḷabhūsitā. </span><br><p id=pv34:3.1><span class=root>Mahānubhāvosi tuvaṁ, </span><br><p id=pv34:3.2><span class=root>lomahaṁsanarūpavā; </span><br><p id=pv34:3.3><span class=root>Piṭṭhimaṁsāni attano, </span><br><p id=pv34:3.4><span class=root>sāmaṁ ukkacca khādasi. </span><br><p id=pv34:4.1><span class=root>Kiṁ nu kāyena vācāya, </span><br><p id=pv34:4.2><span class=root>manasā dukkuṭaṁ kataṁ; </span><br><p id=pv34:4.3><span class=root>Kissa kammavipākena, </span><br><p id=pv34:4.4><span class=root>piṭṭhimaṁsāni attano; </span><br><p id=pv34:4.5><span class=root>Sāmaṁ ukkacca khādasī”ti. </span><br><p id=pv34:5.1><span class=root>“Attanohaṁ anatthāya, </span><br><p id=pv34:5.2><span class=root>jīvaloke acārisaṁ; </span><br><p id=pv34:5.3><span class=root>Pesuññamusāvādena, </span><br><p id=pv34:5.4><span class=root>nikativañcanāya ca. </span><br><p id=pv34:6.1><span class=root>Tatthāhaṁ parisaṁ gantvā, </span><br><p id=pv34:6.2><span class=root>Saccakāle upaṭṭhite; </span><br><p id=pv34:6.3><span class=root>Atthaṁ dhammaṁ nirākatvā, </span><br><p id=pv34:6.4><span class=root>Adhammamanuvattisaṁ. </span><br><p id=pv34:7.1><span class=root>Evaṁ so khādatattānaṁ, </span><br><p id=pv34:7.2><span class=root>yo hoti piṭṭhimaṁsiko; </span><br><p id=pv34:7.3><span class=root>Yathāhaṁ ajja khādāmi, </span><br><p id=pv34:7.4><span class=root>piṭṭhimaṁsāni attano. </span><br><p id=pv34:8.1><span class=root>Tayidaṁ tayā nārada sāmaṁ diṭṭhaṁ, </span><br><p id=pv34:8.2><span class=root>Anukampakā ye kusalā vadeyyuṁ; </span><br><p id=pv34:8.3><span class=root>Mā pesuṇaṁ mā ca musā abhāṇi, </span><br><p id=pv34:8.4><span class=root>Mā khosi piṭṭhimaṁsiko tuvan”ti. </span><br><p id=pv34:9.1><span class=root>Kūṭavinicchayikapetavatthu navamaṁ. </span><br></main><footer class="container footer"><small><a href=/about/>Contact info</a></small></footer>