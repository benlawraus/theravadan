<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0033.html>Previous</a><a href=/canon/en/pli/ms/sutta/kn/pv/pv0035.html>Next</a></div><p><div class=verse-container id=pv34:0.1><span>Petavatthu </span></div><p><div class=verse-container id=pv34:0.2><span>Cūḷavagga </span></div><p><div class=verse-container id=pv34:0.3><span class=big-bold>9. Kūṭavinicchayikapetavatthu </span></div><p><div class=verse-container id=pv34:1.1><span>“Mālī kiriṭī kāyūrī, </span></div><p><div class=verse-container id=pv34:1.2><span>gattā te candanussadā; </span></div><p><div class=verse-container id=pv34:1.3><span>Pasannamukhavaṇṇosi, </span></div><p><div class=verse-container id=pv34:1.4><span>sūriyavaṇṇova sobhasi. </span></div><p><div class=verse-container id=pv34:2.1><span>Amānusā pārisajjā, </span></div><p><div class=verse-container id=pv34:2.2><span>ye teme paricārakā; </span></div><p><div class=verse-container id=pv34:2.3><span>Dasa kaññāsahassāni, </span></div><p><div class=verse-container id=pv34:2.4><span>yā temā paricārikā; </span></div><p><div class=verse-container id=pv34:2.5><span>Tā kambukāyūradharā, </span></div><p><div class=verse-container id=pv34:2.6><span>kañcanāveḷabhūsitā. </span></div><p><div class=verse-container id=pv34:3.1><span>Mahānubhāvosi tuvaṁ, </span></div><p><div class=verse-container id=pv34:3.2><span>lomahaṁsanarūpavā; </span></div><p><div class=verse-container id=pv34:3.3><span>Piṭṭhimaṁsāni attano, </span></div><p><div class=verse-container id=pv34:3.4><span>sāmaṁ ukkacca khādasi. </span></div><p><div class=verse-container id=pv34:4.1><span>Kiṁ nu kāyena vācāya, </span></div><p><div class=verse-container id=pv34:4.2><span>manasā dukkuṭaṁ kataṁ; </span></div><p><div class=verse-container id=pv34:4.3><span>Kissa kammavipākena, </span></div><p><div class=verse-container id=pv34:4.4><span>piṭṭhimaṁsāni attano; </span></div><p><div class=verse-container id=pv34:4.5><span>Sāmaṁ ukkacca khādasī”ti. </span></div><p><div class=verse-container id=pv34:5.1><span>“Attanohaṁ anatthāya, </span></div><p><div class=verse-container id=pv34:5.2><span>jīvaloke acārisaṁ; </span></div><p><div class=verse-container id=pv34:5.3><span>Pesuññamusāvādena, </span></div><p><div class=verse-container id=pv34:5.4><span>nikativañcanāya ca. </span></div><p><div class=verse-container id=pv34:6.1><span>Tatthāhaṁ parisaṁ gantvā, </span></div><p><div class=verse-container id=pv34:6.2><span>Saccakāle upaṭṭhite; </span></div><p><div class=verse-container id=pv34:6.3><span>Atthaṁ dhammaṁ nirākatvā, </span></div><p><div class=verse-container id=pv34:6.4><span>Adhammamanuvattisaṁ. </span></div><p><div class=verse-container id=pv34:7.1><span>Evaṁ so khādatattānaṁ, </span></div><p><div class=verse-container id=pv34:7.2><span>yo hoti piṭṭhimaṁsiko; </span></div><p><div class=verse-container id=pv34:7.3><span>Yathāhaṁ ajja khādāmi, </span></div><p><div class=verse-container id=pv34:7.4><span>piṭṭhimaṁsāni attano. </span></div><p><div class=verse-container id=pv34:8.1><span>Tayidaṁ tayā nārada sāmaṁ diṭṭhaṁ, </span></div><p><div class=verse-container id=pv34:8.2><span>Anukampakā ye kusalā vadeyyuṁ; </span></div><p><div class=verse-container id=pv34:8.3><span>Mā pesuṇaṁ mā ca musā abhāṇi, </span></div><p><div class=verse-container id=pv34:8.4><span>Mā khosi piṭṭhimaṁsiko tuvan”ti. </span></div><p><div class=verse-container id=pv34:9.1><span>Kūṭavinicchayikapetavatthu navamaṁ. </span></div><div class=flex-between><a href=/canon/en/pli/ms/sutta/kn/pv/pv0033.html>Previous</a><a href=/canon/en/pli/ms/sutta/kn/pv/pv0035.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>