<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pv.html> Petavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pv/pv0016.html>Previous</a><a href=/canon/en/pli/ms/sutta/kn/pv/pv0018.html>Next</a></div><p><div class=verse-container id=pv17:0.1><span>Petavatthu </span></div><p><div class=verse-container id=pv17:0.2><span>Ubbarivagga </span></div><p><div class=verse-container id=pv17:0.3><span class=big-bold>5. Maṭṭhakuṇḍalīpetavatthu </span></div><p><div class=verse-container id=pv17:1.1><span>“Alaṅkato maṭṭhakuṇḍalī, </span></div><p><div class=verse-container id=pv17:1.2><span>Māladhārī haricandanussado; </span></div><p><div class=verse-container id=pv17:1.3><span>Bāhā paggayha kandasi, </span></div><p><div class=verse-container id=pv17:1.4><span>Vanamajjhe kiṁ dukkhito tuvan”ti. </span></div><p><div class=verse-container id=pv17:2.1><span>“Sovaṇṇamayo pabhassaro, </span></div><p><div class=verse-container id=pv17:2.2><span>Uppanno rathapañjaro mama; </span></div><p><div class=verse-container id=pv17:2.3><span>Tassa cakkayugaṁ na vindāmi, </span></div><p><div class=verse-container id=pv17:2.4><span>Tena dukkhena jahāmi jīvitan”ti. </span></div><p><div class=verse-container id=pv17:3.1><span>“Sovaṇṇamayaṁ maṇimayaṁ, </span></div><p><div class=verse-container id=pv17:3.2><span>Lohitakamayaṁ atha rūpiyamayaṁ; </span></div><p><div class=verse-container id=pv17:3.3><span>Ācikkha me bhaddamāṇava, </span></div><p><div class=verse-container id=pv17:3.4><span>Cakkayugaṁ paṭipādayāmi te”ti. </span></div><p><div class=verse-container id=pv17:4.1><span>So māṇavo tassa pāvadi, </span></div><p><div class=verse-container id=pv17:4.2><span>“Candasūriyā ubhayettha dissare; </span></div><p><div class=verse-container id=pv17:4.3><span>Sovaṇṇamayo ratho mama, </span></div><p><div class=verse-container id=pv17:4.4><span>Tena cakkayugena sobhatī”ti. </span></div><p><div class=verse-container id=pv17:5.1><span>“Bālo kho tvaṁ asi māṇava, </span></div><p><div class=verse-container id=pv17:5.2><span>Yo tvaṁ patthayase apatthiyaṁ; </span></div><p><div class=verse-container id=pv17:5.3><span>Maññāmi tuvaṁ marissasi, </span></div><p><div class=verse-container id=pv17:5.4><span>Na hi tvaṁ lacchasi candasūriye”ti. </span></div><p><div class=verse-container id=pv17:6.1><span>“Gamanāgamanampi dissati, </span></div><p><div class=verse-container id=pv17:6.2><span>Vaṇṇadhātu ubhayattha vīthiyā; </span></div><p><div class=verse-container id=pv17:6.3><span>Peto kālakato na dissati, </span></div><p><div class=verse-container id=pv17:6.4><span>Ko nidha kandataṁ bālyataro”ti. </span></div><p><div class=verse-container id=pv17:7.1><span>“Saccaṁ kho vadesi māṇava, </span></div><p><div class=verse-container id=pv17:7.2><span>Ahameva kandataṁ bālyataro; </span></div><p><div class=verse-container id=pv17:7.3><span>Candaṁ viya dārako rudaṁ, </span></div><p><div class=verse-container id=pv17:7.4><span>Petaṁ kālakatābhipatthayinti. </span></div><p><div class=verse-container id=pv17:8.1><span>Ādittaṁ vata maṁ santaṁ, </span></div><p><div class=verse-container id=pv17:8.2><span>ghatasittaṁva pāvakaṁ; </span></div><p><div class=verse-container id=pv17:8.3><span>Vārinā viya osiñcaṁ, </span></div><p><div class=verse-container id=pv17:8.4><span>sabbaṁ nibbāpaye daraṁ. </span></div><p><div class=verse-container id=pv17:9.1><span>Abbahī vata me sallaṁ, </span></div><p><div class=verse-container id=pv17:9.2><span>sokaṁ hadayanissitaṁ; </span></div><p><div class=verse-container id=pv17:9.3><span>Yo me sokaparetassa, </span></div><p><div class=verse-container id=pv17:9.4><span>puttasokaṁ apānudi. </span></div><p><div class=verse-container id=pv17:10.1><span>Svāhaṁ abbūḷhasallosmi, </span></div><p><div class=verse-container id=pv17:10.2><span>sītibhūtosmi nibbuto; </span></div><p><div class=verse-container id=pv17:10.3><span>Na socāmi na rodāmi, </span></div><p><div class=verse-container id=pv17:10.4><span>tava sutvāna māṇavā”ti. </span></div><p><div class=verse-container id=pv17:11.1><span>“Devatā nusi gandhabbo, </span></div><p><div class=verse-container id=pv17:11.2><span>adu sakko purindado; </span></div><p><div class=verse-container id=pv17:11.3><span>Ko vā tvaṁ kassa vā putto, </span></div><p><div class=verse-container id=pv17:11.4><span>kathaṁ jānemu taṁ mayan”ti. </span></div><p><div class=verse-container id=pv17:12.1><span>“Yañca kandasi yañca rodasi, </span></div><p><div class=verse-container id=pv17:12.2><span>Puttaṁ āḷāhane sayaṁ dahitvā; </span></div><p><div class=verse-container id=pv17:12.3><span>Svāhaṁ kusalaṁ karitvā kammaṁ, </span></div><p><div class=verse-container id=pv17:12.4><span>Tidasānaṁ sahabyataṁ gato”ti. </span></div><p><div class=verse-container id=pv17:13.1><span>“Appaṁ vā bahuṁ vā nāddasāma, </span></div><p><div class=verse-container id=pv17:13.2><span>Dānaṁ dadantassa sake agāre; </span></div><p><div class=verse-container id=pv17:13.3><span>Uposathakammaṁ vā tādisaṁ, </span></div><p><div class=verse-container id=pv17:13.4><span>Kena kammena gatosi devalokan”ti. </span></div><p><div class=verse-container id=pv17:14.1><span>“Ābādhikohaṁ dukkhito gilāno, </span></div><p><div class=verse-container id=pv17:14.2><span>Āturarūpomhi sake nivesane; </span></div><p><div class=verse-container id=pv17:14.3><span>Buddhaṁ vigatarajaṁ vitiṇṇakaṅkhaṁ, </span></div><p><div class=verse-container id=pv17:14.4><span>Addakkhiṁ sugataṁ anomapaññaṁ. </span></div><p><div class=verse-container id=pv17:15.1><span>Svāhaṁ muditamano pasannacitto, </span></div><p><div class=verse-container id=pv17:15.2><span>Añjaliṁ akariṁ tathāgatassa; </span></div><p><div class=verse-container id=pv17:15.3><span>Tāhaṁ kusalaṁ karitvāna kammaṁ, </span></div><p><div class=verse-container id=pv17:15.4><span>Tidasānaṁ sahabyataṁ gato”ti. </span></div><p><div class=verse-container id=pv17:16.1><span>“Acchariyaṁ vata abbhutaṁ vata, </span></div><p><div class=verse-container id=pv17:16.2><span>Añjalikammassa ayamīdiso vipāko; </span></div><p><div class=verse-container id=pv17:16.3><span>Ahampi muditamano pasannacitto, </span></div><p><div class=verse-container id=pv17:16.4><span>Ajjeva buddhaṁ saraṇaṁ vajāmī”ti. </span></div><p><div class=verse-container id=pv17:17.1><span>“Ajjeva buddhaṁ saraṇaṁ vajāhi, </span></div><p><div class=verse-container id=pv17:17.2><span>Dhammañca saṅghañca pasannacitto; </span></div><p><div class=verse-container id=pv17:17.3><span>Tatheva sikkhāya padāni pañca, </span></div><p><div class=verse-container id=pv17:17.4><span>Akhaṇḍaphullāni samādiyassu. </span></div><p><div class=verse-container id=pv17:18.1><span>Pāṇātipātā viramassu khippaṁ, </span></div><p><div class=verse-container id=pv17:18.2><span>Loke adinnaṁ parivajjayassu; </span></div><p><div class=verse-container id=pv17:18.3><span>Amajjapo mā ca musā bhaṇāhi, </span></div><p><div class=verse-container id=pv17:18.4><span>Sakena dārena ca hohi tuṭṭho”ti. </span></div><p><div class=verse-container id=pv17:19.1><span>“Atthakāmosi me yakkha, </span></div><p><div class=verse-container id=pv17:19.2><span>hitakāmosi devate; </span></div><p><div class=verse-container id=pv17:19.3><span>Karomi tuyhaṁ vacanaṁ, </span></div><p><div class=verse-container id=pv17:19.4><span>tvaṁsi ācariyo mamāti. </span></div><p><div class=verse-container id=pv17:20.1><span>Upemi saraṇaṁ buddhaṁ, </span></div><p><div class=verse-container id=pv17:20.2><span>dhammañcāpi anuttaraṁ; </span></div><p><div class=verse-container id=pv17:20.3><span>Saṅghañca naradevassa, </span></div><p><div class=verse-container id=pv17:20.4><span>gacchāmi saraṇaṁ ahaṁ. </span></div><p><div class=verse-container id=pv17:21.1><span>Pāṇātipātā viramāmi khippaṁ, </span></div><p><div class=verse-container id=pv17:21.2><span>Loke adinnaṁ parivajjayāmi; </span></div><p><div class=verse-container id=pv17:21.3><span>Amajjapo no ca musā bhaṇāmi, </span></div><p><div class=verse-container id=pv17:21.4><span>Sakena dārena ca homi tuṭṭho”ti. </span></div><p><div class=verse-container id=pv17:22.1><span>Maṭṭhakuṇḍalīpetavatthu pañcamaṁ. </span></div><div class=flex-between><a href=/canon/en/pli/ms/sutta/kn/pv/pv0016.html>Previous</a><a href=/canon/en/pli/ms/sutta/kn/pv/pv0018.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>