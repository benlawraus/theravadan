<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0004P0004.html>Previous</a><a href=/canon/en/pli/ms/sutta/kn/mil/mil0007P0004P0006.html>Next</a></div><p><div class=verse-container id=mil7.4.5:0.1><span>Milindapañha </span></div><p><div class=verse-container id=mil7.4.5:0.2><span>Opammakathāpañha </span></div><p><div class=verse-container id=mil7.4.5:0.3><span>Pathavīvagga </span></div><p><div class=verse-container id=mil7.4.5:0.4><span class=big-bold>5. Pabbataṅgapañha </span></div><p><div class=verse-container id=mil7.4.5:1.1><span>“Bhante nāgasena, ‘pabbatassa pañca aṅgāni gahetabbānī’ti yaṁ vadesi, katamāni tāni pañca aṅgāni gahetabbānī”ti? </span></div><p><div class=verse-container id=mil7.4.5:1.2><span>“Yathā, mahārāja, pabbato acalo akampito asampavedhī; </span></div><p><div class=verse-container id=mil7.4.5:1.3><span>evameva kho, mahārāja, yoginā yogāvacarena sammānane vimānane sakkāre asakkāre garukāre agarukāre yase ayase nindāya pasaṁsāya sukhe dukkhe iṭṭhāniṭṭhesu sabbattha rūpasaddagandharasaphoṭṭhabbadhammesu rajanīyesu na rajjitabbaṁ, dussanīyesu na dussitabbaṁ, muyhanīyesu na muyhitabbaṁ, na kampitabbaṁ na calitabbaṁ, pabbatena viya acalena bhavitabbaṁ. </span></div><p><div class=verse-container id=mil7.4.5:1.4><span>Idaṁ, mahārāja, pabbatassa paṭhamaṁ aṅgaṁ gahetabbaṁ. </span></div><p><div class=verse-container id=mil7.4.5:1.5><span>Bhāsitampetaṁ, mahārāja, bhagavatā devātidevena—</span></div><p><div class=verse-container id=mil7.4.5:2.1><span>‘Selo yathā ekaghano, </span></div><p><div class=verse-container id=mil7.4.5:2.2><span>vātena na samīrati; </span></div><p><div class=verse-container id=mil7.4.5:2.3><span>Evaṁ nindāpasaṁsāsu, </span></div><p><div class=verse-container id=mil7.4.5:2.4><span>na samiñjanti paṇḍitā’ti. </span></div><p><div class=verse-container id=mil7.4.5:3.1><span>Puna caparaṁ, mahārāja, pabbato thaddho na kenaci saṁsaṭṭho; </span></div><p><div class=verse-container id=mil7.4.5:3.2><span>evameva kho, mahārāja, yoginā yogāvacarena thaddhena asaṁsaṭṭhena bhavitabbaṁ, na kenaci saṁsaggo karaṇīyo. </span></div><p><div class=verse-container id=mil7.4.5:3.3><span>Idaṁ, mahārāja, pabbatassa dutiyaṁ aṅgaṁ gahetabbaṁ. </span></div><p><div class=verse-container id=mil7.4.5:3.4><span>Bhāsitampetaṁ, mahārāja, bhagavatā devātidevena—</span></div><p><div class=verse-container id=mil7.4.5:4.1><span>‘Asaṁsaṭṭhaṁ gahaṭṭhehi, </span></div><p><div class=verse-container id=mil7.4.5:4.2><span>anāgārehi cūbhayaṁ; </span></div><p><div class=verse-container id=mil7.4.5:4.3><span>Anokasārimappicchaṁ, </span></div><p><div class=verse-container id=mil7.4.5:4.4><span>tamahaṁ brūmi brāhmaṇan’ti. </span></div><p><div class=verse-container id=mil7.4.5:5.1><span>Puna caparaṁ, mahārāja, pabbate bījaṁ na virūhati; </span></div><p><div class=verse-container id=mil7.4.5:5.2><span>evameva kho, mahārāja, yoginā yogāvacarena sakamānase kilesā na virūhāpetabbā. </span></div><p><div class=verse-container id=mil7.4.5:5.3><span>Idaṁ, mahārāja, pabbatassa tatiyaṁ aṅgaṁ gahetabbaṁ. </span></div><p><div class=verse-container id=mil7.4.5:5.4><span>Bhāsitampetaṁ, mahārāja, therena subhūtinā—</span></div><p><div class=verse-container id=mil7.4.5:6.1><span>‘Rāgūpasaṁhitaṁ cittaṁ, </span></div><p><div class=verse-container id=mil7.4.5:6.2><span>yadā uppajjate mama; </span></div><p><div class=verse-container id=mil7.4.5:6.3><span>Sayaṁva paccavekkhāmi, </span></div><p><div class=verse-container id=mil7.4.5:6.4><span>ekaggo taṁ damemahaṁ. </span></div><p><div class=verse-container id=mil7.4.5:7.1><span>Rajjase rajanīye ca, </span></div><p><div class=verse-container id=mil7.4.5:7.2><span>dussanīye ca dussase; </span></div><p><div class=verse-container id=mil7.4.5:7.3><span>Muyhase mohanīye ca, </span></div><p><div class=verse-container id=mil7.4.5:7.4><span>nikkhamassu vanā tuvaṁ. </span></div><p><div class=verse-container id=mil7.4.5:8.1><span>Visuddhānaṁ ayaṁ vāso, </span></div><p><div class=verse-container id=mil7.4.5:8.2><span>nimmalānaṁ tapassinaṁ; </span></div><p><div class=verse-container id=mil7.4.5:8.3><span>Mā kho visuddhaṁ dūsesi, </span></div><p><div class=verse-container id=mil7.4.5:8.4><span>nikkhamassu vanā tuvan’ti. </span></div><p><div class=verse-container id=mil7.4.5:9.1><span>Puna caparaṁ, mahārāja, pabbato accuggato; </span></div><p><div class=verse-container id=mil7.4.5:9.2><span>evameva kho, mahārāja, yoginā yogāvacarena ñāṇaccuggatena bhavitabbaṁ. </span></div><p><div class=verse-container id=mil7.4.5:9.3><span>Idaṁ, mahārāja, pabbatassa catutthaṁ aṅgaṁ gahetabbaṁ. </span></div><p><div class=verse-container id=mil7.4.5:9.4><span>Bhāsitampetaṁ, mahārāja, bhagavatā devātidevena—</span></div><p><div class=verse-container id=mil7.4.5:10.1><span>‘Pamādaṁ appamādena, </span></div><p><div class=verse-container id=mil7.4.5:10.2><span>yadā nudati paṇḍito; </span></div><p><div class=verse-container id=mil7.4.5:10.3><span>Paññāpāsādamāruyha, </span></div><p><div class=verse-container id=mil7.4.5:10.4><span>asoko sokiniṁ pajaṁ; </span></div><p><div class=verse-container id=mil7.4.5:10.5><span>Pabbataṭṭhova bhūmaṭṭhe, </span></div><p><div class=verse-container id=mil7.4.5:10.6><span>dhīro bāle avekkhatī’ti. </span></div><p><div class=verse-container id=mil7.4.5:11.1><span>Puna caparaṁ, mahārāja, pabbato anunnato anonato; </span></div><p><div class=verse-container id=mil7.4.5:11.2><span>evameva kho, mahārāja, yoginā yogāvacarena unnatāvanati na karaṇīyā. </span></div><p><div class=verse-container id=mil7.4.5:11.3><span>Idaṁ, mahārāja, pabbatassa pañcamaṁ aṅgaṁ gahetabbaṁ. </span></div><p><div class=verse-container id=mil7.4.5:11.4><span>Bhāsitampetaṁ, mahārāja, upāsikāya cūḷasubhaddāya sakasamaṇe parikittayamānāya—</span></div><p><div class=verse-container id=mil7.4.5:12.1><span>‘Lābhena unnato loko, </span></div><p><div class=verse-container id=mil7.4.5:12.2><span>alābhena ca onato; </span></div><p><div class=verse-container id=mil7.4.5:12.3><span>Lābhālābhena ekaṭṭhā, </span></div><p><div class=verse-container id=mil7.4.5:12.4><span>tādisā samaṇā mamā’”ti. </span></div><p><div class=verse-container id=mil7.4.5:13.1><span>Pabbataṅgapañho pañcamo. </span></div><div class=flex-between><a href=/canon/en/pli/ms/sutta/kn/mil/mil0007P0004P0004.html>Previous</a><a href=/canon/en/pli/ms/sutta/kn/mil/mil0007P0004P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>