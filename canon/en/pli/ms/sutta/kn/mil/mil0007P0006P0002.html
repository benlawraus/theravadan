<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0006P0001.html>Previous</a><a href=/canon/en/pli/ms/sutta/kn/mil/mil0007P0006P0003.html>Next</a></div><p><div class=verse-container id=mil7.6.2:0.1><span>Milindapañha </span></div><p><div class=verse-container id=mil7.6.2:0.2><span>Opammakathāpañha </span></div><p><div class=verse-container id=mil7.6.2:0.3><span>Sīhavagga </span></div><p><div class=verse-container id=mil7.6.2:0.4><span class=big-bold>2. Cakkavākaṅgapañha </span></div><p><div class=verse-container id=mil7.6.2:1.1><span>“Bhante nāgasena, ‘cakkavākassa tīṇi aṅgāni gahetabbānī’ti yaṁ vadesi, katamāni tāni tīṇi aṅgāni gahetabbānīti”? </span></div><p><div class=verse-container id=mil7.6.2:1.2><span>“Yathā, mahārāja, cakkavāko yāva jīvitapariyādānā dutiyikaṁ na vijahati; </span></div><p><div class=verse-container id=mil7.6.2:1.3><span>evameva kho, mahārāja, yoginā yogāvacarena yāva jīvitapariyādānā yoniso manasikāro na vijahitabbo. </span></div><p><div class=verse-container id=mil7.6.2:1.4><span>Idaṁ, mahārāja, cakkavākassa paṭhamaṁ aṅgaṁ gahetabbaṁ. </span></div><p><div class=verse-container id=mil7.6.2:2.1><span>Puna caparaṁ, mahārāja, cakkavāko sevālapaṇakabhakkho, tena ca santuṭṭhiṁ āpajjati, tāya ca santuṭṭhiyā balena ca vaṇṇena ca na parihāyati; </span></div><p><div class=verse-container id=mil7.6.2:2.2><span>evameva kho, mahārāja, yoginā yogāvacarena yathālābhasantoso karaṇīyo, yathālābhasantuṭṭho kho, mahārāja, yogī yogāvacaro na parihāyati sīlena, na parihāyati samādhinā, na parihāyati paññāya, na parihāyati vimuttiyā, na parihāyati vimuttiñāṇadassanena, na parihāyati sabbehi kusalehi dhammehi. </span></div><p><div class=verse-container id=mil7.6.2:2.3><span>Idaṁ, mahārāja, cakkavākassa dutiyaṁ aṅgaṁ gahetabbaṁ. </span></div><p><div class=verse-container id=mil7.6.2:3.1><span>Puna caparaṁ, mahārāja, cakkavāko pāṇe na viheṭhayati; </span></div><p><div class=verse-container id=mil7.6.2:3.2><span>evameva kho, mahārāja, yoginā yogāvacarena nihitadaṇḍena nihitasatthena lajjinā dayāpannena sabbapāṇabhūtahitānukampinā bhavitabbaṁ. </span></div><p><div class=verse-container id=mil7.6.2:3.3><span>Idaṁ, mahārāja, cakkavākassa tatiyaṁ aṅgaṁ gahetabbaṁ. </span></div><p><div class=verse-container id=mil7.6.2:3.4><span>Bhāsitampetaṁ, mahārāja, bhagavatā devātidevena cakkavākajātake—</span></div><p><div class=verse-container id=mil7.6.2:4.1><span>‘Yo na hanti na ghāteti, </span></div><p><div class=verse-container id=mil7.6.2:4.2><span>na jināti na jāpaye; </span></div><p><div class=verse-container id=mil7.6.2:4.3><span>Mettaṁso sabbabhūtesu, </span></div><p><div class=verse-container id=mil7.6.2:4.4><span>veraṁ tassa na kenacī’”ti. </span></div><p><div class=verse-container id=mil7.6.2:5.1><span>Cakkavākaṅgapañho dutiyo. </span></div><div class=flex-between><a href=/canon/en/pli/ms/sutta/kn/mil/mil0007P0006P0001.html>Previous</a><a href=/canon/en/pli/ms/sutta/kn/mil/mil0007P0006P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>