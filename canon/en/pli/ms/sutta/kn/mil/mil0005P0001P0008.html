<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0005P0001P0007.html>Previous</a><a href=/canon/en/pli/ms/sutta/kn/mil/mil0005P0001P0009.html>Next</a></div><p><div class=verse-container id=mil5.1.8:0.1><span>Milindapañha </span></div><p><div class=verse-container id=mil5.1.8:0.2><span>Meṇḍakapañha </span></div><p><div class=verse-container id=mil5.1.8:0.3><span>Iddhibalavagga </span></div><p><div class=verse-container id=mil5.1.8:0.4><span class=big-bold>8. Akusalacchedanapañha </span></div><p><div class=verse-container id=mil5.1.8:1.1><span>“Bhante nāgasena, tathāgato sabbaṁ akusalaṁ jhāpetvā sabbaññutaṁ patto, udāhu sāvasese akusale sabbaññutaṁ patto”ti? </span></div><p><div class=verse-container id=mil5.1.8:1.2><span>“Sabbaṁ, mahārāja, akusalaṁ jhāpetvā bhagavā sabbaññutaṁ patto, natthi bhagavato sesakaṁ akusalan”ti. </span></div><p><div class=verse-container id=mil5.1.8:2.1><span>“Kiṁ pana, bhante, dukkhā vedanā tathāgatassa kāye uppannapubbā”ti? </span></div><p><div class=verse-container id=mil5.1.8:2.2><span>“Āma, mahārāja, rājagahe bhagavato pādo sakalikāya khato, lohitapakkhandikābādho uppanno, kāye abhisanne jīvakena vireko kārito, vātābādhe uppanne upaṭṭhākena therena uṇhodakaṁ pariyiṭṭhan”ti. </span></div><p><div class=verse-container id=mil5.1.8:3.1><span>“Yadi, bhante nāgasena, tathāgato sabbaṁ akusalaṁ jhāpetvā sabbaññutaṁ patto, tena hi bhagavato pādo sakalikāya khato, lohitapakkhandikā ca ābādho uppannoti yaṁ vacanaṁ, taṁ micchā. </span></div><p><div class=verse-container id=mil5.1.8:3.2><span>Yadi tathāgatassa pādo sakalikāya khato, lohitapakkhandikā ca ābādho uppanno, tena hi tathāgato sabbaṁ akusalaṁ jhāpetvā sabbaññutaṁ pattoti tampi vacanaṁ micchā. </span></div><p><div class=verse-container id=mil5.1.8:3.3><span>Natthi, bhante, vinā kammena vedayitaṁ, sabbaṁ taṁ vedayitaṁ kammamūlakaṁ, taṁ kammeneva vedayati, ayampi ubhato koṭiko pañho tavānuppatto, so tayā nibbāhitabbo”ti. </span></div><p><div class=verse-container id=mil5.1.8:4.1><span>“Na hi, mahārāja, sabbaṁ taṁ vedayitaṁ kammamūlakaṁ. </span></div><p><div class=verse-container id=mil5.1.8:4.2><span>Aṭṭhahi, mahārāja, kāraṇehi vedayitāni uppajjanti, yehi kāraṇehi puthū sattā vedanā vediyanti. </span></div><p><div class=verse-container id=mil5.1.8:4.3><span>Katamehi aṭṭhahi? </span></div><p><div class=verse-container id=mil5.1.8:4.4><span>Vātasamuṭṭhānānipi kho, mahārāja, idhekaccāni vedayitāni uppajjanti, </span></div><p><div class=verse-container id=mil5.1.8:4.5><span>pittasamuṭṭhānānipi kho, mahārāja …pe… </span></div><p><div class=verse-container id=mil5.1.8:4.6><span>semhasamuṭṭhānānipi kho, mahārāja …pe… </span></div><p><div class=verse-container id=mil5.1.8:4.7><span>sannipātikānipi kho, mahārāja …pe… </span></div><p><div class=verse-container id=mil5.1.8:4.8><span>utupariṇāmajānipi kho, mahārāja …pe… </span></div><p><div class=verse-container id=mil5.1.8:4.9><span>visamaparihārajānipi kho, mahārāja …pe… </span></div><p><div class=verse-container id=mil5.1.8:4.10><span>opakkamikānipi kho, mahārāja …pe… </span></div><p><div class=verse-container id=mil5.1.8:4.11><span>kammavipākajānipi kho, mahārāja, idhekaccāni vedayitāni uppajjanti. </span></div><p><div class=verse-container id=mil5.1.8:4.12><span>Imehi kho, mahārāja, aṭṭhahi kāraṇehi puthū sattā vedanā vedayanti. </span></div><p><div class=verse-container id=mil5.1.8:4.13><span>Tattha ye te puggalā ‘satte kammaṁ vibādhatī’ti vadeyyuṁ, te ime puggalā sattakāraṇaṁ paṭibāhanti. </span></div><p><div class=verse-container id=mil5.1.8:4.14><span>Tesaṁ taṁ vacanaṁ micchā”ti. </span></div><p><div class=verse-container id=mil5.1.8:4.15><span>“Bhante nāgasena, yañca vātikaṁ yañca pittikaṁ yañca semhikaṁ yañca sannipātikaṁ yañca utupariṇāmajaṁ yañca visamaparihārajaṁ yañca opakkamikaṁ, sabbete kammasamuṭṭhānāyeva, kammeneva te sabbe sambhavantī”ti. </span></div><p><div class=verse-container id=mil5.1.8:5.1><span>“Yadi, mahārāja, tepi sabbe kammasamuṭṭhānāva ābādhā bhaveyyuṁ, na tesaṁ koṭṭhāsato lakkhaṇāni bhaveyyuṁ. </span></div><p><div class=verse-container id=mil5.1.8:5.2><span>Vāto kho, mahārāja, kuppamāno dasavidhena kuppati sītena uṇhena jighacchāya pipāsāya atibhuttena ṭhānena padhānena ādhāvanena upakkamena kammavipākena. </span></div><p><div class=verse-container id=mil5.1.8:5.3><span>Tatra ye te nava vidhā, na te atīte, na anāgate, vattamānake bhave uppajjanti, tasmā na vattabbā ‘kammasambhavā sabbā vedanā’ti. </span></div><p><div class=verse-container id=mil5.1.8:5.4><span>Pittaṁ, mahārāja, kuppamānaṁ tividhena kuppati sītena uṇhena visamabhojanena. </span></div><p><div class=verse-container id=mil5.1.8:5.5><span>Semhaṁ, mahārāja, kuppamānaṁ tividhena kuppati sītena uṇhena annapānena. </span></div><p><div class=verse-container id=mil5.1.8:5.6><span>Yo ca, mahārāja, vāto yañca pittaṁ yañca semhaṁ, tehi tehi kopehi kuppitvā missī hutvā sakaṁ sakaṁ vedanaṁ ākaḍḍhati. </span></div><p><div class=verse-container id=mil5.1.8:5.7><span>Utupariṇāmajā, mahārāja, vedanā utupariṇāmena uppajjati. </span></div><p><div class=verse-container id=mil5.1.8:5.8><span>Visamaparihārajā vedanā visamaparihārena uppajjati. </span></div><p><div class=verse-container id=mil5.1.8:5.9><span>Opakkamikā, mahārāja, vedanā atthi kiriyā, atthi kammavipākā, kammavipākajā vedanā pubbe katena kammena uppajjati. </span></div><p><div class=verse-container id=mil5.1.8:5.10><span>Iti kho, mahārāja, appaṁ kammavipākajaṁ, bahutaraṁ avasesaṁ. </span></div><p><div class=verse-container id=mil5.1.8:5.11><span>Tattha bālā ‘sabbaṁ kammavipākajaṁ yevā’ti atidhāvanti. </span></div><p><div class=verse-container id=mil5.1.8:5.12><span>Taṁ kammaṁ na sakkā vinā buddhañāṇena vavatthānaṁ kātuṁ. </span></div><p><div class=verse-container id=mil5.1.8:6.1><span>Yaṁ pana, mahārāja, bhagavato pādo sakalikāya khato, taṁ vedayitaṁ neva vātasamuṭṭhānaṁ, na pittasamuṭṭhānaṁ, na semhasamuṭṭhānaṁ, na sannipātikaṁ, na utupariṇāmajaṁ, na visamaparihārajaṁ, na kammavipākajaṁ, opakkamikaṁyeva. </span></div><p><div class=verse-container id=mil5.1.8:6.2><span>Devadatto hi, mahārāja, bahūni jātisatasahassāni tathāgate āghātaṁ bandhi, so tena āghātena mahatiṁ garuṁ silaṁ gahetvā ‘matthake pātessāmī’ti muñci, athaññe dve selā āgantvā taṁ silaṁ tathāgataṁ asampattaṁyeva sampaṭicchiṁsu, tāsaṁ pahārena papaṭikā bhijjitvā bhagavato pāde patitvā ruhiraṁ uppādesi, kammavipākato vā, mahārāja, bhagavato esā vedanā nibbattā kiriyato vā, tatuddhaṁ natthaññā vedanā. </span></div><p><div class=verse-container id=mil5.1.8:7.1><span>Yathā, mahārāja, khettaduṭṭhatāya vā bījaṁ na sambhavati bījaduṭṭhatāya vā; </span></div><p><div class=verse-container id=mil5.1.8:7.2><span>evameva kho, mahārāja, kammavipākato vā bhagavato esā vedanā nibbattā kiriyato vā, tatuddhaṁ natthaññā vedanā. </span></div><p><div class=verse-container id=mil5.1.8:8.1><span>Yathā vā pana, mahārāja, koṭṭhaduṭṭhatāya vā bhojanaṁ visamaṁ pariṇamati āhāraduṭṭhatāya vā; </span></div><p><div class=verse-container id=mil5.1.8:8.2><span>evameva kho, mahārāja, kammavipākato vā bhagavato esā vedanā nibbattā kiriyato vā, tatuddhaṁ natthaññā vedanā. </span></div><p><div class=verse-container id=mil5.1.8:8.3><span>Api ca, mahārāja, natthi bhagavato kammavipākajā vedanā, natthi visamaparihārajā vedanā, avasesehi samuṭṭhānehi bhagavato vedanā uppajjati, tāya ca pana vedanāya na sakkā bhagavantaṁ jīvitā voropetuṁ. </span></div><p><div class=verse-container id=mil5.1.8:9.1><span>Nipatanti, mahārāja, imasmiṁ cātumahābhūtike kāye iṭṭhāniṭṭhā subhāsubhavedanā. </span></div><p><div class=verse-container id=mil5.1.8:9.2><span>Idha, mahārāja, ākāse khitto leḍḍu mahāpathaviyā nipatati, api nu kho so, mahārāja, leḍḍu pubbe katena mahāpathaviyā nipatī”ti? </span></div><p><div class=verse-container id=mil5.1.8:9.3><span>“Na hi, bhante, natthi so, bhante, hetu mahāpathaviyā, yena hetunā mahāpathavī kusalākusalavipākaṁ paṭisaṁvedeyya, paccuppannena, bhante, akammakena hetunā so leḍḍu mahāpathaviyaṁ nipatati”. </span></div><p><div class=verse-container id=mil5.1.8:9.4><span>“Yathā, mahārāja, mahāpathavī, evaṁ tathāgato daṭṭhabbo. </span></div><p><div class=verse-container id=mil5.1.8:9.5><span>Yathā leḍḍu pubbe akatena mahāpathaviyaṁ nipatati; </span></div><p><div class=verse-container id=mil5.1.8:9.6><span>evameva kho, mahārāja, tathāgatassa pubbe akatena sā sakalikā pāde nipatitā. </span></div><p><div class=verse-container id=mil5.1.8:10.1><span>Idha pana, mahārāja, manussā mahāpathaviṁ bhindanti ca khaṇanti ca, api nu kho, mahārāja, te manussā pubbe katena mahāpathaviṁ bhindanti ca khaṇanti cā”ti? </span></div><p><div class=verse-container id=mil5.1.8:10.2><span>“Na hi, bhante”ti. </span></div><p><div class=verse-container id=mil5.1.8:10.3><span>“Evameva kho, mahārāja, yā sā sakalikā bhagavato pāde nipatitā, na sā sakalikā pubbe katena bhagavato pāde nipatitā. </span></div><p><div class=verse-container id=mil5.1.8:10.4><span>Yopi, mahārāja, bhagavato lohitapakkhandikābādho uppanno, sopi ābādho na pubbe katena uppanno, sannipātikeneva uppanno, ye keci, mahārāja, bhagavato kāyikā ābādhā uppannā, na te kammābhinibbattā, channaṁ etesaṁ samuṭṭhānānaṁ aññatarato nibbattā. </span></div><p><div class=verse-container id=mil5.1.8:11.1><span>Bhāsitampetaṁ, mahārāja, bhagavatā devātidevena saṁyuttanikāyavaralañchake moḷiyasīvake veyyākaraṇe—</span></div><p><div class=verse-container id=mil5.1.8:12.1><span>‘Pittasamuṭṭhānānipi kho, sīvaka, idhekaccāni vedayitāni uppajjanti. </span></div><p><div class=verse-container id=mil5.1.8:12.2><span>Sāmampi kho etaṁ, sīvaka, veditabbaṁ, yathā pittasamuṭṭhānānipi idhekaccāni vedayitāni uppajjanti. </span></div><p><div class=verse-container id=mil5.1.8:12.3><span>Lokassapi kho etaṁ, sīvaka, saccasammataṁ, yathā pittasamuṭṭhānānipi idhekaccāni vedayitāni uppajjanti. </span></div><p><div class=verse-container id=mil5.1.8:12.4><span>Tatra, sīvaka, ye te samaṇabrāhmaṇā evaṁvādino evaṁdiṭṭhino “yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbe katahetū”ti. </span></div><p><div class=verse-container id=mil5.1.8:12.5><span>Yañca sāmaṁ ñātaṁ, tañca atidhāvanti, yañca loke saccasammataṁ, tañca atidhāvanti. </span></div><p><div class=verse-container id=mil5.1.8:12.6><span>Tasmā tesaṁ samaṇabrāhmaṇānaṁ micchāti vadāmi. </span></div><p><div class=verse-container id=mil5.1.8:13.1><span>Semhasamuṭṭhānānipi kho, sīvaka, idhekaccāni vedayitāni uppajjanti. </span></div><p><div class=verse-container id=mil5.1.8:13.2><span>Vātasamuṭṭhānānipi kho, sīvaka …pe… </span></div><p><div class=verse-container id=mil5.1.8:13.3><span>sannipātikānipi kho, sīvaka …pe… </span></div><p><div class=verse-container id=mil5.1.8:13.4><span>utupariṇāmajānipi kho, sīvaka …pe… </span></div><p><div class=verse-container id=mil5.1.8:13.5><span>visamaparihārajānipi kho, sīvaka …pe… </span></div><p><div class=verse-container id=mil5.1.8:13.6><span>opakkamikānipi kho, sīvaka …pe… </span></div><p><div class=verse-container id=mil5.1.8:13.7><span>kammavipākajānipi kho, sīvaka, idhekaccāni vedayitāni uppajjanti. </span></div><p><div class=verse-container id=mil5.1.8:13.8><span>Sāmampi kho etaṁ, sīvaka, veditabbaṁ, yathā kammavipākajānipi idhekaccāni vedayitāni uppajjanti. </span></div><p><div class=verse-container id=mil5.1.8:13.9><span>Lokassapi kho etaṁ, sīvaka, saccasammataṁ, yathā kammavipākajānipi idhekaccāni vedayitāni uppajjanti. </span></div><p><div class=verse-container id=mil5.1.8:13.10><span>Tatra, sīvaka, ye te samaṇabrāhmaṇā evaṁvādino evaṁdiṭṭhino “yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbe katahetū”ti. </span></div><p><div class=verse-container id=mil5.1.8:13.11><span>Yañca sāmaṁ ñātaṁ, tañca atidhāvanti, yañca loke saccasammataṁ, tañca atidhāvanti. </span></div><p><div class=verse-container id=mil5.1.8:13.12><span>Tasmā tesaṁ samaṇabrāhmaṇānaṁ micchāti vadāmī’ti. </span></div><p><div class=verse-container id=mil5.1.8:14.1><span>Itipi, mahārāja, na sabbā vedanā kammavipākajā, sabbaṁ, mahārāja, akusalaṁ jhāpetvā bhagavā sabbaññutaṁ pattoti evametaṁ dhārehī”ti. </span></div><p><div class=verse-container id=mil5.1.8:14.2><span>“Sādhu, bhante nāgasena, evametaṁ tathā sampaṭicchāmī”ti. </span></div><p><div class=verse-container id=mil5.1.8:15.1><span>Akusalacchedanapañho aṭṭhamo. </span></div><div class=flex-between><a href=/canon/en/pli/ms/sutta/kn/mil/mil0005P0001P0007.html>Previous</a><a href=/canon/en/pli/ms/sutta/kn/mil/mil0005P0001P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>