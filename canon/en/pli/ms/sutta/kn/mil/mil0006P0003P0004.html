<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0006P0003P0003.html>Previous</a><a href=/canon/en/pli/ms/sutta/kn/mil/mil0006P0003P0005.html>Next</a></div><p><div class=verse-container id=mil6.3.4:0.1><span>Milindapañha </span></div><p><div class=verse-container id=mil6.3.4:0.2><span>Anumānapañha </span></div><p><div class=verse-container id=mil6.3.4:0.3><span>Vessantaravagga </span></div><p><div class=verse-container id=mil6.3.4:0.4><span class=big-bold>4. Pubbapetādisapañha </span></div><p><div class=verse-container id=mil6.3.4:1.1><span>“Bhante nāgasena, ime dāyakā dānaṁ datvā pubbapetānaṁ ādisanti ‘idaṁ tesaṁ pāpuṇātū’ti, api nu te kiñci tatonidānaṁ vipākaṁ paṭilabhantī”ti? </span></div><p><div class=verse-container id=mil6.3.4:1.2><span>“Keci, mahārāja, paṭilabhanti, keci nappaṭilabhantī”ti. </span></div><p><div class=verse-container id=mil6.3.4:1.3><span>“Ke, bhante, paṭilabhanti, ke nappaṭilabhantī”ti? </span></div><p><div class=verse-container id=mil6.3.4:1.4><span>“Nirayūpapannā, mahārāja, nappaṭilabhanti, saggagatā nappaṭilabhanti, tiracchānayonigatā nappaṭilabhanti, catunnaṁ petānaṁ tayo petā nappaṭilabhanti vantāsikā khuppipāsino nijjhāmataṇhikā, labhanti petā paradattūpajīvino, tepi saramānāyeva labhantī”ti. </span></div><p><div class=verse-container id=mil6.3.4:2.1><span>“Tena hi, bhante nāgasena, dāyakānaṁ dānaṁ visositaṁ hoti aphalaṁ, yesaṁ uddissa kataṁ yadi te nappaṭilabhantī”ti? </span></div><p><div class=verse-container id=mil6.3.4:2.2><span>“Na hi taṁ, mahārāja, dānaṁ aphalaṁ hoti avipākaṁ, dāyakāyeva tassa phalaṁ anubhavantī”ti. </span></div><p><div class=verse-container id=mil6.3.4:2.3><span>“Tena hi, bhante nāgasena, kāraṇena maṁ saññāpehī”ti. </span></div><p><div class=verse-container id=mil6.3.4:2.4><span>“Idha, mahārāja, keci manussā macchamaṁsasurābhattakhajjakāni paṭiyādetvā ñātikulaṁ gacchanti, yadi te ñātakā taṁ upāyanaṁ na sampaṭiccheyyuṁ, api nu taṁ upāyanaṁ visositaṁ gaccheyya vinasseyya vā”ti? </span></div><p><div class=verse-container id=mil6.3.4:2.5><span>“Na hi, bhante, sāmikānaṁyeva taṁ hotī”ti. </span></div><p><div class=verse-container id=mil6.3.4:2.6><span>“Evameva kho, mahārāja, dāyakāyeva tassa phalaṁ anubhavanti. </span></div><p><div class=verse-container id=mil6.3.4:2.7><span>Yathā pana, mahārāja, puriso gabbhaṁ paviṭṭho asati purato nikkhamanamukhe kena nikkhameyyā”ti. </span></div><p><div class=verse-container id=mil6.3.4:2.8><span>“Paviṭṭheneva, bhante”ti. </span></div><p><div class=verse-container id=mil6.3.4:2.9><span>“Evameva kho, mahārāja, dāyakāyeva tassa phalaṁ anubhavantī”ti. </span></div><p><div class=verse-container id=mil6.3.4:2.10><span>“Hotu, bhante nāgasena, evametaṁ tathā sampaṭicchāmi, dāyakāyeva tassa phalaṁ anubhavanti, na mayaṁ taṁ kāraṇaṁ vilomemāti. </span></div><p><div class=verse-container id=mil6.3.4:2.11><span>(…) </span></div><p><div class=verse-container id=mil6.3.4:3.1><span>Bhante nāgasena, yadi imesaṁ dāyakānaṁ dinnadānaṁ pubbapetānaṁ pāpuṇāti, te ca tassa vipākaṁ anubhavanti. </span></div><p><div class=verse-container id=mil6.3.4:3.2><span>Tena hi yo pāṇātipātī luddo lohitapāṇī paduṭṭhamanasaṅkappo manusse ghātetvā dāruṇaṁ kammaṁ katvā pubbapetānaṁ ādiseyya ‘imassa me kammassa vipāko pubbapetānaṁ pāpuṇātū’ti, api nu tassa vipāko pubbapetānaṁ pāpuṇātī”ti? </span></div><p><div class=verse-container id=mil6.3.4:3.3><span>“Na hi, mahārājā”ti. </span></div><p><div class=verse-container id=mil6.3.4:4.1><span>“Bhante nāgasena, ko tattha hetu kiṅkāraṇaṁ, yena kusalaṁ pāpuṇāti akusalaṁ na pāpuṇātī”ti? </span></div><p><div class=verse-container id=mil6.3.4:4.2><span>“Neso, mahārāja, pañho pucchitabbo, mā ca tvaṁ, mahārāja, ‘visajjako atthī’ti apucchitabbaṁ pucchi, ‘kissa ākāso nirālambo, kissa gaṅgā uddhammukhā na sandati, kissa ime manussā ca dijā ca dvipadā migā catuppadā’ti tampi maṁ tvaṁ pucchissasī”ti. </span></div><p><div class=verse-container id=mil6.3.4:4.3><span>“Nāhaṁ taṁ, bhante nāgasena, vihesāpekkho pucchāmi, api ca nibbāhanatthāya sandehassa pucchāmi, bahū manussā loke vāmagāmino vicakkhukā, ‘kinti te otāraṁ na labheyyun’ti evāhaṁ taṁ pucchāmī”ti. </span></div><p><div class=verse-container id=mil6.3.4:4.4><span>“Na sakkā, mahārāja, saha akatena ananumatena saha pāpaṁ kammaṁ saṁvibhajituṁ. </span></div><p><div class=verse-container id=mil6.3.4:5.1><span>Yathā, mahārāja, manussā udakanibbāhanena udakaṁ suvidūrampi haranti, api nu, mahārāja, sakkā ghanamahāselapabbato nibbāhanena yathicchitaṁ haritun”ti? </span></div><p><div class=verse-container id=mil6.3.4:5.2><span>“Na hi, bhante”ti. </span></div><p><div class=verse-container id=mil6.3.4:5.3><span>“Evameva kho, mahārāja, sakkā kusalaṁ saṁvibhajituṁ, na sakkā akusalaṁ saṁvibhajituṁ. </span></div><p><div class=verse-container id=mil6.3.4:5.4><span>Yathā vā pana, mahārāja, sakkā telena padīpo jāletuṁ, api nu, mahārāja, sakkā udakena padīpo jāletun”ti? </span></div><p><div class=verse-container id=mil6.3.4:5.5><span>“Na hi, bhante”ti. </span></div><p><div class=verse-container id=mil6.3.4:5.6><span>“Evameva kho, mahārāja, sakkā kusalaṁ saṁvibhajituṁ, na sakkā akusalaṁ saṁvibhajituṁ. </span></div><p><div class=verse-container id=mil6.3.4:5.7><span>Yathā vā pana, mahārāja, kassakā taḷākato udakaṁ nīharitvā dhaññaṁ paripācenti, api nu kho, mahārāja, sakkā mahāsamuddato udakaṁ nīharitvā dhaññaṁ paripācetun”ti? </span></div><p><div class=verse-container id=mil6.3.4:5.8><span>“Na hi, bhante”ti. </span></div><p><div class=verse-container id=mil6.3.4:5.9><span>“Evameva kho, mahārāja, sakkā kusalaṁ saṁvibhajituṁ, na sakkā akusalaṁ saṁvibhajitun”ti. </span></div><p><div class=verse-container id=mil6.3.4:6.1><span>“Bhante nāgasena, kena kāraṇena sakkā kusalaṁ saṁvibhajituṁ, na sakkā akusalaṁ saṁvibhajituṁ? </span></div><p><div class=verse-container id=mil6.3.4:6.2><span>Kāraṇena maṁ saññāpehi, nāhaṁ andho anāloko sutvā vedissāmī”ti. </span></div><p><div class=verse-container id=mil6.3.4:6.3><span>“Akusalaṁ, mahārāja, thokaṁ, kusalaṁ bahukaṁ, thokattā akusalaṁ kattāraṁyeva pariyādiyati, bahukattā kusalaṁ sadevakaṁ lokaṁ ajjhottharatī”ti. </span></div><p><div class=verse-container id=mil6.3.4:7.1><span>“Opammaṁ karohī”ti. </span></div><p><div class=verse-container id=mil6.3.4:7.2><span>“Yathā, mahārāja, parittaṁ ekaṁ udakabindu pathaviyaṁ nipateyya, api nu kho taṁ, mahārāja, udakabindu dasapi dvādasapi yojanāni ajjhotthareyyā”ti? </span></div><p><div class=verse-container id=mil6.3.4:7.3><span>“Na hi, bhante, yattha taṁ udakabindu nipatitaṁ, tattheva pariyādiyatī”ti. </span></div><p><div class=verse-container id=mil6.3.4:7.4><span>“Kena kāraṇena, mahārājā”ti? </span></div><p><div class=verse-container id=mil6.3.4:7.5><span>“Parittattā, bhante, udakabindussā”ti. </span></div><p><div class=verse-container id=mil6.3.4:7.6><span>“Evameva kho, mahārāja, parittaṁ akusalaṁ parittattā kattāraṁyeva pariyādiyati, na sakkā saṁvibhajituṁ. </span></div><p><div class=verse-container id=mil6.3.4:8.1><span>Yathā vā pana, mahārāja, mahatimahāmegho abhivasseyya tappayanto dharaṇitalaṁ, api nu kho so, mahārāja, mahāmegho samantato otthareyyā”ti? </span></div><p><div class=verse-container id=mil6.3.4:8.2><span>“Āma, bhante, pūrayitvā so mahāmegho sobbhasarasaritasākhākandarapadaradahataḷākaudapānapokkharaṇiyo dasapi dvādasapi yojanāni ajjhotthareyyā”ti. </span></div><p><div class=verse-container id=mil6.3.4:8.3><span>“Kena kāraṇena, mahārājā”ti? </span></div><p><div class=verse-container id=mil6.3.4:8.4><span>“Mahantattā, bhante, meghassā”ti. </span></div><p><div class=verse-container id=mil6.3.4:8.5><span>“Evameva kho, mahārāja, kusalaṁ bahukaṁ, bahukattā sakkā devamanussehipi saṁvibhajitun”ti. </span></div><p><div class=verse-container id=mil6.3.4:9.1><span>“Bhante nāgasena, kena kāraṇena akusalaṁ thokaṁ kusalaṁ bahutaran”ti? </span></div><p><div class=verse-container id=mil6.3.4:9.2><span>“Idha, mahārāja, yo koci dānaṁ deti, sīlaṁ samādiyati, uposathakammaṁ karoti, so haṭṭho pahaṭṭho hasito pamudito pasannamānaso vedajāto hoti, tassa aparāparaṁ pīti uppajjati, pītimanassa bhiyyo bhiyyo kusalaṁ pavaḍḍhati. </span></div><p><div class=verse-container id=mil6.3.4:10.1><span>Yathā, mahārāja, udapāne bahusalilasampuṇṇe ekena desena udakaṁ paviseyya, ekena nikkhameyya, nikkhamantepi aparāparaṁ uppajjati, na sakkā hoti khayaṁ pāpetuṁ; </span></div><p><div class=verse-container id=mil6.3.4:10.2><span>evameva kho, mahārāja, kusalaṁ bhiyyo bhiyyo pavaḍḍhati. </span></div><p><div class=verse-container id=mil6.3.4:10.3><span>Vassasatepi ce, mahārāja, puriso kataṁ kusalaṁ āvajjeyya, āvajjite āvajjite bhiyyo bhiyyo kusalaṁ pavaḍḍhati. </span></div><p><div class=verse-container id=mil6.3.4:10.4><span>Tassa taṁ kusalaṁ sakkā hoti yathicchakehi saddhiṁ saṁvibhajituṁ, idamettha, mahārāja, kāraṇaṁ, yena kāraṇena kusalaṁ bahutaraṁ. </span></div><p><div class=verse-container id=mil6.3.4:11.1><span>Akusalaṁ pana, mahārāja, karonto pacchā vippaṭisārī hoti, vippaṭisārino cittaṁ paṭilīyati paṭikuṭati paṭivattati na sampasārīyati socati tappati hāyati khīyati na parivaḍḍhati tattheva pariyādiyati. </span></div><p><div class=verse-container id=mil6.3.4:11.2><span>Yathā, mahārāja, sukkhāya nadiyā mahāpuḷināya unnatāvanatāya kuṭilasaṅkuṭilāya uparito parittaṁ udakaṁ āgacchantaṁ hāyati khīyati na parivaḍḍhati tattheva pariyādiyati. </span></div><p><div class=verse-container id=mil6.3.4:11.3><span>Evameva kho, mahārāja, akusalaṁ karontassa cittaṁ paṭilīyati paṭikuṭati paṭivattati na sampasārīyati socati tappati hāyati khīyati na parivaḍḍhati tattheva pariyādiyati, idamettha, mahārāja, kāraṇaṁ, yena kāraṇena akusalaṁ thokan”ti. </span></div><p><div class=verse-container id=mil6.3.4:11.4><span>“Sādhu, bhante nāgasena, evametaṁ tathā sampaṭicchāmī”ti. </span></div><p><div class=verse-container id=mil6.3.4:12.1><span>Pubbapetādisapañho catuttho. </span></div><div class=flex-between><a href=/canon/en/pli/ms/sutta/kn/mil/mil0006P0003P0003.html>Previous</a><a href=/canon/en/pli/ms/sutta/kn/mil/mil0006P0003P0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>