<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0002P0001.html>Previous</a><a href=/canon/en/pli/ms/sutta/kn/mil/mil0007P0002P0003.html>Next</a></div><p><div class=verse-container id=mil7.2.2:0.1><span>Milindapañha </span></div><p><div class=verse-container id=mil7.2.2:0.2><span>Opammakathāpañha </span></div><p><div class=verse-container id=mil7.2.2:0.3><span>Gadrabhavagga </span></div><p><div class=verse-container id=mil7.2.2:0.4><span class=big-bold>2. Kukkuṭaṅgapañha </span></div><p><div class=verse-container id=mil7.2.2:1.1><span>“Bhante nāgasena, ‘kukkuṭassa pañca aṅgāni gahetabbānī’ti yaṁ vadesi, katamāni tāni pañca aṅgāni gahetabbānī”ti? </span></div><p><div class=verse-container id=mil7.2.2:1.2><span>“Yathā, mahārāja, kukkuṭo kālena samayena paṭisallīyati; </span></div><p><div class=verse-container id=mil7.2.2:1.3><span>evameva kho, mahārāja, yoginā yogāvacarena kālena samayeneva cetiyaṅgaṇaṁ sammajjitvā pānīyaṁ paribhojanīyaṁ upaṭṭhapetvā sarīraṁ paṭijaggitvā nahāyitvā cetiyaṁ vanditvā vuḍḍhānaṁ bhikkhūnaṁ dassanāya gantvā kālena samayena suññāgāraṁ pavisitabbaṁ. </span></div><p><div class=verse-container id=mil7.2.2:1.4><span>Idaṁ, mahārāja, kukkuṭassa paṭhamaṁ aṅgaṁ gahetabbaṁ. </span></div><p><div class=verse-container id=mil7.2.2:2.1><span>Puna caparaṁ, mahārāja, kukkuṭo kālena samayeneva vuṭṭhāti; </span></div><p><div class=verse-container id=mil7.2.2:2.2><span>evameva kho, mahārāja, yoginā yogāvacarena kālena samayeneva vuṭṭhahitvā cetiyaṅgaṇaṁ sammajjitvā pānīyaṁ paribhojanīyaṁ upaṭṭhapetvā sarīraṁ paṭijaggitvā cetiyaṁ vanditvā punadeva suññāgāraṁ pavisitabbaṁ. </span></div><p><div class=verse-container id=mil7.2.2:2.3><span>Idaṁ, mahārāja, kukkuṭassa dutiyaṁ aṅgaṁ gahetabbaṁ. </span></div><p><div class=verse-container id=mil7.2.2:3.1><span>Puna caparaṁ, mahārāja, kukkuṭo pathaviṁ khaṇitvā khaṇitvā ajjhohāraṁ ajjhoharati; </span></div><p><div class=verse-container id=mil7.2.2:3.2><span>evameva kho, mahārāja, yoginā yogāvacarena paccavekkhitvā paccavekkhitvā ajjhohāraṁ ajjhoharitabbaṁ ‘neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya, iti purāṇañca vedanaṁ paṭihaṅkhāmi navañca vedanaṁ na uppādessāmi, yātrā ca me bhavissati anavajjatā ca phāsuvihāro cā’ti. </span></div><p><div class=verse-container id=mil7.2.2:3.3><span>Idaṁ, mahārāja, kukkuṭassa tatiyaṁ aṅgaṁ gahetabbaṁ. </span></div><p><div class=verse-container id=mil7.2.2:3.4><span>Bhāsitampetaṁ, mahārāja, bhagavatā devātidevena—</span></div><p><div class=verse-container id=mil7.2.2:4.1><span>‘Kantāre puttamaṁsaṁva, </span></div><p><div class=verse-container id=mil7.2.2:4.2><span>akkhassabbhañjanaṁ yathā; </span></div><p><div class=verse-container id=mil7.2.2:4.3><span>Evaṁ āhari āhāraṁ, </span></div><p><div class=verse-container id=mil7.2.2:4.4><span>yāpanatthamamucchito’ti. </span></div><p><div class=verse-container id=mil7.2.2:5.1><span>Puna caparaṁ, mahārāja, kukkuṭo sacakkhukopi rattiṁ andho hoti; </span></div><p><div class=verse-container id=mil7.2.2:5.2><span>evameva kho, mahārāja, yoginā yogāvacarena anandheneva andhena viya bhavitabbaṁ, araññepi gocaragāme piṇḍāya carantenapi rajanīyesu rūpasaddagandharasaphoṭṭhabbadhammesu andhena badhirena mūgena viya bhavitabbaṁ, na nimittaṁ gahetabbaṁ, nānubyañjanaṁ gahetabbaṁ. </span></div><p><div class=verse-container id=mil7.2.2:5.3><span>Idaṁ, mahārāja, kukkuṭassa catutthaṁ aṅgaṁ gahetabbaṁ. </span></div><p><div class=verse-container id=mil7.2.2:5.4><span>Bhāsitampetaṁ, mahārāja, therena mahākaccāyanena—</span></div><p><div class=verse-container id=mil7.2.2:6.1><span>‘Cakkhumāssa yathā andho, </span></div><p><div class=verse-container id=mil7.2.2:6.2><span>sotavā badhiro yathā; </span></div><p><div class=verse-container id=mil7.2.2:6.3><span>Paññavāssa yathā mūgo, </span></div><p><div class=verse-container id=mil7.2.2:6.4><span>balavā dubbaloriva; </span></div><p><div class=verse-container id=mil7.2.2:6.5><span>Attaatthe samuppanne, </span></div><p><div class=verse-container id=mil7.2.2:6.6><span>sayetha matasāyikan’ti. </span></div><p><div class=verse-container id=mil7.2.2:7.1><span>Puna caparaṁ, mahārāja, kukkuṭo leḍḍudaṇḍalaguḷamuggarehi paripātiyantopi sakaṁ gehaṁ na vijahati; </span></div><p><div class=verse-container id=mil7.2.2:7.2><span>evameva kho, mahārāja, yoginā yogāvacarena cīvarakammaṁ karontenapi navakammaṁ karontenapi vattappaṭivattaṁ karontenapi uddisantenapi uddisāpentenapi yoniso manasikāro na vijahitabbo, sakaṁ kho panetaṁ, mahārāja, yogino gehaṁ, yadidaṁ yoniso manasikāro. </span></div><p><div class=verse-container id=mil7.2.2:7.3><span>Idaṁ, mahārāja, kukkuṭassa pañcamaṁ aṅgaṁ gahetabbaṁ. </span></div><p><div class=verse-container id=mil7.2.2:7.4><span>Bhāsitampetaṁ, mahārāja, bhagavatā devātidevena ‘ko ca, bhikkhave, bhikkhuno gocaro sako pettiko visayo? </span></div><p><div class=verse-container id=mil7.2.2:7.5><span>Yadidaṁ cattāro satipaṭṭhānā’ti. </span></div><p><div class=verse-container id=mil7.2.2:7.6><span>Bhāsitampetaṁ, mahārāja, therena sāriputtena dhammasenāpatināpi—</span></div><p><div class=verse-container id=mil7.2.2:8.1><span>‘Yathā sudanto mātaṅgo, </span></div><p><div class=verse-container id=mil7.2.2:8.2><span>sakaṁ soṇḍaṁ na maddati; </span></div><p><div class=verse-container id=mil7.2.2:8.3><span>Bhakkhābhakkhaṁ vijānāti, </span></div><p><div class=verse-container id=mil7.2.2:8.4><span>attano vuttikappanaṁ. </span></div><p><div class=verse-container id=mil7.2.2:9.1><span>Tatheva buddhaputtena, </span></div><p><div class=verse-container id=mil7.2.2:9.2><span>Appamattena vā pana; </span></div><p><div class=verse-container id=mil7.2.2:9.3><span>Jinavacanaṁ na madditabbaṁ, </span></div><p><div class=verse-container id=mil7.2.2:9.4><span>Manasikāravaruttaman’”ti. </span></div><p><div class=verse-container id=mil7.2.2:10.1><span>Kukkuṭaṅgapañho dutiyo. </span></div><div class=flex-between><a href=/canon/en/pli/ms/sutta/kn/mil/mil0007P0002P0001.html>Previous</a><a href=/canon/en/pli/ms/sutta/kn/mil/mil0007P0002P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>