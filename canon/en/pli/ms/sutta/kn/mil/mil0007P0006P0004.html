<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0006P0003.html>Previous</a><a href=/canon/en/pli/ms/sutta/kn/mil/mil0007P0006P0005.html>Next</a></div><p id=mil7.6.4:0.1><span class=root>Milindapañha </span><br><p id=mil7.6.4:0.2><span class=root>Opammakathāpañha </span><br><p id=mil7.6.4:0.3><span class=root>Sīhavagga </span><br><p id=mil7.6.4:0.4><span class="root big-bold">4. Gharakapotaṅgapañha </span><br><p id=mil7.6.4:1.1><span class=root>“Bhante nāgasena, ‘gharakapotassa ekaṁ aṅgaṁ gahetabban’ti yaṁ vadesi, katamaṁ taṁ ekaṁ aṅgaṁ gahetabban”ti? </span><br><p id=mil7.6.4:1.2><span class=root>“Yathā, mahārāja, gharakapoto paragehe vasamāno na tesaṁ kiñci bhaṇḍassa nimittaṁ gaṇhāti, majjhatto vasati saññābahulo; </span><br><p id=mil7.6.4:1.3><span class=root>evameva kho, mahārāja, yoginā yogāvacarena parakulaṁ upagatena tasmiṁ kule itthīnaṁ vā purisānaṁ vā mañce vā pīṭhe vā vatthe vā alaṅkāre vā upabhoge vā paribhoge vā bhojanavikatīsu vā na nimittaṁ gahetabbaṁ, majjhattena bhavitabbaṁ, samaṇasaññā paccupaṭṭhapetabbā. </span><br><p id=mil7.6.4:1.4><span class=root>Idaṁ, mahārāja, gharakapotassa ekaṁ aṅgaṁ gahetabbaṁ. </span><br><p id=mil7.6.4:1.5><span class=root>Bhāsitampetaṁ, mahārāja, bhagavatā devātidevena cūḷanāradajātake—</span><br><p id=mil7.6.4:2.1><span class=root>‘Pavisitvā parakulaṁ, </span><br><p id=mil7.6.4:2.2><span class=root>pānatthaṁ bhojanāya vā; </span><br><p id=mil7.6.4:2.3><span class=root>Mitaṁ khāde mitaṁ bhuñje, </span><br><p id=mil7.6.4:2.4><span class=root>na ca rūpe manaṁ kare’”ti. </span><br><p id=mil7.6.4:3.1><span class=root>Gharakapotaṅgapañho catuttho. </span><br></main><footer class="container footer"><small><a href=/about/>Contact info</a></small></footer>