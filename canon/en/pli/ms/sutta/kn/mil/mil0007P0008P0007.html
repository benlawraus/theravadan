<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0008P0006.html>Previous</a><a href=/canon/en/pli/ms/sutta/kn/mil/mil0008.html>Next</a></div><p id=mil7.8.7:0.1><span class=root>Milindapañha </span><br><p id=mil7.8.7:0.2><span class=root>Opammakathāpañha </span><br><p id=mil7.8.7:0.3><span class=root>Kumbhavagga </span><br><p id=mil7.8.7:0.4><span class="root big-bold">7. Issāsaṅgapañha </span><br><p id=mil7.8.7:1.1><span class=root>“Bhante nāgasena, ‘issāsassa cattāri aṅgāni gahetabbānī’ti yaṁ vadesi, katamāni tāni cattāri aṅgāni gahetabbānī”ti? </span><br><p id=mil7.8.7:1.2><span class=root>“Yathā, mahārāja, issāso sare pātayanto ubho pāde pathaviyaṁ daḷhaṁ patiṭṭhāpeti, jaṇṇuavekallaṁ karoti, sarakalāpaṁ kaṭisandhimhi ṭhapeti, kāyaṁ upatthaddhaṁ karoti, dve hatthe sandhiṭṭhānaṁ āropeti, muṭṭhiṁ pīḷayati, aṅguliyo nirantaraṁ karoti, gīvaṁ paggaṇhāti, cakkhūni mukhañca pidahati, nimittaṁ ujuṁ karoti, hāsamuppādeti ‘vijjhissāmī’ti; </span><br><p id=mil7.8.7:1.3><span class=root>evameva kho, mahārāja, yoginā yogāvacarena sīlapathaviyaṁ vīriyapāde patiṭṭhāpetabbaṁ, khantisoraccaṁ avekallaṁ kātabbaṁ, saṁvare cittaṁ ṭhapetabbaṁ, saṁyamaniyame attā upanetabbo, icchā mucchā pīḷayitabbā, yoniso manasikāre cittaṁ nirantaraṁ kātabbaṁ, vīriyaṁ paggahetabbaṁ, cha dvārā pidahitabbā, sati upaṭṭhapetabbā, hāsamuppādetabbaṁ ‘sabbakilese ñāṇanārācena vijjhissāmī’ti. </span><br><p id=mil7.8.7:1.4><span class=root>Idaṁ, mahārāja, issāsassa paṭhamaṁ aṅgaṁ gahetabbaṁ. </span><br><p id=mil7.8.7:2.1><span class=root>Puna caparaṁ, mahārāja, issāso āḷakaṁ pariharati vaṅkajimhakuṭilanārācassa ujukaraṇāya; </span><br><p id=mil7.8.7:2.2><span class=root>evameva kho, mahārāja, yoginā yogāvacarena imasmiṁ kāye satipaṭṭhānaāḷakaṁ pariharitabbaṁ vaṅkajimhakuṭilacittassa ujukaraṇāya. </span><br><p id=mil7.8.7:2.3><span class=root>Idaṁ, mahārāja, issāsassa dutiyaṁ aṅgaṁ gahetabbaṁ. </span><br><p id=mil7.8.7:3.1><span class=root>Puna caparaṁ, mahārāja, issāso lakkhe upāseti; </span><br><p id=mil7.8.7:3.2><span class=root>evameva kho, mahārāja, yoginā yogāvacarena imasmiṁ kāye upāsitabbaṁ. </span><br><p id=mil7.8.7:3.3><span class=root>Kathaṁ, mahārāja yoginā yogāvacarena imasmiṁ kāye upāsitabbaṁ? </span><br><p id=mil7.8.7:3.4><span class=root>Aniccato upāsitabbaṁ, dukkhato upāsitabbaṁ, anattato upāsitabbaṁ, rogato …pe… </span><br><p id=mil7.8.7:3.5><span class=root>gaṇḍato … </span><br><p id=mil7.8.7:3.6><span class=root>sallato … </span><br><p id=mil7.8.7:3.7><span class=root>aghato … </span><br><p id=mil7.8.7:3.8><span class=root>ābādhato … </span><br><p id=mil7.8.7:3.9><span class=root>parato … </span><br><p id=mil7.8.7:3.10><span class=root>palokato … </span><br><p id=mil7.8.7:3.11><span class=root>ītito … </span><br><p id=mil7.8.7:3.12><span class=root>upaddavato … </span><br><p id=mil7.8.7:3.13><span class=root>bhayato … </span><br><p id=mil7.8.7:3.14><span class=root>upasaggato … </span><br><p id=mil7.8.7:3.15><span class=root>calato … </span><br><p id=mil7.8.7:3.16><span class=root>pabhaṅguto … </span><br><p id=mil7.8.7:3.17><span class=root>addhuvato … </span><br><p id=mil7.8.7:3.18><span class=root>atāṇato … </span><br><p id=mil7.8.7:3.19><span class=root>aleṇato … </span><br><p id=mil7.8.7:3.20><span class=root>asaraṇato … </span><br><p id=mil7.8.7:3.21><span class=root>rittato … </span><br><p id=mil7.8.7:3.22><span class=root>tucchato … </span><br><p id=mil7.8.7:3.23><span class=root>suññato … </span><br><p id=mil7.8.7:3.24><span class=root>ādīnavato … </span><br><p id=mil7.8.7:3.25><span class=root>vipariṇāmadhammato … </span><br><p id=mil7.8.7:3.26><span class=root>asārato … </span><br><p id=mil7.8.7:3.27><span class=root>aghamūlato … </span><br><p id=mil7.8.7:3.28><span class=root>vadhakato … </span><br><p id=mil7.8.7:3.29><span class=root>vibhavato … </span><br><p id=mil7.8.7:3.30><span class=root>sāsavato … </span><br><p id=mil7.8.7:3.31><span class=root>saṅkhatato … </span><br><p id=mil7.8.7:3.32><span class=root>mārāmisato … </span><br><p id=mil7.8.7:3.33><span class=root>jātidhammato … </span><br><p id=mil7.8.7:3.34><span class=root>jarādhammato … </span><br><p id=mil7.8.7:3.35><span class=root>byādhidhammato … </span><br><p id=mil7.8.7:3.36><span class=root>maraṇadhammato … </span><br><p id=mil7.8.7:3.37><span class=root>sokadhammato … </span><br><p id=mil7.8.7:3.38><span class=root>paridevadhammato … </span><br><p id=mil7.8.7:3.39><span class=root>upāyāsadhammato … </span><br><p id=mil7.8.7:3.40><span class=root>saṅkilesadhammato … </span><br><p id=mil7.8.7:3.41><span class=root>evaṁ kho, mahārāja, yoginā yogāvacarena imasmiṁ kāye upāsitabbaṁ. </span><br><p id=mil7.8.7:3.42><span class=root>Idaṁ, mahārāja, issāsassa tatiyaṁ aṅgaṁ gahetabbaṁ. </span><br><p id=mil7.8.7:4.1><span class=root>Puna caparaṁ, mahārāja, issāso sāyaṁ pātaṁ upāsati; </span><br><p id=mil7.8.7:4.2><span class=root>evameva kho, mahārāja, yoginā yogāvacarena sāyaṁ pātaṁ ārammaṇe upāsitabbaṁ. </span><br><p id=mil7.8.7:4.3><span class=root>Idaṁ, mahārāja, issāsassa catutthaṁ aṅgaṁ gahetabbaṁ. </span><br><p id=mil7.8.7:4.4><span class=root>Bhāsitampetaṁ, mahārāja, therena sāriputtena dhammasenāpatinā—</span><br><p id=mil7.8.7:5.1><span class=root>‘Yathā issāsako nāma, </span><br><p id=mil7.8.7:5.2><span class=root>sāyaṁ pātaṁ upāsati; </span><br><p id=mil7.8.7:5.3><span class=root>Upāsanaṁ ariñcanto, </span><br><p id=mil7.8.7:5.4><span class=root>labhate bhattavetanaṁ. </span><br><p id=mil7.8.7:6.1><span class=root>Tatheva buddhaputtopi, </span><br><p id=mil7.8.7:6.2><span class=root>Karoti kāyupāsanaṁ; </span><br><p id=mil7.8.7:6.3><span class=root>Kāyupāsanaṁ ariñcanto, </span><br><p id=mil7.8.7:6.4><span class=root>Arahattamadhigacchatī’”ti. </span><br><p id=mil7.8.7:7.1><span class=root>Issāsaṅgapañho sattamo. </span><br><p id=mil7.8.7:8.1><span class=root>Kumbhavaggo sattamo. </span><br><p id=mil7.8.7:9.1><span class=root>Tassuddānaṁ </span><br><p id=mil7.8.7:10.1><span class=root>Kumbho ca kāḷāyaso ca, </span><br><p id=mil7.8.7:10.2><span class=root>chattaṁ khettañca agado; </span><br><p id=mil7.8.7:10.3><span class=root>Bhojanena ca issāso, </span><br><p id=mil7.8.7:10.4><span class=root>vuttaṁ dāni vidūhīti. </span><br><p id=mil7.8.7:11.1><span class=root>Opammakathāpañho niṭṭhito. </span><br></main><footer class="container footer"><small><a href=/about>Contact info</a></small></footer>