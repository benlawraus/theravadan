<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0004P0003.html>Previous</a><a href=/canon/en/pli/ms/sutta/kn/mil/mil0004P0005.html>Next</a></div><p id=mil4.4:0.1><span class=root>Milindapañha </span><br><p id=mil4.4:0.2><span class=root>Meṇḍakapañhārambhakathā </span><br><p id=mil4.4:0.3><span class=root>Upāsakaguṇavagga </span><br><p id=mil4.4:0.4><span class="root big-bold">4. Aṭṭhapaññāpaṭilābhakāraṇa </span><br><p id=mil4.4:1.1><span class=root>“Bhante nāgasena, aṭṭhahi kāraṇehi buddhi pariṇamati paripākaṁ gacchati. </span><br><p id=mil4.4:1.2><span class=root>Katamehi aṭṭhahi? </span><br><p id=mil4.4:1.3><span class=root>Vayapariṇāmena buddhi pariṇamati paripākaṁ gacchati, yasapariṇāmena buddhi pariṇamati paripākaṁ gacchati, paripucchāya buddhi pariṇamati paripākaṁ gacchati, titthasaṁvāsena buddhi pariṇamati paripākaṁ gacchati, yoniso manasikārena buddhi pariṇamati paripākaṁ gacchati, sākacchāya buddhi pariṇamati paripākaṁ gacchati, snehūpasevanena buddhi pariṇamati paripākaṁ gacchati, patirūpadesavāsena buddhi pariṇamati paripākaṁ gacchati. </span><br><p id=mil4.4:1.4><span class=root>Bhavatīha—</span><br><p id=mil4.4:2.1><span class=root>‘Vayena yasapucchāhi, </span><br><p id=mil4.4:2.2><span class=root>titthavāsena yoniso; </span><br><p id=mil4.4:2.3><span class=root>Sākacchā snehasaṁsevā, </span><br><p id=mil4.4:2.4><span class=root>patirūpavasena ca. </span><br><p id=mil4.4:3.1><span class=root>Etāni aṭṭha ṭhānāni, </span><br><p id=mil4.4:3.2><span class=root>buddhivisadakāraṇā; </span><br><p id=mil4.4:3.3><span class=root>Yesaṁ etāni sambhonti, </span><br><p id=mil4.4:3.4><span class=root>tesaṁ buddhi pabhijjatī’”ti. </span><br><p id=mil4.4:4.1><span class=root>Aṭṭha paññāpaṭilābhakāraṇāni. </span><br></main><footer class="container footer"><small><a href=/about/>Contact info</a></small></footer>