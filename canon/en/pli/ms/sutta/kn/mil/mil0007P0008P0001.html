<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0007P0010.html>Previous</a><a href=/canon/en/pli/ms/sutta/kn/mil/mil0007P0008P0002.html>Next</a></div><p id=mil7.8.1:0.1><span class=root>Milindapañha </span><br><p id=mil7.8.1:0.2><span class=root>Opammakathāpañha </span><br><p id=mil7.8.1:0.3><span class=root>Kumbhavagga </span><br><p id=mil7.8.1:0.4><span class="root big-bold">1. Kumbhaṅgapañha </span><br><p id=mil7.8.1:1.1><span class=root>“Bhante nāgasena, ‘kumbhassa ekaṁ aṅgaṁ gahetabban’ti yaṁ vadesi, katamaṁ taṁ ekaṁ aṅgaṁ gahetabban”ti? </span><br><p id=mil7.8.1:1.2><span class=root>“Yathā, mahārāja, kumbho sampuṇṇo na saṇati; </span><br><p id=mil7.8.1:1.3><span class=root>evameva kho, mahārāja, yoginā yogāvacarena āgame adhigame pariyattiyaṁ sāmaññe pāramiṁ patvā na saṇitabbaṁ, na tena māno karaṇīyo, na dabbo dassetabbo, nihatamānena nihatadabbena bhavitabbaṁ, ujukena amukharena avikatthinā. </span><br><p id=mil7.8.1:1.4><span class=root>Idaṁ, mahārāja, kumbhassa ekaṁ aṅgaṁ gahetabbaṁ. </span><br><p id=mil7.8.1:1.5><span class=root>Bhāsitampetaṁ, mahārāja, bhagavatā devātidevena suttanipāte—</span><br><p id=mil7.8.1:2.1><span class=root>‘Yadūnakaṁ taṁ saṇati, </span><br><p id=mil7.8.1:2.2><span class=root>Yaṁ pūraṁ santameva taṁ; </span><br><p id=mil7.8.1:2.3><span class=root>Aḍḍhakumbhūpamo bālo, </span><br><p id=mil7.8.1:2.4><span class=root>Rahado pūrova paṇḍito’”ti. </span><br><p id=mil7.8.1:3.1><span class=root>Kumbhaṅgapañho paṭhamo. </span><br></main><footer class="container footer"><small><a href=/about/>Contact info</a></small></footer>