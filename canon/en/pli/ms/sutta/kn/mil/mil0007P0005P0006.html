<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0005P0005.html>Previous</a><a href=/canon/en/pli/ms/sutta/kn/mil/mil0007P0005P0007.html>Next</a></div><p><div class=verse-container id=mil7.5.6:0.1><span>Milindapañha </span></div><p><div class=verse-container id=mil7.5.6:0.2><span>Opammakathāpañha </span></div><p><div class=verse-container id=mil7.5.6:0.3><span>Upacikāvagga </span></div><p><div class=verse-container id=mil7.5.6:0.4><span class=big-bold>6. Jarasiṅgālaṅgapañha </span></div><p><div class=verse-container id=mil7.5.6:1.1><span>“Bhante nāgasena, ‘jarasiṅgālassa dve aṅgāni gahetabbānī’ti yaṁ vadesi, katamāni tāni dve aṅgāni gahetabbānī”ti? </span></div><p><div class=verse-container id=mil7.5.6:1.2><span>“Yathā, mahārāja, jarasiṅgālo bhojanaṁ paṭilabhitvā ajigucchamāno yāvadatthaṁ āharayati; </span></div><p><div class=verse-container id=mil7.5.6:1.3><span>evameva kho, mahārāja, yoginā yogāvacarena bhojanaṁ paṭilabhitvā ajigucchamānena sarīrayāpanamattameva paribhuñjitabbaṁ. </span></div><p><div class=verse-container id=mil7.5.6:1.4><span>Idaṁ, mahārāja, jarasiṅgālassa paṭhamaṁ aṅgaṁ gahetabbaṁ. </span></div><p><div class=verse-container id=mil7.5.6:1.5><span>Bhāsitampetaṁ, mahārāja, therena mahākassapena—</span></div><p><div class=verse-container id=mil7.5.6:2.1><span>‘Senāsanamhā oruyha, </span></div><p><div class=verse-container id=mil7.5.6:2.2><span>gāmaṁ piṇḍāya pāvisiṁ; </span></div><p><div class=verse-container id=mil7.5.6:2.3><span>Bhuñjantaṁ purisaṁ kuṭṭhiṁ, </span></div><p><div class=verse-container id=mil7.5.6:2.4><span>sakkacca naṁ upaṭṭhahiṁ. </span></div><p><div class=verse-container id=mil7.5.6:3.1><span>So me pakkena hatthena, </span></div><p><div class=verse-container id=mil7.5.6:3.2><span>ālopaṁ upanāmayi; </span></div><p><div class=verse-container id=mil7.5.6:3.3><span>Ālopaṁ pakkhipantassa, </span></div><p><div class=verse-container id=mil7.5.6:3.4><span>aṅgulipettha chijjatha. </span></div><p><div class=verse-container id=mil7.5.6:4.1><span>Kuṭṭamūlañca nissāya, </span></div><p><div class=verse-container id=mil7.5.6:4.2><span>ālopaṁ taṁ abhuñjisaṁ; </span></div><p><div class=verse-container id=mil7.5.6:4.3><span>Bhuñjamāne vā bhutte vā, </span></div><p><div class=verse-container id=mil7.5.6:4.4><span>jegucchaṁ me na vijjatī’ti. </span></div><p><div class=verse-container id=mil7.5.6:5.1><span>Puna caparaṁ, mahārāja, jarasiṅgālo bhojanaṁ paṭilabhitvā na vicināti lūkhaṁ vā paṇītaṁ vāti; </span></div><p><div class=verse-container id=mil7.5.6:5.2><span>evameva kho, mahārāja, yoginā yogāvacarena bhojanaṁ paṭilabhitvā na vicinitabbaṁ ‘lūkhaṁ vā paṇītaṁ vā sampannaṁ vā asampannaṁ vā’ti, yathāladdhena santussitabbaṁ. </span></div><p><div class=verse-container id=mil7.5.6:5.3><span>Idaṁ, mahārāja, jarasiṅgālassa dutiyaṁ aṅgaṁ gahetabbaṁ. </span></div><p><div class=verse-container id=mil7.5.6:5.4><span>Bhāsitampetaṁ, mahārāja, therena upasenena vaṅgantaputtena—</span></div><p><div class=verse-container id=mil7.5.6:6.1><span>‘Lūkhenapi ca santusse, </span></div><p><div class=verse-container id=mil7.5.6:6.2><span>nāññaṁ patthe rasaṁ bahuṁ; </span></div><p><div class=verse-container id=mil7.5.6:6.3><span>Rasesu anugiddhassa, </span></div><p><div class=verse-container id=mil7.5.6:6.4><span>jhāne na ramate mano; </span></div><p><div class=verse-container id=mil7.5.6:6.5><span>Itarītarena santuṭṭho, </span></div><p><div class=verse-container id=mil7.5.6:6.6><span>sāmaññaṁ paripūratī’”ti. </span></div><p><div class=verse-container id=mil7.5.6:7.1><span>Jarasiṅgālaṅgapañho chaṭṭho. </span></div><div class=flex-between><a href=/canon/en/pli/ms/sutta/kn/mil/mil0007P0005P0005.html>Previous</a><a href=/canon/en/pli/ms/sutta/kn/mil/mil0007P0005P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>