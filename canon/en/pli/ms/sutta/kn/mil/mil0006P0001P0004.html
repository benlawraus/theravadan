<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0006P0001P0003.html>Previous</a><a href=/canon/en/pli/ms/sutta/kn/mil/mil0006P0001P0005.html>Next</a></div><p id=mil6.1.4:0.1><span class=root>Milindapañha </span><br><p id=mil6.1.4:0.2><span class=root>Anumānapañha </span><br><p id=mil6.1.4:0.3><span class=root>Buddhavagga </span><br><p id=mil6.1.4:0.4><span class="root big-bold">4. Paṭipadādosapañha </span><br><p id=mil6.1.4:1.1><span class=root>“Bhante nāgasena, yadā bodhisatto dukkarakārikaṁ akāsi, netādiso aññatra ārambho ahosi nikkamo kilesayuddhaṁ maccusenaṁ vidhamanaṁ āhārapariggaho dukkarakārikā, evarūpe parakkame kiñci assādaṁ alabhitvā tameva cittaṁ parihāpetvā evamavoca ‘na kho panāhaṁ imāya kaṭukāya dukkarakārikāya adhigacchāmi uttari manussadhammaṁ alamariyañāṇadassanavisesaṁ, siyā nu kho añño maggo bodhāyā’ti, tato nibbinditvā aññena maggena sabbaññutaṁ patto, puna tāya paṭipadāya sāvake anusāsati samādapeti. </span><br><p id=mil6.1.4:2.1><span class=root>‘Ārambhatha nikkhamatha, </span><br><p id=mil6.1.4:2.2><span class=root>yuñjatha buddhasāsane; </span><br><p id=mil6.1.4:2.3><span class=root>Dhunātha maccuno senaṁ, </span><br><p id=mil6.1.4:2.4><span class=root>naḷāgāraṁva kuñjaro’ti. </span><br><p id=mil6.1.4:3.1><span class=root>Kena nu kho, bhante nāgasena, kāraṇena tathāgato yāya paṭipadāya attanā nibbinno virattarūpo, tattha sāvake anusāsati samādapetī”ti? </span><br><p id=mil6.1.4:4.1><span class=root>“Tadāpi, mahārāja, etarahipi sāyeva paṭipadā, taṁyeva paṭipadaṁ paṭipajjitvā bodhisatto sabbaññutaṁ patto. </span><br><p id=mil6.1.4:4.2><span class=root>Api ca, mahārāja, bodhisatto ativīriyaṁ karonto niravasesato āhāraṁ uparundhi. </span><br><p id=mil6.1.4:4.3><span class=root>Tassa āhārūparodhena cittadubbalyaṁ uppajji. </span><br><p id=mil6.1.4:4.4><span class=root>So tena dubbalyena nāsakkhi sabbaññutaṁ pāpuṇituṁ, so mattamattaṁ kabaḷīkārāhāraṁ sevanto tāyeva paṭipadāya nacirasseva sabbaññutaṁ pāpuṇi. </span><br><p id=mil6.1.4:4.5><span class=root>Sāyeva, mahārāja, paṭipadā sabbesaṁ tathāgatānaṁ sabbaññutañāṇappaṭilābhāya. </span><br><p id=mil6.1.4:5.1><span class=root>Yathā, mahārāja, sabbesaṁ sattānaṁ āhāro upatthambho, āhārūpanissitā sabbe sattā sukhaṁ anubhavanti; </span><br><p id=mil6.1.4:5.2><span class=root>evameva kho, mahārāja, sāyeva paṭipadā sabbesaṁ tathāgatānaṁ sabbaññutañāṇappaṭilābhāya, neso, mahārāja, doso ārambhassa, na nikkamassa, na kilesayuddhassa, yena tathāgato tasmiṁ samaye na pāpuṇi sabbaññutañāṇaṁ, atha kho āhārūparodhasseveso doso, sadā paṭiyattā yevesā paṭipadā. </span><br><p id=mil6.1.4:6.1><span class=root>Yathā, mahārāja, puriso addhānaṁ ativegena gaccheyya, tena so pakkhahato vā bhaveyya pīṭhasappī vā asañcaro pathavitale. </span><br><p id=mil6.1.4:6.2><span class=root>Api nu kho, mahārāja, mahāpathaviyā doso atthi, yena so puriso pakkhahato ahosī”ti? </span><br><p id=mil6.1.4:6.3><span class=root>“Na hi, bhante; </span><br><p id=mil6.1.4:6.4><span class=root>sadā paṭiyattā, bhante, mahāpathavī, kuto tassā doso? </span><br><p id=mil6.1.4:6.5><span class=root>Vāyāmasseveso doso, yena so puriso pakkhahato ahosī”ti. </span><br><p id=mil6.1.4:6.6><span class=root>“Evameva kho, mahārāja, neso doso ārambhassa, na nikkamassa, na kilesayuddhassa, yena tathāgato tasmiṁ samaye na pāpuṇi sabbaññutañāṇaṁ, atha kho āhārūparodhasseveso doso sadā paṭiyattā yevesā paṭipadā. </span><br><p id=mil6.1.4:7.1><span class=root>Yathā vā pana, mahārāja, puriso kiliṭṭhaṁ sāṭakaṁ nivāseyya, na so taṁ dhovāpeyya, neso doso udakassa, sadā paṭiyattaṁ udakaṁ. </span><br><p id=mil6.1.4:7.2><span class=root>Purisasseveso doso. </span><br><p id=mil6.1.4:7.3><span class=root>Evameva kho, mahārāja, neso doso ārambhassa, na nikkamassa, na kilesayuddhassa, yena tathāgato tasmiṁ samaye na pāpuṇi sabbaññutañāṇaṁ, atha kho āhārūparodhasseveso doso, sadā paṭiyattā yevesā paṭipadā, tasmā tathāgato tāyeva paṭipadāya sāvake anusāsati samādapeti, evaṁ kho, mahārāja, sadā paṭiyattā anavajjā sā paṭipadā”ti. </span><br><p id=mil6.1.4:7.4><span class=root>“Sādhu, bhante nāgasena, evametaṁ tathā sampaṭicchāmī”ti. </span><br><p id=mil6.1.4:8.1><span class=root>Paṭipadādosapañho catuttho. </span><br></main><footer class="container footer"><small><a href=/about/>Contact info</a></small></footer>