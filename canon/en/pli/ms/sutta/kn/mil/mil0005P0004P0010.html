<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0005P0004P0009.html>Previous</a><a href=/canon/en/pli/ms/sutta/kn/mil/mil0005P0005P0001.html>Next</a></div><p><div class=verse-container id=mil5.4.10:0.1><span>Milindapañha </span></div><p><div class=verse-container id=mil5.4.10:0.2><span>Meṇḍakapañha </span></div><p><div class=verse-container id=mil5.4.10:0.3><span>Sabbaññutañāṇavagga </span></div><p><div class=verse-container id=mil5.4.10:0.4><span class=big-bold>10 Buddhasabbaññubhāvapañha </span></div><p><div class=verse-container id=mil5.4.10:1.1><span>“Bhante nāgasena, tumhe bhaṇatha—</span></div><p><div class=verse-container id=mil5.4.10:1.2><span>‘tathāgato sabbaññū’ti. </span></div><p><div class=verse-container id=mil5.4.10:1.3><span>Puna ca bhaṇatha—</span></div><p><div class=verse-container id=mil5.4.10:1.4><span>‘tathāgatena sāriputtamoggallānappamukhe bhikkhusaṅghe paṇāmite cātumeyyakā ca sakyā brahmā ca sahampati bījūpamañca vacchataruṇūpamañca upadassetvā bhagavantaṁ pasādesuṁ khamāpesuṁ nijjhattaṁ akaṁsū’ti. </span></div><p><div class=verse-container id=mil5.4.10:1.5><span>Kiṁ nu kho, bhante nāgasena, aññātā tā upamā tathāgatassa, yāhi tathāgato upamāhi orato khamito upasanto nijjhattaṁ gato? </span></div><p><div class=verse-container id=mil5.4.10:1.6><span>Yadi, bhante nāgasena, tathāgatassa tā upamā aññātā, tena hi buddho asabbaññū, yadi ñātā, tena hi okassa pasayha vīmaṁsāpekkho paṇāmesi, tena hi tassa akāruññatā sambhavati. </span></div><p><div class=verse-container id=mil5.4.10:1.7><span>Ayampi ubhato koṭiko pañho tavānuppatto, so tayā nibbāhitabbo”ti. </span></div><p><div class=verse-container id=mil5.4.10:2.1><span>“Sabbaññū, mahārāja, tathāgato, tāhi ca upamāhi bhagavā pasanno orato khamito upasanto nijjhattaṁ gato. </span></div><p><div class=verse-container id=mil5.4.10:2.2><span>Dhammassāmī, mahārāja, tathāgato, tathāgatappavediteheva te opammehi tathāgataṁ ārādhesuṁ tosesuṁ pasādesuṁ, tesañca tathāgato pasanno ‘sādhū’ti abbhānumodi. </span></div><p><div class=verse-container id=mil5.4.10:3.1><span>Yathā, mahārāja, itthī sāmikassa santakeneva dhanena sāmikaṁ ārādheti toseti pasādeti, tañca sāmiko ‘sādhū’ti abbhānumodati; </span></div><p><div class=verse-container id=mil5.4.10:3.2><span>evameva kho, mahārāja, cātumeyyakā ca sakyā brahmā ca sahampati tathāgatappavediteheva opammehi tathāgataṁ ārādhesuṁ tosesuṁ pasādesuṁ, tesañca tathāgato pasanno ‘sādhū’ti abbhānumodi. </span></div><p><div class=verse-container id=mil5.4.10:4.1><span>Yathā vā pana, mahārāja, kappako rañño santakeneva suvaṇṇaphaṇakena rañño uttamaṅgaṁ pasādhayamāno rājānaṁ ārādheti toseti pasādeti, tassa ca rājā pasanno ‘sādhū’ti abbhānumodati, yathicchitamanuppadeti; </span></div><p><div class=verse-container id=mil5.4.10:4.2><span>evameva kho, mahārāja, cātumeyyakā ca sakyā brahmā ca sahampati tathāgatappavediteheva opammehi tathāgataṁ ārādhesuṁ tosesuṁ pasādesuṁ, tesañca tathāgato pasanno ‘sādhū’ti abbhānumodi. </span></div><p><div class=verse-container id=mil5.4.10:5.1><span>Yathā vā pana, mahārāja, saddhivihāriko upajjhāyābhataṁ piṇḍapātaṁ gahetvā upajjhāyassa upanāmento upajjhāyaṁ ārādheti toseti pasādeti, tañca upajjhāyo pasanno ‘sādhū’ti abbhānumodati; </span></div><p><div class=verse-container id=mil5.4.10:5.2><span>evameva kho, mahārāja, cātumeyyakā ca sakyā brahmā ca sahampati tathāgatappavediteheva opammehi tathāgataṁ ārādhesuṁ tosesuṁ pasādesuṁ, tesañca tathāgato pasanno ‘sādhū’ti abbhānumoditvā sabbadukkhaparimuttiyā dhammaṁ desesī”ti. </span></div><p><div class=verse-container id=mil5.4.10:5.3><span>“Sādhu, bhante nāgasena, evametaṁ tathā sampaṭicchāmī”ti. </span></div><p><div class=verse-container id=mil5.4.10:6.1><span>Buddhasabbaññubhāvapañho dasamo. </span></div><p><div class=verse-container id=mil5.4.10:7.1><span>Sabbaññutañāṇavaggo catuttho. </span></div><p><div class=verse-container id=mil5.4.10:8.1><span>Imasmiṁ vagge dasa pañhā. </span></div><div class=flex-between><a href=/canon/en/pli/ms/sutta/kn/mil/mil0005P0004P0009.html>Previous</a><a href=/canon/en/pli/ms/sutta/kn/mil/mil0005P0005P0001.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>