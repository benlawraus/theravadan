<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0005P0002P0005.html>Previous</a><a href=/canon/en/pli/ms/sutta/kn/mil/mil0005P0002P0007.html>Next</a></div><p><div class=verse-container id=mil5.2.6:0.1><span>Milindapañha </span></div><p><div class=verse-container id=mil5.2.6:0.2><span>Meṇḍakapañha </span></div><p><div class=verse-container id=mil5.2.6:0.3><span>Abhejjavagga </span></div><p><div class=verse-container id=mil5.2.6:0.4><span class=big-bold>6. Apuññapañha </span></div><p><div class=verse-container id=mil5.2.6:1.1><span>“Bhante nāgasena, tumhe bhaṇatha—</span></div><p><div class=verse-container id=mil5.2.6:1.2><span>‘yo ajānanto pāṇātipātaṁ karoti, so balavataraṁ apuññaṁ pasavatī’ti. </span></div><p><div class=verse-container id=mil5.2.6:1.3><span>Puna ca bhagavatā vinayapaññattiyā bhaṇitaṁ—</span></div><p><div class=verse-container id=mil5.2.6:1.4><span>‘anāpatti ajānantassā’ti. </span></div><p><div class=verse-container id=mil5.2.6:1.5><span>Yadi, bhante nāgasena, ajānitvā pāṇātipātaṁ karonto balavataraṁ apuññaṁ pasavati, tena hi ‘anāpatti ajānantassā’ti yaṁ vacanaṁ, taṁ micchā. </span></div><p><div class=verse-container id=mil5.2.6:1.6><span>Yadi anāpatti ajānantassa, tena hi ‘ajānitvā pāṇātipātaṁ karonto balavataraṁ apuññaṁ pasavatī’ti tampi vacanaṁ micchā. </span></div><p><div class=verse-container id=mil5.2.6:1.7><span>Ayampi ubhato koṭiko pañho duruttaro duratikkamo tavānuppatto, so tayā nibbāhitabbo”ti. </span></div><p><div class=verse-container id=mil5.2.6:2.1><span>“Bhāsitampetaṁ, mahārāja, bhagavatā ‘yo ajānanto pāṇātipātaṁ karoti, so balavataraṁ apuññaṁ pasavatī’ti. </span></div><p><div class=verse-container id=mil5.2.6:2.2><span>Puna ca vinayapaññattiyā bhagavatā bhaṇitaṁ—</span></div><p><div class=verse-container id=mil5.2.6:2.3><span>‘anāpatti ajānantassā’ti. </span></div><p><div class=verse-container id=mil5.2.6:2.4><span>Tattha atthantaraṁ atthi. </span></div><p><div class=verse-container id=mil5.2.6:2.5><span>Katamaṁ atthantaraṁ? </span></div><p><div class=verse-container id=mil5.2.6:2.6><span>Atthi, mahārāja, āpatti saññāvimokkhā, atthi āpatti nosaññāvimokkhā. </span></div><p><div class=verse-container id=mil5.2.6:2.7><span>Yāyaṁ, mahārāja, āpatti saññāvimokkhā, taṁ āpattiṁ ārabbha bhagavatā bhaṇitaṁ—</span></div><p><div class=verse-container id=mil5.2.6:2.8><span>‘anāpatti ajānantassā’”ti. </span></div><p><div class=verse-container id=mil5.2.6:2.9><span>“Sādhu, bhante nāgasena, evametaṁ tathā sampaṭicchāmī”ti. </span></div><p><div class=verse-container id=mil5.2.6:3.1><span>Apuññapañho chaṭṭho. </span></div><div class=flex-between><a href=/canon/en/pli/ms/sutta/kn/mil/mil0005P0002P0005.html>Previous</a><a href=/canon/en/pli/ms/sutta/kn/mil/mil0005P0002P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>