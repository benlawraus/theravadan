<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0006P0002P0005.html>Previous</a><a href=/canon/en/pli/ms/sutta/kn/mil/mil0006P0002P0007.html>Next</a></div><p id=mil6.2.6:0.1><span class=root>Milindapañha </span><br><p id=mil6.2.6:0.2><span class=root>Anumānapañha </span><br><p id=mil6.2.6:0.3><span class=root>Nippapañcavagga </span><br><p id=mil6.2.6:0.4><span class="root big-bold">6. Kammajādipañha </span><br><p id=mil6.2.6:1.1><span class=root>“Bhante nāgasena, katame ettha kammajā, katame hetujā, katame utujā, katame na kammajā, na hetujā, na utujā”ti? </span><br><p id=mil6.2.6:1.2><span class=root>“Ye keci, mahārāja, sattā sacetanā, sabbe te kammajā; </span><br><p id=mil6.2.6:1.3><span class=root>aggi ca sabbāni ca bījajātāni hetujāni; </span><br><p id=mil6.2.6:1.4><span class=root>pathavī ca pabbatā ca udakañca vāto ca, sabbe te utujā; </span><br><p id=mil6.2.6:1.5><span class=root>ākāso ca nibbānañca ime dve akammajā ahetujā anutujā. </span><br><p id=mil6.2.6:1.6><span class=root>Nibbānaṁ pana, mahārāja, na vattabbaṁ kammajanti vā hetujanti vā utujanti vā uppannanti vā anuppannanti vā uppādanīyanti vā atītanti vā anāgatanti vā paccuppannanti vā cakkhuviññeyyanti vā sotaviññeyyanti vā ghānaviññeyyanti vā jivhāviññeyyanti vā kāyaviññeyyanti vā, api ca, mahārāja, manoviññeyyaṁ nibbānaṁ, yaṁ so sammāpaṭipanno ariyasāvako visuddhena ñāṇena passatī”ti. </span><br><p id=mil6.2.6:1.7><span class=root>“Ramaṇīyo, bhante nāgasena, pañho suvinicchito nissaṁsayo ekantagato, vimati uppacchinnā, tvaṁ gaṇivarapavaramāsajjā”ti. </span><br><p id=mil6.2.6:2.1><span class=root>Kammajādipañho chaṭṭho. </span><br></main><footer class="container footer"><small><a href=/about/>Contact info</a></small></footer>