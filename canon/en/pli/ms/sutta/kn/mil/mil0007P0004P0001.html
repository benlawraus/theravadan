<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0003P0010.html>Previous</a><a href=/canon/en/pli/ms/sutta/kn/mil/mil0007P0004P0002.html>Next</a></div><p><div class=verse-container id=mil7.4.1:0.1><span>Milindapañha </span></div><p><div class=verse-container id=mil7.4.1:0.2><span>Opammakathāpañha </span></div><p><div class=verse-container id=mil7.4.1:0.3><span>Pathavīvagga </span></div><p><div class=verse-container id=mil7.4.1:0.4><span class=big-bold>1. Pathavīaṅgapañha </span></div><p><div class=verse-container id=mil7.4.1:1.1><span>“Bhante nāgasena, ‘pathaviyā pañca aṅgāni gahetabbānī’ti yaṁ vadesi, katamāni tāni pañca aṅgāni gahetabbānī”ti? </span></div><p><div class=verse-container id=mil7.4.1:1.2><span>“Yathā, mahārāja, pathavī iṭṭhāniṭṭhāni kappūrāgarutagaracandanakuṅkumādīni ākirantepi pittasemhapubbaruhirasedamedakheḷasiṅghāṇikalasikamuttakarīsādīni ākirantepi tādisāyeva; </span></div><p><div class=verse-container id=mil7.4.1:1.3><span>evameva kho, mahārāja, yoginā yogāvacarena iṭṭhāniṭṭhe lābhālābhe yasāyase nindāpasaṁsāya sukhadukkhe sabbattha tādināyeva bhavitabbaṁ. </span></div><p><div class=verse-container id=mil7.4.1:1.4><span>Idaṁ, mahārāja, pathaviyā paṭhamaṁ aṅgaṁ gahetabbaṁ. </span></div><p><div class=verse-container id=mil7.4.1:2.1><span>Puna caparaṁ, mahārāja, pathavī maṇḍanavibhūsanāpagatā sakagandhaparibhāvitā; </span></div><p><div class=verse-container id=mil7.4.1:2.2><span>evameva kho, mahārāja, yoginā yogāvacarena vibhūsanāpagatena sakasīlagandhaparibhāvitena bhavitabbaṁ. </span></div><p><div class=verse-container id=mil7.4.1:2.3><span>Idaṁ, mahārāja, pathaviyā dutiyaṁ aṅgaṁ gahetabbaṁ. </span></div><p><div class=verse-container id=mil7.4.1:3.1><span>Puna caparaṁ, mahārāja, pathavī nirantarā akhaṇḍacchiddā asusirā bahalā ghanā vitthiṇṇā; </span></div><p><div class=verse-container id=mil7.4.1:3.2><span>evameva kho, mahārāja, yoginā yogāvacarena nirantaramakhaṇḍacchiddamasusirabahalaghanavitthiṇṇasīlena bhavitabbaṁ. </span></div><p><div class=verse-container id=mil7.4.1:3.3><span>Idaṁ, mahārāja, pathaviyā tatiyaṁ aṅgaṁ gahetabbaṁ. </span></div><p><div class=verse-container id=mil7.4.1:4.1><span>Puna caparaṁ, mahārāja, pathavī gāmanigamanagarajanapadarukkhapabbatanadītaḷākapokkharaṇīmigapakkhimanujanaranārigaṇaṁ dhārentīpi akilāsu hoti; </span></div><p><div class=verse-container id=mil7.4.1:4.2><span>evameva kho, mahārāja, yoginā yogāvacarena ovadantenapi anusāsantenapi viññāpentenapi sandassentenapi samādapentenapi samuttejentenapi sampahaṁsentenapi dhammadesanāsu akilāsunā bhavitabbaṁ. </span></div><p><div class=verse-container id=mil7.4.1:4.3><span>Idaṁ, mahārāja, pathaviyā catutthaṁ aṅgaṁ gahetabbaṁ. </span></div><p><div class=verse-container id=mil7.4.1:5.1><span>Puna caparaṁ, mahārāja, pathavī anunayappaṭighavippamuttā; </span></div><p><div class=verse-container id=mil7.4.1:5.2><span>evameva kho, mahārāja, yoginā yogāvacarena anunayappaṭighavippamuttena pathavisamena cetasā viharitabbaṁ. </span></div><p><div class=verse-container id=mil7.4.1:5.3><span>Idaṁ, mahārāja, pathaviyā pañcamaṁ aṅgaṁ gahetabbaṁ. </span></div><p><div class=verse-container id=mil7.4.1:5.4><span>Bhāsitampetaṁ, mahārāja, upāsikāya cūḷasubhaddāya sakasamaṇe parikittayamānāya—</span></div><p><div class=verse-container id=mil7.4.1:6.1><span>‘Ekañce bāhaṁ vāsiyā, </span></div><p><div class=verse-container id=mil7.4.1:6.2><span>tacche kupitamānasā; </span></div><p><div class=verse-container id=mil7.4.1:6.3><span>Ekañce bāhaṁ gandhena, </span></div><p><div class=verse-container id=mil7.4.1:6.4><span>ālimpeyya pamoditā. </span></div><p><div class=verse-container id=mil7.4.1:7.1><span>Amusmiṁ paṭigho natthi, </span></div><p><div class=verse-container id=mil7.4.1:7.2><span>rāgo asmiṁ na vijjati; </span></div><p><div class=verse-container id=mil7.4.1:7.3><span>Pathavīsamacittā te, </span></div><p><div class=verse-container id=mil7.4.1:7.4><span>tādisā samaṇā mamā’”ti. </span></div><p><div class=verse-container id=mil7.4.1:8.1><span>Pathavīaṅgapañho paṭhamo. </span></div><div class=flex-between><a href=/canon/en/pli/ms/sutta/kn/mil/mil0007P0003P0010.html>Previous</a><a href=/canon/en/pli/ms/sutta/kn/mil/mil0007P0004P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>