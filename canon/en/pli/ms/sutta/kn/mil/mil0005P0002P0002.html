<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0005P0002P0001.html>Previous</a><a href=/canon/en/pli/ms/sutta/kn/mil/mil0005P0002P0003.html>Next</a></div><p><div class=verse-container id=mil5.2.2:0.1><span>Milindapañha </span></div><p><div class=verse-container id=mil5.2.2:0.2><span>Meṇḍakapañha </span></div><p><div class=verse-container id=mil5.2.2:0.3><span>Abhejjavagga </span></div><p><div class=verse-container id=mil5.2.2:0.4><span class=big-bold>2. Abyākaraṇīyapañha </span></div><p><div class=verse-container id=mil5.2.2:1.1><span>“Bhante nāgasena, bhāsitampetaṁ bhagavatā—</span></div><p><div class=verse-container id=mil5.2.2:1.2><span>‘natthānanda, tathāgatassa dhammesu ācariyamuṭṭhī’ti, puna ca therena mālukyaputtena pañhaṁ puṭṭho na byākāsi. </span></div><p><div class=verse-container id=mil5.2.2:1.3><span>Eso kho, bhante nāgasena, pañho dvayanto ekantanissito bhavissati ajānanena vā guyhakaraṇena vā. </span></div><p><div class=verse-container id=mil5.2.2:1.4><span>Yadi, bhante nāgasena, bhagavatā bhaṇitaṁ—</span></div><p><div class=verse-container id=mil5.2.2:1.5><span>‘natthānanda, tathāgatassa dhammesu ācariyamuṭṭhī’ti, tena hi therassa mālukyaputtassa ajānantena na byākataṁ. </span></div><p><div class=verse-container id=mil5.2.2:1.6><span>Yadi jānantena na byākataṁ, tena hi atthi tathāgatassa dhammesu ācariyamuṭṭhi. </span></div><p><div class=verse-container id=mil5.2.2:1.7><span>Ayampi ubhato koṭiko pañho tavānuppatto, so tayā nibbāhitabbo”ti. </span></div><p><div class=verse-container id=mil5.2.2:2.1><span>“Bhāsitampetaṁ, mahārāja, bhagavatā ‘natthānanda, tathāgatassa dhammesu ācariyamuṭṭhī’ti, abyākato ca therena mālukyaputtena pucchito pañho, tañca pana na ajānantena na guyhakaraṇena. </span></div><p><div class=verse-container id=mil5.2.2:2.2><span>Cattārimāni, mahārāja, pañhabyākaraṇāni. </span></div><p><div class=verse-container id=mil5.2.2:2.3><span>Katamāni cattāri? </span></div><p><div class=verse-container id=mil5.2.2:2.4><span>Ekaṁsabyākaraṇīyo pañho vibhajjabyākaraṇīyo pañho paṭipucchābyākaraṇīyo pañho ṭhapanīyo pañhoti. </span></div><p><div class=verse-container id=mil5.2.2:3.1><span>Katamo ca, mahārāja, ekaṁsabyākaraṇīyo pañho? </span></div><p><div class=verse-container id=mil5.2.2:3.2><span>‘Rūpaṁ aniccan’ti ekaṁsabyākaraṇīyo pañho, </span></div><p><div class=verse-container id=mil5.2.2:3.3><span>‘vedanā aniccā’ti …pe… </span></div><p><div class=verse-container id=mil5.2.2:3.4><span>‘saññā aniccā’ti …pe… </span></div><p><div class=verse-container id=mil5.2.2:3.5><span>‘saṅkhārā aniccā’ti …pe… </span></div><p><div class=verse-container id=mil5.2.2:3.6><span>‘viññāṇaṁ aniccan’ti ekaṁsabyākaraṇīyo pañho, ayaṁ ekaṁsabyākaraṇīyo pañho. </span></div><p><div class=verse-container id=mil5.2.2:4.1><span>Katamo vibhajjabyākaraṇīyo pañho? </span></div><p><div class=verse-container id=mil5.2.2:4.2><span>‘Aniccaṁ pana rūpan’ti vibhajjabyākaraṇīyo pañho, </span></div><p><div class=verse-container id=mil5.2.2:4.3><span>‘aniccā pana vedanā’ti …pe… </span></div><p><div class=verse-container id=mil5.2.2:4.4><span>‘aniccā pana saññā’ti …pe… </span></div><p><div class=verse-container id=mil5.2.2:4.5><span>‘aniccā pana saṅkhārā’ti …pe… </span></div><p><div class=verse-container id=mil5.2.2:4.6><span>‘aniccaṁ pana viññāṇan’ti vibhajjabyākaraṇīyo pañho, ayaṁ vibhajjabyākaraṇīyo pañho. </span></div><p><div class=verse-container id=mil5.2.2:5.1><span>Katamo paṭipucchābyākaraṇīyo pañho? </span></div><p><div class=verse-container id=mil5.2.2:5.2><span>‘Kiṁ nu kho cakkhunā sabbaṁ vijānātī’ti ayaṁ paṭipucchābyākaraṇīyo pañho. </span></div><p><div class=verse-container id=mil5.2.2:6.1><span>Katamo ṭhapanīyo pañho? </span></div><p><div class=verse-container id=mil5.2.2:6.2><span>‘Sassato loko’ti ṭhapanīyo pañho, </span></div><p><div class=verse-container id=mil5.2.2:6.3><span>‘asassato loko’ti, </span></div><p><div class=verse-container id=mil5.2.2:6.4><span>‘antavā loko’ti, </span></div><p><div class=verse-container id=mil5.2.2:6.5><span>‘anantavā loko’ti, </span></div><p><div class=verse-container id=mil5.2.2:6.6><span>‘antavā ca anantavā ca loko’ti, </span></div><p><div class=verse-container id=mil5.2.2:6.7><span>‘nevantavā nānantavā loko’ti, </span></div><p><div class=verse-container id=mil5.2.2:6.8><span>‘taṁ jīvaṁ taṁ sarīran’ti, </span></div><p><div class=verse-container id=mil5.2.2:6.9><span>‘aññaṁ jīvaṁ aññaṁ sarīran’ti, </span></div><p><div class=verse-container id=mil5.2.2:6.10><span>‘hoti tathāgato paraṁ maraṇā’ti, </span></div><p><div class=verse-container id=mil5.2.2:6.11><span>‘na hoti tathāgato paraṁ maraṇā’ti, </span></div><p><div class=verse-container id=mil5.2.2:6.12><span>‘hoti ca na ca hoti tathāgato paraṁ maraṇā’ti, </span></div><p><div class=verse-container id=mil5.2.2:6.13><span>‘neva hoti na na hoti tathāgato paraṁ maraṇā’ti ṭhapanīyo pañho, </span></div><p><div class=verse-container id=mil5.2.2:6.14><span>ayaṁ ṭhapanīyo pañho. </span></div><p><div class=verse-container id=mil5.2.2:7.1><span>Bhagavā, mahārāja, therassa mālukyaputtassa taṁ ṭhapanīyaṁ pañhaṁ na byākāsi. </span></div><p><div class=verse-container id=mil5.2.2:7.2><span>So pana pañho kiṅkāraṇā ṭhapanīyo? </span></div><p><div class=verse-container id=mil5.2.2:7.3><span>Na tassa dīpanāya hetu vā kāraṇaṁ vā atthi, tasmā so pañho ṭhapanīyo. </span></div><p><div class=verse-container id=mil5.2.2:7.4><span>Natthi buddhānaṁ bhagavantānaṁ akāraṇamahetukaṁ giramudīraṇan”ti. </span></div><p><div class=verse-container id=mil5.2.2:7.5><span>“Sādhu, bhante nāgasena, evametaṁ tathā sampaṭicchāmī”ti. </span></div><p><div class=verse-container id=mil5.2.2:8.1><span>Abyākaraṇīyapañho dutiyo. </span></div><div class=flex-between><a href=/canon/en/pli/ms/sutta/kn/mil/mil0005P0002P0001.html>Previous</a><a href=/canon/en/pli/ms/sutta/kn/mil/mil0005P0002P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>