<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0005P0003P0011.html>Previous</a><a href=/canon/en/pli/ms/sutta/kn/mil/mil0005P0004P0001.html>Next</a></div><p><div class=verse-container id=mil5.3.12:0.1><span>Milindapañha </span></div><p><div class=verse-container id=mil5.3.12:0.2><span>Meṇḍakapañha </span></div><p><div class=verse-container id=mil5.3.12:0.3><span>Paṇāmitavagga </span></div><p><div class=verse-container id=mil5.3.12:0.4><span class=big-bold>12. Bhikkhupaṇāmitapañha </span></div><p><div class=verse-container id=mil5.3.12:1.1><span>“Bhante nāgasena, bhāsitampetaṁ bhagavatā—</span></div><p><div class=verse-container id=mil5.3.12:1.2><span>‘akkodhano vigatakhilohamasmī’ti, puna ca tathāgato there sāriputtamoggallāne saparise paṇāmesi, kiṁ nu kho, bhante nāgasena, tathāgato kupito parisaṁ paṇāmesi, udāhu tuṭṭho paṇāmesi, etaṁ tāva jānāhi imaṁ nāmāti? </span></div><p><div class=verse-container id=mil5.3.12:1.3><span>Yadi, bhante nāgasena, kupito parisaṁ paṇāmesi, tena hi tathāgatassa kodho appaṭivattito, yadi tuṭṭho paṇāmesi, tena hi avatthusmiṁ ajānantena paṇāmitā. </span></div><p><div class=verse-container id=mil5.3.12:1.4><span>Ayampi ubhato koṭiko pañho tavānuppatto, so tayā nibbāhitabbo”ti. </span></div><p><div class=verse-container id=mil5.3.12:2.1><span>“Bhāsitampetaṁ, mahārāja, bhagavatā—</span></div><p><div class=verse-container id=mil5.3.12:2.2><span>‘akkodhano vigatakhilohamasmī’ti, paṇāmitā ca therā sāriputtamoggallānā saparisā, tañca pana na kopena. </span></div><p><div class=verse-container id=mil5.3.12:2.3><span>Idha, mahārāja, kocideva puriso mahāpathaviyā mūle vā khāṇuke vā pāsāṇe vā kaṭhale vā visame vā bhūmibhāge khalitvā patati, api nu kho, mahārāja, mahāpathavī kupitā taṁ pātetī”ti? </span></div><p><div class=verse-container id=mil5.3.12:2.4><span>“Na hi, bhante, natthi mahāpathaviyā kopo vā pasādo vā, anunayappaṭighavippamuttā mahāpathavī, sayameva so alaso khalitvā patito”ti. </span></div><p><div class=verse-container id=mil5.3.12:2.5><span>“Evameva kho, mahārāja, natthi tathāgatānaṁ kopo vā pasādo vā, anunayappaṭighavippamuttā tathāgatā arahanto sammāsambuddhā, atha kho sayaṁ kateneva te attano aparādhena paṇāmitā. </span></div><p><div class=verse-container id=mil5.3.12:3.1><span>Idha pana, mahārāja, mahāsamuddo na matena kuṇapena saṁvasati, yaṁ hoti mahāsamudde mataṁ kuṇapaṁ, taṁ khippameva nicchubhati thalaṁ ussāreti. </span></div><p><div class=verse-container id=mil5.3.12:3.2><span>Api nu kho, mahārāja, mahāsamuddo kupito taṁ kuṇapaṁ nicchubhatī”ti? </span></div><p><div class=verse-container id=mil5.3.12:3.3><span>“Na hi, bhante, natthi mahāsamuddassa kopo vā pasādo vā, anunayappaṭighavippamutto mahāsamuddo”ti. </span></div><p><div class=verse-container id=mil5.3.12:3.4><span>“Evameva kho, mahārāja, natthi tathāgatānaṁ kopo vā pasādo vā, anunayappaṭighavippamuttā tathāgatā arahanto sammāsambuddhā, atha kho sayaṁ kateneva te attano aparādhena paṇāmitā. </span></div><p><div class=verse-container id=mil5.3.12:4.1><span>Yathā, mahārāja, pathaviyā khalito patīyati, evaṁ jinasāsanavare khalito paṇāmīyati. </span></div><p><div class=verse-container id=mil5.3.12:4.2><span>Yathā, mahārāja, samudde mataṁ kuṇapaṁ nicchubhīyati, evaṁ jinasāsanavare khalito paṇāmīyati. </span></div><p><div class=verse-container id=mil5.3.12:4.3><span>Yaṁ pana te, mahārāja, tathāgato paṇāmesi, tesaṁ atthakāmo hitakāmo sukhakāmo visuddhikāmo ‘evaṁ ime jātijarābyādhimaraṇehi parimuccissantī’ti—</span></div><p><div class=verse-container id=mil5.3.12:4.4><span>paṇāmesī”ti. </span></div><p><div class=verse-container id=mil5.3.12:4.5><span>“Sādhu, bhante nāgasena, evametaṁ tathā sampaṭicchāmī”ti. </span></div><p><div class=verse-container id=mil5.3.12:5.1><span>Bhikkhupaṇāmitapañho dvādasamo. </span></div><p><div class=verse-container id=mil5.3.12:6.1><span>Paṇāmitavaggo tatiyo. </span></div><p><div class=verse-container id=mil5.3.12:7.1><span>Imasmiṁ vagge dvādasa pañhā. </span></div><div class=flex-between><a href=/canon/en/pli/ms/sutta/kn/mil/mil0005P0003P0011.html>Previous</a><a href=/canon/en/pli/ms/sutta/kn/mil/mil0005P0004P0001.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>