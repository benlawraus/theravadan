<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0006P0001P0009.html>Previous</a><a href=/canon/en/pli/ms/sutta/kn/mil/mil0006P0002P0002.html>Next</a></div><p><div class=verse-container id=mil6.2.1:0.1><span>Milindapañha </span></div><p><div class=verse-container id=mil6.2.1:0.2><span>Anumānapañha </span></div><p><div class=verse-container id=mil6.2.1:0.3><span>Nippapañcavagga </span></div><p><div class=verse-container id=mil6.2.1:0.4><span class=big-bold>1. Nippapañcapañha </span></div><p><div class=verse-container id=mil6.2.1:1.1><span>“Bhante nāgasena, bhāsitampetaṁ bhagavatā—</span></div><p><div class=verse-container id=mil6.2.1:1.2><span>‘nippapañcārāmā, bhikkhave, viharatha nippapañcaratino’ti, katamaṁ taṁ nippapañcan”ti? </span></div><p><div class=verse-container id=mil6.2.1:1.3><span>“Sotāpattiphalaṁ, mahārāja, nippapañcaṁ, sakadāgāmiphalaṁ nippapañcaṁ, anāgāmiphalaṁ nippapañcaṁ, arahattaphalaṁ nippapañcan”ti. </span></div><p><div class=verse-container id=mil6.2.1:2.1><span>“Yadi, bhante nāgasena, sotāpattiphalaṁ nippapañcaṁ, sakadāgāmianāgāmiarahattaphalaṁ nippapañcaṁ, kissa pana ime bhikkhū uddisanti paripucchanti suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ, navakammena palibujjhanti dānena ca pūjāya ca, nanu te jinappaṭikkhittaṁ kammaṁ karontī”ti? </span></div><p><div class=verse-container id=mil6.2.1:3.1><span>“Ye te, mahārāja, bhikkhū uddisanti paripucchanti suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ, navakammena palibujjhanti dānena ca pūjāya ca, sabbe te nippapañcassa pattiyā karonti. </span></div><p><div class=verse-container id=mil6.2.1:3.2><span>Ye te, mahārāja, sabhāvaparisuddhā pubbe vāsitavāsanā, te ekacittakkhaṇena nippapañcā honti. </span></div><p><div class=verse-container id=mil6.2.1:3.3><span>Ye pana te bhikkhū mahārajakkhā, te imehi payogehi nippapañcā honti. </span></div><p><div class=verse-container id=mil6.2.1:4.1><span>Yathā, mahārāja, eko puriso khette bījaṁ ropetvā attano yathābalavīriyena vinā pākāravatiyā dhaññaṁ uddhareyya, eko puriso khette bījaṁ ropetvā vanaṁ pavisitvā kaṭṭhañca sākhañca chinditvā vatipākāraṁ katvā dhaññaṁ uddhareyya. </span></div><p><div class=verse-container id=mil6.2.1:4.2><span>Yā tattha tassa vatipākārapariyesanā, sā dhaññatthāya. </span></div><p><div class=verse-container id=mil6.2.1:4.3><span>Evameva kho, mahārāja, ye te sabhāvaparisuddhā pubbe vāsitavāsanā, te ekacittakkhaṇena nippapañcā honti, vinā vatipākāraṁ puriso viya dhaññuddhāro. </span></div><p><div class=verse-container id=mil6.2.1:4.4><span>Ye pana te bhikkhū mahārajakkhā, te imehi payogehi nippapañcā honti, vatipākāraṁ katvā puriso viya dhaññuddhāro. </span></div><p><div class=verse-container id=mil6.2.1:5.1><span>Yathā vā pana, mahārāja, puriso mahatimahante ambarukkhamatthake phalapiṇḍi bhaveyya, atha tattha yo koci iddhimā āgantvā tassa phalaṁ hareyya, yo pana tattha aniddhimā, so kaṭṭhañca valliñca chinditvā nisseṇiṁ bandhitvā tāya taṁ rukkhaṁ abhiruhitvā phalaṁ hareyya. </span></div><p><div class=verse-container id=mil6.2.1:5.2><span>Yā tattha tassa nisseṇipariyesanā, sā phalatthāya. </span></div><p><div class=verse-container id=mil6.2.1:5.3><span>Evameva kho, mahārāja, ye te sabhāvaparisuddhā pubbe vāsitavāsanā, te ekacittakkhaṇena nippapañcā honti, iddhimā viya rukkhaphalaṁ haranto. </span></div><p><div class=verse-container id=mil6.2.1:5.4><span>Ye pana te bhikkhū mahārajakkhā, te iminā payogena saccāni abhisamenti, nisseṇiyā viya puriso rukkhaphalaṁ haranto. </span></div><p><div class=verse-container id=mil6.2.1:6.1><span>Yathā vā pana, mahārāja, eko puriso atthakaraṇiko ekakoyeva sāmikaṁ upagantvā atthaṁ sādheti. </span></div><p><div class=verse-container id=mil6.2.1:6.2><span>Eko dhanavā dhanavasena parisaṁ vaḍḍhetvā parisāya atthaṁ sādheti. </span></div><p><div class=verse-container id=mil6.2.1:6.3><span>Yā tattha tassa parisapariyesanā, sā atthatthāya. </span></div><p><div class=verse-container id=mil6.2.1:6.4><span>Evameva kho, mahārāja, ye te sabhāvaparisuddhā pubbe vāsitavāsanā, te ekacittakkhaṇena chasu abhiññāsu vasibhāvaṁ pāpuṇanti, puriso viya ekako atthasiddhiṁ karonto. </span></div><p><div class=verse-container id=mil6.2.1:6.5><span>Ye pana te bhikkhū mahārajakkhā, te imehi payogehi sāmaññatthamabhisādhenti, parisāya viya puriso atthasiddhiṁ karonto. </span></div><p><div class=verse-container id=mil6.2.1:7.1><span>Uddesopi, mahārāja, bahukāro, paripucchāpi bahukārā, navakammampi bahukāraṁ, dānampi bahukāraṁ, pūjāpi bahukārā tesu tesu karaṇīyesu. </span></div><p><div class=verse-container id=mil6.2.1:7.2><span>Yathā, mahārāja, puriso rājūpasevī katāvī amaccabhaṭabaladovārikaanīkaṭṭhapārisajjajanehi, te tassa karaṇīye anuppatte sabbepi upakārā honti. </span></div><p><div class=verse-container id=mil6.2.1:7.3><span>Evameva kho, mahārāja, uddesopi bahukāro, paripucchāpi bahukārā, navakammampi bahukāraṁ, dānampi bahukāraṁ, pūjāpi bahukārā tesu tesu karaṇīyesu. </span></div><p><div class=verse-container id=mil6.2.1:7.4><span>Yadi, mahārāja, sabbepi abhijātiparisuddhā bhaveyyuṁ, anusāsanena karaṇīyaṁ na bhaveyya. </span></div><p><div class=verse-container id=mil6.2.1:7.5><span>Yasmā ca kho, mahārāja, savanena karaṇīyaṁ hoti, thero, mahārāja, sāriputto aparimitamasaṅkheyyakappaṁ upādāya upacitakusalamūlo paññāya koṭiṁ gato, sopi vinā savanena nāsakkhi āsavakkhayaṁ pāpuṇituṁ, tasmā, mahārāja, bahukāraṁ savanaṁ, tathā uddesopi paripucchāpi, tasmā uddesaparipucchāpi nippapañcā saṅkhatā”ti. </span></div><p><div class=verse-container id=mil6.2.1:7.6><span>“Sunijjhāpito, bhante nāgasena, pañho, evametaṁ tathā sampaṭicchāmī”ti. </span></div><p><div class=verse-container id=mil6.2.1:8.1><span>Nippapañcapañho paṭhamo. </span></div><div class=flex-between><a href=/canon/en/pli/ms/sutta/kn/mil/mil0006P0001P0009.html>Previous</a><a href=/canon/en/pli/ms/sutta/kn/mil/mil0006P0002P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>