<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0008P0007.html>Previous</a><a href=/canon/en/pli/ms/sutta/kn/mnd.html>Next</a></div><p id=mil8:0.1><span class=root>Milindapañha </span><br><p id=mil8:0.2><span class="root big-bold">Nigamana </span><br><p id=mil8:1.1><span class=root>Iti chasu kaṇḍesu bāvīsativaggapatimaṇḍitesu dvāsaṭṭhiadhikā dvesatā imasmiṁ potthake āgatā milindapañhā samattā, anāgatā ca pana dvācattālīsā honti, āgatā ca anāgatā ca sabbā samodhānetvā catūhi adhikā tisatapañhā honti, sabbāva milindapañhāti saṅkhaṁ gacchanti. </span><br><p id=mil8:2.1><span class=root>Rañño ca therassa ca pucchāvisajjanāvasāne caturāsītisatasahassayojanabahalā udakapariyantaṁ katvā ayaṁ mahāpathavī chadhā kampittha, vijjullatā nicchariṁsu, devatā dibbapupphavassaṁ pavassiṁsu, mahābrahmā sādhukāramadāsi, mahāsamuddakucchiyaṁ meghatthanitanigghoso viya mahāghoso ahosi, iti so milindo rājā ca orodhagaṇā ca sirasā añjaliṁ paṇāmetvā vandiṁsu. </span><br><p id=mil8:3.1><span class=root>Milindo rājā ativiya pamuditahadayo sumathitamānahadayo buddhasāsane sāramatino ratanattaye sunikkaṅkho niggumbo nitthaddho hutvā therassa guṇesu pabbajjāsu paṭipadāiriyāpathesu ca ativiya pasanno vissattho nirālayo nihatamānatthambho uddhaṭadāṭho viya bhujagindo evamāha—</span><br><p id=mil8:3.2><span class=root>“sādhu, bhante nāgasena, buddhavisayo pañho tayā visajjito, imasmiṁ buddhasāsane ṭhapetvā dhammasenāpatiṁ sāriputtattheraṁ añño tayā sadiso pañhavisajjane natthi, khamatha, bhante nāgasena, mama accayaṁ, upāsakaṁ maṁ, bhante nāgasena, dhāretha ajjatagge pāṇupetaṁ saraṇaṁ gatan”ti. </span><br><p id=mil8:4.1><span class=root>Tadā rājā saha balakāyehi nāgasenattheraṁ payirupāsitvā milindaṁ nāma vihāraṁ kāretvā therassa niyyātetvā catūhi paccayehi nāgasenaṁ koṭisatehi bhikkhūhi saddhiṁ paricari, punapi therassa paññāya pasīditvā puttassa rajjaṁ niyyātetvā agārasmā anagāriyaṁ pabbajitvā vipassanaṁ vaḍḍhetvā arahattaṁ pāpuṇi, tena vuttaṁ—</span><br><p id=mil8:5.1><span class=root>“Paññā pasatthā lokasmiṁ, </span><br><p id=mil8:5.2><span class=root>katā saddhammaṭṭhitiyā; </span><br><p id=mil8:5.3><span class=root>Paññāya vimatiṁ hantvā, </span><br><p id=mil8:5.4><span class=root>santiṁ papponti paṇḍitā. </span><br><p id=mil8:6.1><span class=root>Yasmiṁ khandhe ṭhitā paññā, </span><br><p id=mil8:6.2><span class=root>sati tattha anūnakā; </span><br><p id=mil8:6.3><span class=root>Pūjā visesassādhāro, </span><br><p id=mil8:6.4><span class=root>aggo seṭṭho anuttaro; </span><br><p id=mil8:6.5><span class=root>Tasmā hi paṇḍito poso, </span><br><p id=mil8:6.6><span class=root>sampassaṁ hitamattano; </span><br><p id=mil8:6.7><span class=root>Paññavantaṁbhipūjeyya, </span><br><p id=mil8:6.8><span class=root>cetiyaṁ viya sādaro”ti. </span><br><p id=mil8:7.1><span class=root>Laṅkāyaṁ doṇinagare, </span><br><p id=mil8:7.2><span class=root>vasatā doṇināminā; </span><br><p id=mil8:7.3><span class=root>Mahātherena lekhitvā, </span><br><p id=mil8:7.4><span class=root>suṭṭhapitaṁ yathāsutaṁ; </span><br><p id=mil8:7.5><span class=root>Milindarājapañho ca, </span><br><p id=mil8:7.6><span class=root>nāgasenavisajjanaṁ; </span><br><p id=mil8:7.7><span class=root>Milindo hi mahāpañño, </span><br><p id=mil8:7.8><span class=root>nāgaseno supaṇḍito. </span><br><p id=mil8:8.1><span class=root>Iminā puññakammena, </span><br><p id=mil8:8.2><span class=root>Ito gacchāmi tussitaṁ; </span><br><p id=mil8:8.3><span class=root>Metteyyaṁnāgate passe, </span><br><p id=mil8:8.4><span class=root>Suṇeyyaṁ dhammamuttamanti. </span><br><p id=mil8:9.1><span class=root>Milindapañho niṭṭhito. </span><br></main><footer class="container footer"><small><a href=/about/>Contact info</a></small></footer>