<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil.html>Previous</a><a href=/canon/en/pli/ms/sutta/kn/mil/mil0002.html>Next</a></div><p><div class=verse-container id=mil1:0.1><span>Milindapañha </span></div><p><div class=verse-container id=mil1:0.2><span class=big-bold>1. Ārambhakathā </span></div><p><div class=verse-container id=mil1:1.1><span>Namo tassa Bhagavato Arahato Sammāsambuddhassa. </span></div><p><div class=verse-container id=mil1:2.1><span>Milindo nāma so rājā, </span></div><p><div class=verse-container id=mil1:2.2><span>sāgalāyaṁ puruttame; </span></div><p><div class=verse-container id=mil1:2.3><span>Upagañchi nāgasenaṁ, </span></div><p><div class=verse-container id=mil1:2.4><span>gaṅgā ca yathā sāgaraṁ. </span></div><p><div class=verse-container id=mil1:3.1><span>Āsajja rājā citrakathiṁ, </span></div><p><div class=verse-container id=mil1:3.2><span>ukkādhāraṁ tamonudaṁ; </span></div><p><div class=verse-container id=mil1:3.3><span>Apucchi nipuṇe pañhe, </span></div><p><div class=verse-container id=mil1:3.4><span>ṭhānāṭṭhānagate puthū. </span></div><p><div class=verse-container id=mil1:4.1><span>Pucchā visajjanā ceva, </span></div><p><div class=verse-container id=mil1:4.2><span>gambhīratthūpanissitā; </span></div><p><div class=verse-container id=mil1:4.3><span>Hadayaṅgamā kaṇṇasukhā, </span></div><p><div class=verse-container id=mil1:4.4><span>abbhutā lomahaṁsanā. </span></div><p><div class=verse-container id=mil1:5.1><span>Abhidhammavinayogāḷhā, </span></div><p><div class=verse-container id=mil1:5.2><span>suttajālasamattitā; </span></div><p><div class=verse-container id=mil1:5.3><span>Nāgasenakathā citrā, </span></div><p><div class=verse-container id=mil1:5.4><span>opammehi nayehi ca. </span></div><p><div class=verse-container id=mil1:6.1><span>Tattha ñāṇaṁ paṇidhāya, </span></div><p><div class=verse-container id=mil1:6.2><span>hāsayitvāna mānasaṁ; </span></div><p><div class=verse-container id=mil1:6.3><span>Suṇātha nipuṇe pañhe, </span></div><p><div class=verse-container id=mil1:6.4><span>kaṅkhāṭṭhānavidālaneti. </span></div><p><div class=verse-container id=mil1:7.1><span>Taṁ yathānusūyate—</span></div><p><div class=verse-container id=mil1:7.2><span>atthi yonakānaṁ nānāpuṭabhedanaṁ sāgalaṁ nāma nagaraṁ nadīpabbatasobhitaṁ ramaṇīyabhūmippadesabhāgaṁ ārāmuyyānopavanataḷākapokkharaṇisampannaṁ nadīpabbatavanarāmaṇeyyakaṁ sutavantanimmitaṁ nihatapaccatthikaṁ paccāmittānupapīḷitaṁ vividhavicitradaḷhamaṭṭālakoṭṭhakaṁ varapavaragopuratoraṇaṁ gambhīraparikhāpaṇḍarapākāraparikkhittantepuraṁ. </span></div><p><div class=verse-container id=mil1:7.3><span>Suvibhattavīthicaccaracatukkasiṅghāṭakaṁ suppasāritānekavidhavarabhaṇḍaparipūritantarāpaṇaṁ vividhadānaggasatasamupasobhitaṁ himagirisikharasaṅkāsavarabhavanasatasahassappaṭimaṇḍitaṁ gajahayarathapattisamākulaṁ abhirūpanaranārigaṇānucaritaṁ ākiṇṇajanamanussaṁ puthukhattiyabrāhmaṇavessasuddaṁ vividhasamaṇabrāhmaṇasabhājanasaṅghaṭitaṁ bahuvidhavijjāvanta naraciranisevitaṁ kāsikakoṭumbarikādinānāvidhavatthāpaṇasampannaṁ suppasāritarucirabahuvidhapupphagandhāpaṇaṁ gandhagandhitaṁ āsīsanīyabahuratanaparipūritaṁ disāmukhasuppasāritāpaṇaṁ siṅgāravāṇijagaṇānucaritaṁ kahāpaṇarajatasuvaṇṇakaṁsapattharaparipūraṁ pajjotamānanidhiniketaṁ pahūtadhanadhaññavittūpakaraṇaṁ paripuṇṇakosakoṭṭhāgāraṁ bahvannapānaṁ bahuvidhakhajjabhojjaleyyapeyyasāyanīyaṁ uttarakurusaṅkāsaṁ sampannasassaṁ āḷakamandā viya devapuraṁ. </span></div><p><div class=verse-container id=mil1:8.1><span>Ettha ṭhatvā tesaṁ pubbakammaṁ kathetabbaṁ, kathentena ca chadhā vibhajitvā kathetabbaṁ. </span></div><p><div class=verse-container id=mil1:8.2><span>Seyyathidaṁ—</span></div><p><div class=verse-container id=mil1:8.3><span>pubbayogo milindapañhaṁ lakkhaṇapañhaṁ meṇḍakapañhaṁ anumānapañhaṁ opammakathāpañhanti. </span></div><p><div class=verse-container id=mil1:9.1><span>Tattha milindapañho lakkhaṇapañho, vimaticchedanapañhoti duvidho. </span></div><p><div class=verse-container id=mil1:9.2><span>Meṇḍakapañhopi mahāvaggo, yogikathāpañhoti duvidho. </span></div><div class=flex-between><a href=/canon/en/pli/ms/sutta/kn/mil.html>Previous</a><a href=/canon/en/pli/ms/sutta/kn/mil/mil0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>