<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil.html>Previous</a><a href=/canon/en/pli/ms/sutta/kn/mil/mil0002.html>Next</a></div><p id=mil1:0.1><span class=root>Milindapañha </span><br><p id=mil1:0.2><span class="root big-bold">1. Ārambhakathā </span><br><p id=mil1:1.1><span class=root>Namo tassa Bhagavato Arahato Sammāsambuddhassa. </span><br><p id=mil1:2.1><span class=root>Milindo nāma so rājā, </span><br><p id=mil1:2.2><span class=root>sāgalāyaṁ puruttame; </span><br><p id=mil1:2.3><span class=root>Upagañchi nāgasenaṁ, </span><br><p id=mil1:2.4><span class=root>gaṅgā ca yathā sāgaraṁ. </span><br><p id=mil1:3.1><span class=root>Āsajja rājā citrakathiṁ, </span><br><p id=mil1:3.2><span class=root>ukkādhāraṁ tamonudaṁ; </span><br><p id=mil1:3.3><span class=root>Apucchi nipuṇe pañhe, </span><br><p id=mil1:3.4><span class=root>ṭhānāṭṭhānagate puthū. </span><br><p id=mil1:4.1><span class=root>Pucchā visajjanā ceva, </span><br><p id=mil1:4.2><span class=root>gambhīratthūpanissitā; </span><br><p id=mil1:4.3><span class=root>Hadayaṅgamā kaṇṇasukhā, </span><br><p id=mil1:4.4><span class=root>abbhutā lomahaṁsanā. </span><br><p id=mil1:5.1><span class=root>Abhidhammavinayogāḷhā, </span><br><p id=mil1:5.2><span class=root>suttajālasamattitā; </span><br><p id=mil1:5.3><span class=root>Nāgasenakathā citrā, </span><br><p id=mil1:5.4><span class=root>opammehi nayehi ca. </span><br><p id=mil1:6.1><span class=root>Tattha ñāṇaṁ paṇidhāya, </span><br><p id=mil1:6.2><span class=root>hāsayitvāna mānasaṁ; </span><br><p id=mil1:6.3><span class=root>Suṇātha nipuṇe pañhe, </span><br><p id=mil1:6.4><span class=root>kaṅkhāṭṭhānavidālaneti. </span><br><p id=mil1:7.1><span class=root>Taṁ yathānusūyate—</span><br><p id=mil1:7.2><span class=root>atthi yonakānaṁ nānāpuṭabhedanaṁ sāgalaṁ nāma nagaraṁ nadīpabbatasobhitaṁ ramaṇīyabhūmippadesabhāgaṁ ārāmuyyānopavanataḷākapokkharaṇisampannaṁ nadīpabbatavanarāmaṇeyyakaṁ sutavantanimmitaṁ nihatapaccatthikaṁ paccāmittānupapīḷitaṁ vividhavicitradaḷhamaṭṭālakoṭṭhakaṁ varapavaragopuratoraṇaṁ gambhīraparikhāpaṇḍarapākāraparikkhittantepuraṁ. </span><br><p id=mil1:7.3><span class=root>Suvibhattavīthicaccaracatukkasiṅghāṭakaṁ suppasāritānekavidhavarabhaṇḍaparipūritantarāpaṇaṁ vividhadānaggasatasamupasobhitaṁ himagirisikharasaṅkāsavarabhavanasatasahassappaṭimaṇḍitaṁ gajahayarathapattisamākulaṁ abhirūpanaranārigaṇānucaritaṁ ākiṇṇajanamanussaṁ puthukhattiyabrāhmaṇavessasuddaṁ vividhasamaṇabrāhmaṇasabhājanasaṅghaṭitaṁ bahuvidhavijjāvanta naraciranisevitaṁ kāsikakoṭumbarikādinānāvidhavatthāpaṇasampannaṁ suppasāritarucirabahuvidhapupphagandhāpaṇaṁ gandhagandhitaṁ āsīsanīyabahuratanaparipūritaṁ disāmukhasuppasāritāpaṇaṁ siṅgāravāṇijagaṇānucaritaṁ kahāpaṇarajatasuvaṇṇakaṁsapattharaparipūraṁ pajjotamānanidhiniketaṁ pahūtadhanadhaññavittūpakaraṇaṁ paripuṇṇakosakoṭṭhāgāraṁ bahvannapānaṁ bahuvidhakhajjabhojjaleyyapeyyasāyanīyaṁ uttarakurusaṅkāsaṁ sampannasassaṁ āḷakamandā viya devapuraṁ. </span><br><p id=mil1:8.1><span class=root>Ettha ṭhatvā tesaṁ pubbakammaṁ kathetabbaṁ, kathentena ca chadhā vibhajitvā kathetabbaṁ. </span><br><p id=mil1:8.2><span class=root>Seyyathidaṁ—</span><br><p id=mil1:8.3><span class=root>pubbayogo milindapañhaṁ lakkhaṇapañhaṁ meṇḍakapañhaṁ anumānapañhaṁ opammakathāpañhanti. </span><br><p id=mil1:9.1><span class=root>Tattha milindapañho lakkhaṇapañho, vimaticchedanapañhoti duvidho. </span><br><p id=mil1:9.2><span class=root>Meṇḍakapañhopi mahāvaggo, yogikathāpañhoti duvidho. </span><br></main><footer class="container footer"><small><a href=/about/>Contact info</a></small></footer>