<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0004P0001.html>Previous</a><a href=/canon/en/pli/ms/sutta/kn/mil/mil0004P0003.html>Next</a></div><p><div class=verse-container id=mil4.2:0.1><span>Milindapañha </span></div><p><div class=verse-container id=mil4.2:0.2><span>Meṇḍakapañhārambhakathā </span></div><p><div class=verse-container id=mil4.2:0.3><span>Upāsakaguṇavagga </span></div><p><div class=verse-container id=mil4.2:0.4><span class=big-bold>2. Aṭṭhamantavināsakapuggala </span></div><p><div class=verse-container id=mil4.2:1.1><span>“Bhante nāgasena, aṭṭhime puggalā mantiyamānā mantitaṁ atthaṁ byāpādenti. </span></div><p><div class=verse-container id=mil4.2:1.2><span>Katame aṭṭha? </span></div><p><div class=verse-container id=mil4.2:1.3><span>Rāgacarito dosacarito mohacarito mānacarito luddho alaso ekacintī bāloti. </span></div><p><div class=verse-container id=mil4.2:1.4><span>Ime aṭṭha puggalā mantitaṁ atthaṁ byāpādentī”ti. </span></div><p><div class=verse-container id=mil4.2:2.1><span>Thero āha—</span></div><p><div class=verse-container id=mil4.2:2.2><span>“tesaṁ ko doso”ti? </span></div><p><div class=verse-container id=mil4.2:2.3><span>“Rāgacarito, bhante nāgasena, rāgavasena mantitaṁ atthaṁ byāpādeti, dosacarito dosavasena mantitaṁ atthaṁ byāpādeti, mohacarito mohavasena mantitaṁ atthaṁ byāpādeti, mānacarito mānavasena mantitaṁ atthaṁ byāpādeti, luddho lobhavasena mantitaṁ atthaṁ byāpādeti, alaso alasatāya mantitaṁ atthaṁ byāpādeti, ekacintī ekacintitāya mantitaṁ atthaṁ byāpādeti, bālo bālatāya mantitaṁ atthaṁ byāpādeti. </span></div><p><div class=verse-container id=mil4.2:2.4><span>Bhavatīha—</span></div><p><div class=verse-container id=mil4.2:3.1><span>‘Ratto duṭṭho ca mūḷho ca, </span></div><p><div class=verse-container id=mil4.2:3.2><span>mānī luddho tathālaso; </span></div><p><div class=verse-container id=mil4.2:3.3><span>Ekacintī ca bālo ca, </span></div><p><div class=verse-container id=mil4.2:3.4><span>ete atthavināsakā’”ti. </span></div><p><div class=verse-container id=mil4.2:4.1><span>Aṭṭha mantavināsakapuggalā. </span></div><div class=flex-between><a href=/canon/en/pli/ms/sutta/kn/mil/mil0004P0001.html>Previous</a><a href=/canon/en/pli/ms/sutta/kn/mil/mil0004P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>