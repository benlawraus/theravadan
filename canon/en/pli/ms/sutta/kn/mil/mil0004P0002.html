<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0004P0001.html>Previous</a><a href=/canon/en/pli/ms/sutta/kn/mil/mil0004P0003.html>Next</a></div><p id=mil4.2:0.1><span class=root>Milindapañha </span><br><p id=mil4.2:0.2><span class=root>Meṇḍakapañhārambhakathā </span><br><p id=mil4.2:0.3><span class=root>Upāsakaguṇavagga </span><br><p id=mil4.2:0.4><span class="root big-bold">2. Aṭṭhamantavināsakapuggala </span><br><p id=mil4.2:1.1><span class=root>“Bhante nāgasena, aṭṭhime puggalā mantiyamānā mantitaṁ atthaṁ byāpādenti. </span><br><p id=mil4.2:1.2><span class=root>Katame aṭṭha? </span><br><p id=mil4.2:1.3><span class=root>Rāgacarito dosacarito mohacarito mānacarito luddho alaso ekacintī bāloti. </span><br><p id=mil4.2:1.4><span class=root>Ime aṭṭha puggalā mantitaṁ atthaṁ byāpādentī”ti. </span><br><p id=mil4.2:2.1><span class=root>Thero āha—</span><br><p id=mil4.2:2.2><span class=root>“tesaṁ ko doso”ti? </span><br><p id=mil4.2:2.3><span class=root>“Rāgacarito, bhante nāgasena, rāgavasena mantitaṁ atthaṁ byāpādeti, dosacarito dosavasena mantitaṁ atthaṁ byāpādeti, mohacarito mohavasena mantitaṁ atthaṁ byāpādeti, mānacarito mānavasena mantitaṁ atthaṁ byāpādeti, luddho lobhavasena mantitaṁ atthaṁ byāpādeti, alaso alasatāya mantitaṁ atthaṁ byāpādeti, ekacintī ekacintitāya mantitaṁ atthaṁ byāpādeti, bālo bālatāya mantitaṁ atthaṁ byāpādeti. </span><br><p id=mil4.2:2.4><span class=root>Bhavatīha—</span><br><p id=mil4.2:3.1><span class=root>‘Ratto duṭṭho ca mūḷho ca, </span><br><p id=mil4.2:3.2><span class=root>mānī luddho tathālaso; </span><br><p id=mil4.2:3.3><span class=root>Ekacintī ca bālo ca, </span><br><p id=mil4.2:3.4><span class=root>ete atthavināsakā’”ti. </span><br><p id=mil4.2:4.1><span class=root>Aṭṭha mantavināsakapuggalā. </span><br></main><footer class="container footer"><small><a href=/about>Contact info</a></small></footer>