<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0004P0009.html>Previous</a><a href=/canon/en/pli/ms/sutta/kn/mil/mil0007P0005P0001.html>Next</a></div><p><div class=verse-container id=mil7.4.10:0.1><span>Milindapañha </span></div><p><div class=verse-container id=mil7.4.10:0.2><span>Opammakathāpañha </span></div><p><div class=verse-container id=mil7.4.10:0.3><span>Pathavīvagga </span></div><p><div class=verse-container id=mil7.4.10:0.4><span class=big-bold>10. Cakkavattiṅgapañha </span></div><p><div class=verse-container id=mil7.4.10:1.1><span>“Bhante nāgasena, ‘cakkavattissa cattāri aṅgāni gahetabbānī’ti yaṁ vadesi, katamāni tāni cattāri aṅgāni gahetabbānī”ti? </span></div><p><div class=verse-container id=mil7.4.10:1.2><span>“Yathā, mahārāja, cakkavattī catūhi saṅgahavatthūhi janaṁ saṅgaṇhāti; </span></div><p><div class=verse-container id=mil7.4.10:1.3><span>evameva kho, mahārāja, yoginā yogāvacarena catassannaṁ parisānaṁ mānasaṁ saṅgahetabbaṁ anuggahetabbaṁ sampahaṁsetabbaṁ. </span></div><p><div class=verse-container id=mil7.4.10:1.4><span>Idaṁ, mahārāja, cakkavattissa paṭhamaṁ aṅgaṁ gahetabbaṁ. </span></div><p><div class=verse-container id=mil7.4.10:2.1><span>Puna caparaṁ, mahārāja, cakkavattissa vijite corā na uṭṭhahanti; </span></div><p><div class=verse-container id=mil7.4.10:2.2><span>evameva kho, mahārāja, yoginā yogāvacarena kāmarāgabyāpādavihiṁsāvitakkā na uppādetabbā. </span></div><p><div class=verse-container id=mil7.4.10:2.3><span>Idaṁ, mahārāja, cakkavattissa dutiyaṁ aṅgaṁ gahetabbaṁ. </span></div><p><div class=verse-container id=mil7.4.10:2.4><span>Bhāsitampetaṁ, mahārāja, bhagavatā devātidevena—</span></div><p><div class=verse-container id=mil7.4.10:3.1><span>‘Vitakkūpasame ca yo rato, </span></div><p><div class=verse-container id=mil7.4.10:3.2><span>Asubhaṁ bhāvayate sadā sato; </span></div><p><div class=verse-container id=mil7.4.10:3.3><span>Esa kho byanti kāhiti, </span></div><p><div class=verse-container id=mil7.4.10:3.4><span>Esa checchati mārabandhanan’ti. </span></div><p><div class=verse-container id=mil7.4.10:4.1><span>Puna caparaṁ, mahārāja, cakkavattī divase divase samuddapariyantaṁ mahāpathaviṁ anuyāyati kalyāṇapāpakāni vicinamāno; </span></div><p><div class=verse-container id=mil7.4.10:4.2><span>evameva kho, mahārāja, yoginā yogāvacarena kāyakammaṁ vacīkammaṁ manokammaṁ divase divase paccavekkhitabbaṁ ‘kiṁ nu kho me imehi tīhi ṭhānehi anupavajjassa divaso vītivattatī’ti. </span></div><p><div class=verse-container id=mil7.4.10:4.3><span>Idaṁ, mahārāja, cakkavattissa tatiyaṁ aṅgaṁ gahetabbaṁ. </span></div><p><div class=verse-container id=mil7.4.10:4.4><span>Bhāsitampetaṁ, mahārāja, bhagavatā devātidevena aṅguttaranikāyavare—</span></div><p><div class=verse-container id=mil7.4.10:5.1><span>‘Kathambhūtassa me rattindivā vītivattantīti pabbajitena abhiṇhaṁ paccavekkhitabban’ti. </span></div><p><div class=verse-container id=mil7.4.10:6.1><span>Puna caparaṁ, mahārāja, cakkavattissa abbhantarabāhirārakkhā susaṁvihitā hoti; </span></div><p><div class=verse-container id=mil7.4.10:6.2><span>evameva kho, mahārāja, yoginā yogāvacarena abbhantarānaṁ bāhirānaṁ kilesānaṁ ārakkhāya satidovāriko ṭhapetabbo. </span></div><p><div class=verse-container id=mil7.4.10:6.3><span>Idaṁ, mahārāja, cakkavattissa catutthaṁ aṅgaṁ gahetabbaṁ. </span></div><p><div class=verse-container id=mil7.4.10:6.4><span>Bhāsitampetaṁ, mahārāja, bhagavatā devātidevena—</span></div><p><div class=verse-container id=mil7.4.10:7.1><span>‘Satidovāriko, bhikkhave, ariyasāvako akusalaṁ pajahati kusalaṁ bhāveti, sāvajjaṁ pajahati, anavajjaṁ bhāveti, suddhamattānaṁ pariharatī’”ti. </span></div><p><div class=verse-container id=mil7.4.10:8.1><span>Cakkavattiṅgapañho dasamo. </span></div><p><div class=verse-container id=mil7.4.10:9.1><span>Pathavīvaggo tatiyo. </span></div><p><div class=verse-container id=mil7.4.10:10.1><span>Tassuddānaṁ </span></div><p><div class=verse-container id=mil7.4.10:11.1><span>Pathavī āpo ca tejo ca, </span></div><p><div class=verse-container id=mil7.4.10:11.2><span>vāyo ca pabbatena ca; </span></div><p><div class=verse-container id=mil7.4.10:11.3><span>Ākāso candasūriyo ca, </span></div><p><div class=verse-container id=mil7.4.10:11.4><span>sakko ca cakkavattināti. </span></div><div class=flex-between><a href=/canon/en/pli/ms/sutta/kn/mil/mil0007P0004P0009.html>Previous</a><a href=/canon/en/pli/ms/sutta/kn/mil/mil0007P0005P0001.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>