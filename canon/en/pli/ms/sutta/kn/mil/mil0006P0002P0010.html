<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0006P0002P0009.html>Previous</a><a href=/canon/en/pli/ms/sutta/kn/mil/mil0006P0003P0001.html>Next</a></div><p><div class=verse-container id=mil6.2.10:0.1><span>Milindapañha </span></div><p><div class=verse-container id=mil6.2.10:0.2><span>Anumānapañha </span></div><p><div class=verse-container id=mil6.2.10:0.3><span>Nippapañcavagga </span></div><p><div class=verse-container id=mil6.2.10:0.4><span class=big-bold>10. Kaṭhinatapanapañha </span></div><p><div class=verse-container id=mil6.2.10:1.1><span>“Bhante nāgasena, kissa hemante sūriyo kaṭhinaṁ tapati, no tathā gimhe”ti? </span></div><p><div class=verse-container id=mil6.2.10:1.2><span>“Gimhe, mahārāja, anupahataṁ hoti rajojallaṁ, vātakkhubhitā reṇū gaganānugatā honti, ākāsepi abbhā subahalā honti, mahāvāto ca adhimattaṁ vāyati, te sabbe nānākulā samāyutā sūriyaraṁsiyo pidahanti, tena gimhe sūriyo mandaṁ tapati. </span></div><p><div class=verse-container id=mil6.2.10:2.1><span>Hemante pana, mahārāja, heṭṭhā pathavī nibbutā hoti, upari mahāmegho upaṭṭhito hoti, upasantaṁ hoti rajojallaṁ, reṇu ca santasantaṁ gagane carati, vigatavalāhako ca hoti ākāso, vāto ca mandamandaṁ vāyati, etesaṁ uparatiyā visuddhā honti sūriyaraṁsiyo, upaghātavimuttassa sūriyassa tāpo ativiya tapati. </span></div><p><div class=verse-container id=mil6.2.10:2.2><span>Idamettha, mahārāja, kāraṇaṁ, yena kāraṇena sūriyo hemante kaṭhinaṁ tapati, no tathā gimhe”ti. </span></div><p><div class=verse-container id=mil6.2.10:2.3><span>“Sabbītimutto, bhante, sūriyo kaṭhinaṁ tapati, meghādisahagato kaṭhinaṁ na tapatī”ti. </span></div><p><div class=verse-container id=mil6.2.10:3.1><span>Kaṭhinatapanapañho dasamo. </span></div><p><div class=verse-container id=mil6.2.10:4.1><span>Nippapañcavaggo dutiyo. </span></div><p><div class=verse-container id=mil6.2.10:5.1><span>Imasmiṁ vagge dasa pañhā. </span></div><div class=flex-between><a href=/canon/en/pli/ms/sutta/kn/mil/mil0006P0002P0009.html>Previous</a><a href=/canon/en/pli/ms/sutta/kn/mil/mil0006P0003P0001.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>