<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0005P0004P0010.html>Previous</a><a href=/canon/en/pli/ms/sutta/kn/mil/mil0005P0005P0002.html>Next</a></div><p><div class=verse-container id=mil5.5.1:0.1><span>Milindapañha </span></div><p><div class=verse-container id=mil5.5.1:0.2><span>Meṇḍakapañha </span></div><p><div class=verse-container id=mil5.5.1:0.3><span>Santhavavagga </span></div><p><div class=verse-container id=mil5.5.1:0.4><span class=big-bold>1. Santhavapañha </span></div><p><div class=verse-container id=mil5.5.1:1.1><span>“Bhante nāgasena, bhāsitampetaṁ bhagavatā—</span></div><p><div class=verse-container id=mil5.5.1:2.1><span>‘Santhavato bhayaṁ jātaṁ, </span></div><p><div class=verse-container id=mil5.5.1:2.2><span>niketā jāyate rajo; </span></div><p><div class=verse-container id=mil5.5.1:2.3><span>Aniketamasanthavaṁ, </span></div><p><div class=verse-container id=mil5.5.1:2.4><span>etaṁ ve munidassanan’ti. </span></div><p><div class=verse-container id=mil5.5.1:3.1><span>Puna ca bhagavatā bhaṇitaṁ—</span></div><p><div class=verse-container id=mil5.5.1:3.2><span>‘vihāre kāraye ramme, vāsayettha bahussute’ti. </span></div><p><div class=verse-container id=mil5.5.1:3.3><span>Yadi, bhante nāgasena, tathāgatena bhaṇitaṁ—</span></div><p><div class=verse-container id=mil5.5.1:3.4><span>‘santhavato bhayaṁ jātaṁ, niketā jāyate rajo. </span></div><p><div class=verse-container id=mil5.5.1:3.5><span>Aniketamasanthavaṁ, etaṁ ve munidassanan’ti, tena hi ‘vihāre kāraye ramme, vāsayettha bahussute’ti yaṁ vacanaṁ, taṁ micchā. </span></div><p><div class=verse-container id=mil5.5.1:3.6><span>Yadi tathāgatena bhaṇitaṁ—</span></div><p><div class=verse-container id=mil5.5.1:3.7><span>‘vihāre kāraye ramme, vāsayettha bahussute’ti, tena hi ‘santhavato bhayaṁ jātaṁ, niketā jāyate rajo. </span></div><p><div class=verse-container id=mil5.5.1:3.8><span>Aniketamasanthavaṁ, etaṁ ve munidassanan’ti tampi vacanaṁ micchā. </span></div><p><div class=verse-container id=mil5.5.1:3.9><span>Ayampi ubhato koṭiko pañho tavānuppatto, so tayā nibbāhitabbo”ti. </span></div><p><div class=verse-container id=mil5.5.1:4.1><span>“Bhāsitampetaṁ, mahārāja, bhagavatā—</span></div><p><div class=verse-container id=mil5.5.1:4.2><span>‘santhavato bhayaṁ jātaṁ, niketā jāyate rajo. </span></div><p><div class=verse-container id=mil5.5.1:4.3><span>Aniketamasanthavaṁ, etaṁ ve munidassanan’ti. </span></div><p><div class=verse-container id=mil5.5.1:4.4><span>Bhaṇitañca—</span></div><p><div class=verse-container id=mil5.5.1:4.5><span>‘vihāre kāraye ramme, vāsayettha bahussute’ti. </span></div><p><div class=verse-container id=mil5.5.1:4.6><span>Yaṁ, mahārāja, bhagavatā bhaṇitaṁ—</span></div><p><div class=verse-container id=mil5.5.1:4.7><span>‘santhavato bhayaṁ jātaṁ, niketā jāyate rajo. </span></div><p><div class=verse-container id=mil5.5.1:4.8><span>Aniketamasanthavaṁ, etaṁ ve munidassanan’ti, taṁ sabhāvavacanaṁ asesavacanaṁ nissesavacanaṁ nippariyāyavacanaṁ samaṇānucchavaṁ samaṇasāruppaṁ samaṇappatirūpaṁ samaṇārahaṁ samaṇagocaraṁ samaṇappaṭipadā samaṇappaṭipatti. </span></div><p><div class=verse-container id=mil5.5.1:4.9><span>Yathā, mahārāja, āraññako migo araññe pavane caramāno nirālayo aniketo yathicchakaṁ sayati; </span></div><p><div class=verse-container id=mil5.5.1:4.10><span>evameva kho, mahārāja, bhikkhunā ‘santhavato bhayaṁ jātaṁ, niketā jāyate rajo. </span></div><p><div class=verse-container id=mil5.5.1:4.11><span>Aniketamasanthavaṁ, etaṁ ve munidassanan’ti cintetabbaṁ. </span></div><p><div class=verse-container id=mil5.5.1:5.1><span>Yaṁ pana, mahārāja, bhagavatā bhaṇitaṁ—</span></div><p><div class=verse-container id=mil5.5.1:5.2><span>‘vihāre kāraye ramme, vāsayettha bahussute’ti, taṁ dve atthavase sampassamānena bhagavatā bhaṇitaṁ. </span></div><p><div class=verse-container id=mil5.5.1:5.3><span>Katame dve? </span></div><p><div class=verse-container id=mil5.5.1:5.4><span>Vihāradānaṁ nāma sabbabuddhehi vaṇṇitaṁ anumataṁ thomitaṁ pasatthaṁ, taṁ te vihāradānaṁ datvā jātijarāmaraṇā parimuccissantīti. </span></div><p><div class=verse-container id=mil5.5.1:5.5><span>Ayaṁ tāva paṭhamo ānisaṁso vihāradāne. </span></div><p><div class=verse-container id=mil5.5.1:6.1><span>Puna caparaṁ vihāre vijjamāne bhikkhuniyo byattasaṅketā bhavissanti, sulabhaṁ dassanaṁ dassanakāmānaṁ, anikete duddassanā bhavissantīti. </span></div><p><div class=verse-container id=mil5.5.1:6.2><span>Ayaṁ dutiyo ānisaṁso vihāradāne. </span></div><p><div class=verse-container id=mil5.5.1:6.3><span>Ime dve atthavase sampassamānena bhagavatā bhaṇitaṁ—</span></div><p><div class=verse-container id=mil5.5.1:6.4><span>‘vihāre kāraye ramme, vāsayettha bahussute’ti, na tattha buddhaputtena ālayo karaṇīyo nikete”ti. </span></div><p><div class=verse-container id=mil5.5.1:6.5><span>“Sādhu, bhante nāgasena, evametaṁ tathā sampaṭicchāmī”ti. </span></div><p><div class=verse-container id=mil5.5.1:7.1><span>Santhavapañho paṭhamo. </span></div><div class=flex-between><a href=/canon/en/pli/ms/sutta/kn/mil/mil0005P0004P0010.html>Previous</a><a href=/canon/en/pli/ms/sutta/kn/mil/mil0005P0005P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>