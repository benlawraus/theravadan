<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0001.html>Previous</a><a href=/canon/en/pli/ms/sutta/kn/mil/mil0007P0002P0002.html>Next</a></div><p id=mil7.2.1:0.1><span class=root>Milindapañha </span><br><p id=mil7.2.1:0.2><span class=root>Opammakathāpañha </span><br><p id=mil7.2.1:0.3><span class=root>Gadrabhavagga </span><br><p id=mil7.2.1:0.4><span class="root big-bold">1. Gadrabhaṅgapañha </span><br><p id=mil7.2.1:1.1><span class=root>“Bhante nāgasena, ‘gadrabhassa ekaṁ aṅgaṁ gahetabban’ti yaṁ vadesi, katamaṁ taṁ ekaṁ aṅgaṁ gahetabban”ti? </span><br><p id=mil7.2.1:1.2><span class=root>“Yathā, mahārāja, gadrabho nāma saṅkārakūṭepi catukkepi siṅghāṭakepi gāmadvārepi thusarāsimhipi yattha katthaci sayati, na sayanabahulo hoti; </span><br><p id=mil7.2.1:1.3><span class=root>evameva kho, mahārāja, yoginā yogāvacarena tiṇasanthārepi paṇṇasanthārepi kaṭṭhamañcakepi chamāyapi yattha katthaci cammakhaṇḍaṁ pattharitvā yattha katthaci sayitabbaṁ, na sayanabahulena bhavitabbaṁ. </span><br><p id=mil7.2.1:1.4><span class=root>Idaṁ, mahārāja, gadrabhassa ekaṁ aṅgaṁ gahetabbaṁ. </span><br><p id=mil7.2.1:1.5><span class=root>Bhāsitampetaṁ, mahārāja, bhagavatā devātidevena ‘kaliṅgarūpadhānā, bhikkhave, etarahi mama sāvakā viharanti appamattā ātāpino padhānasmin’ti. </span><br><p id=mil7.2.1:1.6><span class=root>Bhāsitampetaṁ, mahārāja, therena sāriputtena dhammasenāpatināpi—</span><br><p id=mil7.2.1:2.1><span class=root>‘Pallaṅkena nisinnassa, </span><br><p id=mil7.2.1:2.2><span class=root>jaṇṇuke nābhivassati; </span><br><p id=mil7.2.1:2.3><span class=root>Alaṁ phāsuvihārāya, </span><br><p id=mil7.2.1:2.4><span class=root>pahitattassa bhikkhuno’”ti. </span><br><p id=mil7.2.1:3.1><span class=root>Gadrabhaṅgapañho paṭhamo. </span><br></main><footer class="container footer"><small><a href=/about/>Contact info</a></small></footer>