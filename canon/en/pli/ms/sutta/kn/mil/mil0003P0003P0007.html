<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-kelly:not(:checked)) .translation.kelly{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From: <label class=translator-toggle><input checked class=toggle-input id=toggle-kelly type=checkbox> <span class="toggle-label kelly">John Kelly</span></label><div class=flex-between><a href=/canon/en/pli/ms/sutta/kn/mil/mil0003P0003P0006.html>Previous</a><a href=/canon/en/pli/ms/sutta/kn/mil/mil0003P0003P0008.html>Next</a></div><p><div class=verse-container id=mil3.3.7:0.1><span>Milindapañha </span><span class="translation kelly">Milinda's Questions </span></div><p><div class=verse-container id=mil3.3.7:0.2><span>Vicāravagga </span><span class="translation kelly">Examination Chapter </span></div><p><div class=verse-container id=mil3.3.7:0.3><span class=big-bold>7. Cakkhuviññāṇādipañha </span><span class="translation kelly">Question on Eye Consciousness, Etc. </span></div><p><div class=verse-container id=mil3.3.7:1.1><span>Rājā āha—</span><span class="translation kelly">The king asked: </span></div><p><div class=verse-container id=mil3.3.7:1.2><span>“bhante nāgasena, yattha cakkhuviññāṇaṁ uppajjati, tattha manoviññāṇampi uppajjatī”ti? </span><span class="translation kelly">“Venerable Nāgasena, does mind consciousness arise where eye consciousness arises?” </span></div><p><div class=verse-container id=mil3.3.7:1.3><span>“Āma, mahārāja, yattha cakkhuviññāṇaṁ uppajjati, tattha manoviññāṇampi uppajjatī”ti. </span><span class="translation kelly">“Yes, your majesty, mind consciousness arises where eye consciousness arises.” </span></div><p><div class=verse-container id=mil3.3.7:2.1><span>“Kiṁ nu kho, bhante nāgasena, paṭhamaṁ cakkhuviññāṇaṁ uppajjati, pacchā manoviññāṇaṁ, udāhu manoviññāṇaṁ paṭhamaṁ uppajjati, pacchā cakkhuviññāṇan”ti? </span><span class="translation kelly">“Venerable Nāgasena, does eye consciousness arise first, then mind consciousness after, or does mind consciousness arise first, then eye consciousness after?” </span></div><p><div class=verse-container id=mil3.3.7:2.2><span>“Paṭhamaṁ, mahārāja, cakkhuviññāṇaṁ uppajjati, pacchā manoviññāṇan”ti. </span><span class="translation kelly">“Eye consciousness arises first, your majesty, then mind consciousness arises after.” </span></div><p><div class=verse-container id=mil3.3.7:3.1><span>“Kiṁ nu kho, bhante nāgasena, cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, udāhu manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’”ti? </span><span class="translation kelly">“Venerable Nāgasena, does eye consciousness instruct mind consciousness, ‘where I arise, you should arise,’ or does mind consciousness instruct eye consciousness ‘where you will arise, there I will arise’?” </span></div><p><div class=verse-container id=mil3.3.7:3.2><span>“Na hi, mahārāja, anālāpo tesaṁ aññamaññehī”ti. </span><span class="translation kelly">“Certainly not, your majesty, there is no conversation between them.” </span></div><p><div class=verse-container id=mil3.3.7:4.1><span>“Kathaṁ, bhante nāgasena, yattha cakkhuviññāṇaṁ uppajjati, tattha manoviññāṇampi uppajjatī”ti? </span><span class="translation kelly">“Then, how is it, venerable Nāgasena, that mind consciousness arises where eye consciousness arises?” </span></div><p><div class=verse-container id=mil3.3.7:4.2><span>“Ninnattā ca, mahārāja, dvārattā ca ciṇṇattā ca samudācaritattā cā”ti. </span><span class="translation kelly">“It is because of inclination, your majesty, and because of door, of habit, and of practice.” </span></div><p><div class=verse-container id=mil3.3.7:5.1><span>“Kathaṁ, bhante nāgasena, ninnattā yattha cakkhuviññāṇaṁ uppajjati, tattha manoviññāṇampi uppajjati? </span><span class="translation kelly">“How is it, venerable Nāgasena, that because of inclination mind consciousness arises where eye consciousness arises? </span></div><p><div class=verse-container id=mil3.3.7:5.2><span>Opammaṁ karohī”ti. </span><span class="translation kelly">Please give me an analogy.” </span></div><p><div class=verse-container id=mil3.3.7:5.3><span>“Taṁ kiṁ maññasi, mahārāja, deve vassante katamena udakaṁ gaccheyyā”ti? </span><span class="translation kelly">“What do you think, your majesty, when it is raining what way would the water go?” </span></div><p><div class=verse-container id=mil3.3.7:5.4><span>“Yena, bhante, ninnaṁ, tena gaccheyyā”ti. </span><span class="translation kelly">“It would go according to the inclination, venerable sir.” </span></div><p><div class=verse-container id=mil3.3.7:5.5><span>“Athāparena samayena devo vasseyya, katamena taṁ udakaṁ gaccheyyā”ti. </span><span class="translation kelly">“And if it would continue to rain for some time, what way would that water go?” </span></div><p><div class=verse-container id=mil3.3.7:5.6><span>“Yena, bhante, purimaṁ udakaṁ gataṁ, tampi tena gaccheyyā”ti. </span><span class="translation kelly">“It would go in the same direction as the earlier water, venerable sir.” </span></div><p><div class=verse-container id=mil3.3.7:6.1><span>“Kiṁ nu kho, mahārāja, purimaṁ udakaṁ pacchimaṁ udakaṁ āṇāpeti ‘yenāhaṁ gacchāmi, tvampi tena gacchāhī’ti, pacchimaṁ vā udakaṁ purimaṁ udakaṁ āṇāpeti ‘yena tvaṁ gacchissasi, ahampi tena gacchissāmī’”ti. </span><span class="translation kelly">“Does the earlier water, your majesty, instruct the later water, ‘where I go, you should go,’ or does the later water instruct the earlier water ‘where you will go, there I will go?’” </span></div><p><div class=verse-container id=mil3.3.7:6.2><span>“Na hi, bhante, anālāpo tesaṁ aññamaññehi, ninnattā gacchantī”ti. </span><span class="translation kelly">“Certainly not, venerable sir, there is no conversation between them, they go because of the inclination.” </span></div><p><div class=verse-container id=mil3.3.7:6.3><span>“Evameva kho, mahārāja, ninnattā yattha cakkhuviññāṇaṁ uppajjati, tattha manoviññāṇampi uppajjati, na cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, nāpi manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’ti, anālāpo tesaṁ aññamaññehi, ninnattā uppajjantī”ti. </span><span class="translation kelly">“In the same way, your majesty, because of the inclination eye consciousness arises, then mind consciousness arises. And not because eye consciousness instructs mind consciousness, ‘where I arise, you should arise,’ nor does mind consciousness instruct eye consciousness ‘where you will arise, there I will arise’. There is no conversation between them, they arise because of the inclination.” </span></div><p><div class=verse-container id=mil3.3.7:7.1><span>“Kathaṁ, bhante nāgasena, dvārattā yattha cakkhuviññāṇaṁ uppajjati, tattha manoviññāṇampi uppajjati? </span><span class="translation kelly">“How is it, venerable Nāgasena, that because of door mind consciousness arises where eye consciousness arises? </span></div><p><div class=verse-container id=mil3.3.7:7.2><span>Opammaṁ karohī”ti. </span><span class="translation kelly">Please give me an analogy.” </span></div><p><div class=verse-container id=mil3.3.7:7.3><span>“Taṁ kiṁ maññasi, mahārāja, rañño paccantimaṁ nagaraṁ assa daḷhapākāratoraṇaṁ ekadvāraṁ, tato puriso nikkhamitukāmo bhaveyya, katamena nikkhameyyā”ti? </span><span class="translation kelly">“What do you think, your majesty? There might be a king’s border town with strong ramparts, an arched gateway, and only one door, and there, if a man were wishing to depart, how would he do so?” </span></div><p><div class=verse-container id=mil3.3.7:7.4><span>“Dvārena, bhante, nikkhameyyā”ti. </span><span class="translation kelly">“He would depart through the door, venerable sir.” </span></div><p><div class=verse-container id=mil3.3.7:7.5><span>“Athāparo puriso nikkhamitukāmo bhaveyya, katamena so nikkhameyyā”ti? </span><span class="translation kelly">“Then, if there was another man wishing to depart, how would he do so?” </span></div><p><div class=verse-container id=mil3.3.7:7.6><span>“Yena, bhante, purimo puriso nikkhanto, sopi tena nikkhameyyā”ti. </span><span class="translation kelly">“He would depart in the same way as the first man, venerable sir.” </span></div><p><div class=verse-container id=mil3.3.7:8.1><span>“Kiṁ nu kho, mahārāja, purimo puriso pacchimaṁ purisaṁ āṇāpeti ‘yenāhaṁ gacchāmi, tvampi tena gacchāhī’ti, pacchimo vā puriso purimaṁ purisaṁ āṇāpeti ‘yena tvaṁ gacchissasi, ahampi tena gacchissāmī’”ti. </span><span class="translation kelly">“Does the first man, your majesty, instruct the later man, ‘where I go, you should go,’ or does the later man instruct the first man ‘where you will go, there I will go?’” </span></div><p><div class=verse-container id=mil3.3.7:8.2><span>“Na hi, bhante, anālāpo tesaṁ aññamaññehi, dvārattā gacchantī”ti. </span><span class="translation kelly">“Certainly not, venerable sir, there is no conversation between them, they go because of the door.” </span></div><p><div class=verse-container id=mil3.3.7:8.3><span>“Evameva kho, mahārāja, dvārattā yattha cakkhuviññāṇaṁ uppajjati, tattha manoviññāṇampi uppajjati, na cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, nāpi manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’ti, anālāpo tesaṁ aññamaññehi, dvārattā uppajjantī”ti. </span><span class="translation kelly">“In the same way, your majesty, because of the door eye consciousness arises, then mind consciousness arises. And not because eye consciousness instructs mind consciousness, ‘where I arise, you should arise,’ nor does mind consciousness instruct eye consciousness ‘where you will arise, there I will arise’. There is no conversation between them, they arise because of the door.” </span></div><p><div class=verse-container id=mil3.3.7:9.1><span>“Kathaṁ, bhante nāgasena, ciṇṇattā yattha cakkhuviññāṇaṁ uppajjati, tattha manoviññāṇampi uppajjati? </span><span class="translation kelly">“How is it, venerable Nāgasena, that because of habit mind consciousness arises where eye consciousness arises? </span></div><p><div class=verse-container id=mil3.3.7:9.2><span>Opammaṁ karohī”ti. </span><span class="translation kelly">Please give me an analogy.” </span></div><p><div class=verse-container id=mil3.3.7:9.3><span>“Taṁ kiṁ maññasi, mahārāja, paṭhamaṁ ekaṁ sakaṭaṁ gaccheyya, atha dutiyaṁ sakaṭaṁ katamena gaccheyyā”ti? </span><span class="translation kelly">“What do you think, your majesty? If one cart goes first, then which way would a second cart go?” </span></div><p><div class=verse-container id=mil3.3.7:9.4><span>“Yena, bhante, purimaṁ sakaṭaṁ gataṁ, tampi tena gaccheyyā”ti. </span><span class="translation kelly">“It would go in the same way as the first cart, venerable sir.” </span></div><p><div class=verse-container id=mil3.3.7:10.1><span>“Kiṁ nu kho, mahārāja, purimaṁ sakaṭaṁ pacchimaṁ sakaṭaṁ āṇāpeti ‘yenāhaṁ gacchāmi, tvampi tena gacchāhī’ti, pacchimaṁ vā sakaṭaṁ purimaṁ sakaṭaṁ āṇāpeti ‘yena tvaṁ gacchissasi, ahampi tena gacchissāmī’”ti. </span><span class="translation kelly">“Does the first cart, your majesty, instruct the later cart, ‘where I go, you should go,’ or does the later cart instruct the first cart ‘where you will go, there I will go?’” </span></div><p><div class=verse-container id=mil3.3.7:10.2><span>“Na hi, bhante, anālāpo tesaṁ aññamaññehi, ciṇṇattā gacchantī”ti. </span><span class="translation kelly">“Certainly not, venerable sir, there is no conversation between them, they go because of habit.” </span></div><p><div class=verse-container id=mil3.3.7:10.3><span>“Evameva kho, mahārāja, ciṇṇattā yattha cakkhuviññāṇaṁ uppajjati, tattha manoviññāṇampi uppajjati, na cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, nāpi manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’ti, anālāpo tesaṁ aññamaññehi, ciṇṇattā uppajjantī”ti. </span><span class="translation kelly">“In the same way, your majesty, because of habit eye consciousness arises, then mind consciousness arises. And not because eye consciousness instructs mind consciousness, ‘where I arise, you should arise,’ nor does mind consciousness instruct eye consciousness ‘where you will arise, there I will arise’. There is no conversation between them, they arise because of habit.” </span></div><p><div class=verse-container id=mil3.3.7:11.1><span>“Kathaṁ, bhante nāgasena, samudācaritattā yattha cakkhuviññāṇaṁ uppajjati, tattha manoviññāṇampi uppajjati? </span><span class="translation kelly">“How is it, venerable Nāgasena, that because of practice mind consciousness arises where eye consciousness arises? </span></div><p><div class=verse-container id=mil3.3.7:11.2><span>Opammaṁ karohī”ti. </span><span class="translation kelly">Please give me an analogy.” </span></div><p><div class=verse-container id=mil3.3.7:11.3><span>“Yathā, mahārāja, muddāgaṇanāsaṅkhyālekhāsippaṭṭhānesu ādikammikassa dandhāyanā bhavati, athāparena samayena nisammakiriyāya samudācaritattā adandhāyanā bhavati. </span><span class="translation kelly">“Just as, your majesty, a beginner might be clumsy in the arts of hand reckoning, calculation, mental reckoning, and writing, but then, after some time, with careful working and practice, he would become skilful. </span></div><p><div class=verse-container id=mil3.3.7:11.4><span>Evameva kho, mahārāja, samudācaritattā yattha cakkhuviññāṇaṁ uppajjati, tattha manoviññāṇampi uppajjati, na cakkhuviññāṇaṁ manoviññāṇaṁ āṇāpeti ‘yatthāhaṁ uppajjāmi, tvampi tattha uppajjāhī’ti, nāpi manoviññāṇaṁ cakkhuviññāṇaṁ āṇāpeti ‘yattha tvaṁ uppajjissasi, ahampi tattha uppajjissāmī’ti, anālāpo tesaṁ aññamaññehi, samudācaritattā uppajjantī”ti. </span><span class="translation kelly">In the same way, your majesty, because of practice eye consciousness arises, then mind consciousness arises. And not because eye consciousness instructs mind consciousness, ‘where I arise, you should arise,’ nor does mind consciousness instruct eye consciousness ‘where you will arise, there I will arise’. There is no conversation between them, they arise because of practice.” </span></div><p><div class=verse-container id=mil3.3.7:12.1><span>“Bhante nāgasena, yattha sotaviññāṇaṁ uppajjati, tattha manoviññāṇampi uppajjatīti …pe… </span><span class="translation kelly">“Venerable Nāgasena, does mind consciousness arise where ear consciousness arises? ... </span></div><p><div class=verse-container id=mil3.3.7:12.2><span>yattha ghānaviññāṇaṁ uppajjati … yattha jivhāviññāṇaṁ uppajjati … yattha kāyaviññāṇaṁ uppajjati, tattha manoviññāṇampi uppajjatī”ti? </span><span class="translation kelly">where nose consciousness arises … where tongue consciousness arises … where body consciousness arises?” </span></div><p><div class=verse-container id=mil3.3.7:12.3><span>“Āma, mahārāja, yattha kāyaviññāṇaṁ uppajjati, tattha manoviññāṇampi uppajjatī”ti. </span><span class="translation kelly">“Yes, your majesty, mind consciousness arises where body consciousness arises.” </span></div><p><div class=verse-container id=mil3.3.7:13.1><span>“Kiṁ nu kho, bhante nāgasena, paṭhamaṁ kāyaviññāṇaṁ uppajjati, pacchā manoviññāṇaṁ, udāhu manoviññāṇaṁ paṭhamaṁ uppajjati, pacchā kāyaviññāṇan”ti? </span><span class="translation kelly">“Venerable Nāgasena, does body consciousness arise first, then mind consciousness after, or does mind consciousness arise first, then body consciousness after?” </span></div><p><div class=verse-container id=mil3.3.7:13.2><span>“Kāyaviññāṇaṁ, mahārāja, paṭhamaṁ uppajjati, pacchā manoviññāṇan”ti. </span><span class="translation kelly">“Body consciousness arises first, your majesty, then mind consciousness arises after.” </span></div><p><div class=verse-container id=mil3.3.7:14.1><span>“Kiṁ nu kho, bhante nāgasena …pe… </span><span class="translation kelly">“Venerable Nāgasena, does … </span></div><p><div class=verse-container id=mil3.3.7:14.2><span>anālāpo tesaṁ aññamaññehi, samudācaritattā uppajjantī”ti. </span><span class="translation kelly">... there is no conversation between them, they arise because of practice.” </span></div><p><div class=verse-container id=mil3.3.7:15.1><span>“Kallosi, bhante nāgasenā”ti. </span><span class="translation kelly">“You are clever, venerable Nāgasena.” </span></div><p><div class=verse-container id=mil3.3.7:16.1><span>Cakkhuviññāṇādipañho sattamo. </span><span class="translation kelly">Question on Eye Consciousness, Etc. seventh </span></div><div class=flex-between><a href=/canon/en/pli/ms/sutta/kn/mil/mil0003P0003P0006.html>Previous</a><a href=/canon/en/pli/ms/sutta/kn/mil/mil0003P0003P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>