<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0007P0003P0002.html>Previous</a><a href=/canon/en/pli/ms/sutta/kn/mil/mil0007P0003P0004.html>Next</a></div><p><div class=verse-container id=mil7.3.3:0.1><span>Milindapañha </span></div><p><div class=verse-container id=mil7.3.3:0.2><span>Opammakathāpañha </span></div><p><div class=verse-container id=mil7.3.3:0.3><span>Samuddavagga </span></div><p><div class=verse-container id=mil7.3.3:0.4><span class=big-bold>3. Bījaṅgapañha </span></div><p><div class=verse-container id=mil7.3.3:1.1><span>“Bhante nāgasena, ‘bījassa dve aṅgāni gahetabbānī’ti yaṁ vadesi, katamāni tāni dve aṅgāni gahetabbānī”ti? </span></div><p><div class=verse-container id=mil7.3.3:1.2><span>“Yathā, mahārāja, bījaṁ appakampi samānaṁ bhaddake khette vuttaṁ deve sammā dhāraṁ pavecchante subahūni phalāni anudassati; </span></div><p><div class=verse-container id=mil7.3.3:1.3><span>evameva kho, mahārāja, yoginā yogāvacarena yathā paṭipāditaṁ sīlaṁ kevalaṁ sāmaññaphalamanudassati. </span></div><p><div class=verse-container id=mil7.3.3:1.4><span>Evaṁ sammā paṭipajjitabbaṁ. </span></div><p><div class=verse-container id=mil7.3.3:1.5><span>Idaṁ, mahārāja, bījassa paṭhamaṁ aṅgaṁ gahetabbaṁ. </span></div><p><div class=verse-container id=mil7.3.3:2.1><span>Puna caparaṁ, mahārāja, bījaṁ suparisodhite khette ropitaṁ khippameva saṁvirūhati; </span></div><p><div class=verse-container id=mil7.3.3:2.2><span>evameva kho, mahārāja, yoginā yogāvacarena mānasaṁ supariggahitaṁ suññāgāre parisodhitaṁ satipaṭṭhānakhettavare khittaṁ khippameva virūhati. </span></div><p><div class=verse-container id=mil7.3.3:2.3><span>Idaṁ, mahārāja, bījassa dutiyaṁ aṅgaṁ gahetabbaṁ. </span></div><p><div class=verse-container id=mil7.3.3:2.4><span>Bhāsitampetaṁ, mahārāja, therena anuruddhena—</span></div><p><div class=verse-container id=mil7.3.3:3.1><span>‘Yathāpi khette parisuddhe, </span></div><p><div class=verse-container id=mil7.3.3:3.2><span>bījañcassa patiṭṭhitaṁ; </span></div><p><div class=verse-container id=mil7.3.3:3.3><span>Vipulaṁ tassa phalaṁ hoti, </span></div><p><div class=verse-container id=mil7.3.3:3.4><span>api toseti kassakaṁ. </span></div><p><div class=verse-container id=mil7.3.3:4.1><span>Tatheva yogino cittaṁ, </span></div><p><div class=verse-container id=mil7.3.3:4.2><span>suññāgāre visodhitaṁ; </span></div><p><div class=verse-container id=mil7.3.3:4.3><span>Satipaṭṭhānakhettamhi, </span></div><p><div class=verse-container id=mil7.3.3:4.4><span>khippameva virūhatī’”ti. </span></div><p><div class=verse-container id=mil7.3.3:5.1><span>Bījaṅgapañho tatiyo. </span></div><div class=flex-between><a href=/canon/en/pli/ms/sutta/kn/mil/mil0007P0003P0002.html>Previous</a><a href=/canon/en/pli/ms/sutta/kn/mil/mil0007P0003P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>