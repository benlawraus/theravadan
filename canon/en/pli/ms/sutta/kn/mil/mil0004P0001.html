<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mil.html> Milindapañha </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mil/mil0003P0008.html>Previous</a><a href=/canon/en/pli/ms/sutta/kn/mil/mil0004P0002.html>Next</a></div><p><div class=verse-container id=mil4.1:0.1><span>Milindapañha </span></div><p><div class=verse-container id=mil4.1:0.2><span>Meṇḍakapañhārambhakathā </span></div><p><div class=verse-container id=mil4.1:0.3><span>Upāsakaguṇavagga </span></div><p><div class=verse-container id=mil4.1:0.4><span class=big-bold>1. Aṭṭhamantaparivajjanīyaṭṭhāna </span></div><p><div class=verse-container id=mil4.1:1.1><span>Bhassappavādo vetaṇḍī, </span></div><p><div class=verse-container id=mil4.1:1.2><span>atibuddhi vicakkhaṇo; </span></div><p><div class=verse-container id=mil4.1:1.3><span>Milindo ñāṇabhedāya, </span></div><p><div class=verse-container id=mil4.1:1.4><span>nāgasenamupāgami. </span></div><p><div class=verse-container id=mil4.1:2.1><span>Vasanto tassa chāyāya, </span></div><p><div class=verse-container id=mil4.1:2.2><span>paripucchaṁ punappunaṁ; </span></div><p><div class=verse-container id=mil4.1:2.3><span>Pabhinnabuddhi hutvāna, </span></div><p><div class=verse-container id=mil4.1:2.4><span>sopi āsi tipeṭako. </span></div><p><div class=verse-container id=mil4.1:3.1><span>Navaṅgaṁ anumajjanto, </span></div><p><div class=verse-container id=mil4.1:3.2><span>rattibhāge rahogato; </span></div><p><div class=verse-container id=mil4.1:3.3><span>Addakkhi meṇḍake pañhe, </span></div><p><div class=verse-container id=mil4.1:3.4><span>dunniveṭhe saniggahe. </span></div><p><div class=verse-container id=mil4.1:4.1><span>“Pariyāyabhāsitaṁ atthi, </span></div><p><div class=verse-container id=mil4.1:4.2><span>atthi sandhāyabhāsitaṁ; </span></div><p><div class=verse-container id=mil4.1:4.3><span>Sabhāvabhāsitaṁ atthi, </span></div><p><div class=verse-container id=mil4.1:4.4><span>dhammarājassa sāsane. </span></div><p><div class=verse-container id=mil4.1:5.1><span>Tesamatthaṁ aviññāya, </span></div><p><div class=verse-container id=mil4.1:5.2><span>meṇḍake jinabhāsite; </span></div><p><div class=verse-container id=mil4.1:5.3><span>Anāgatamhi addhāne, </span></div><p><div class=verse-container id=mil4.1:5.4><span>viggaho tattha hessati. </span></div><p><div class=verse-container id=mil4.1:6.1><span>Handa kathiṁ pasādetvā, </span></div><p><div class=verse-container id=mil4.1:6.2><span>chejjāpessāmi meṇḍake; </span></div><p><div class=verse-container id=mil4.1:6.3><span>Tassa niddiṭṭhamaggena, </span></div><p><div class=verse-container id=mil4.1:6.4><span>niddisissantyanāgate”ti. </span></div><p><div class=verse-container id=mil4.1:7.1><span>Atha kho milindo rājā pabhātāya rattiyā uddhaste aruṇe sīsaṁ nhatvā sirasi añjaliṁ paggahetvā atītānāgatapaccuppanne sammāsambuddhe anussaritvā aṭṭha vattapadāni samādiyi “ito me anāgatāni satta divasāni aṭṭha guṇe samādiyitvā tapo caritabbo bhavissati, sohaṁ ciṇṇatapo samāno ācariyaṁ ārādhetvā meṇḍake pañhe pucchissāmī”ti. </span></div><p><div class=verse-container id=mil4.1:7.2><span>Atha kho milindo rājā pakatidussayugaṁ apanetvā ābharaṇāni ca omuñcitvā kāsāvaṁ nivāsetvā muṇḍakapaṭisīsakaṁ sīse paṭimuñcitvā munibhāvamupagantvā aṭṭha guṇe samādiyi “imaṁ sattāhaṁ mayā na rājattho anusāsitabbo, na rāgūpasañhitaṁ cittaṁ uppādetabbaṁ, na dosūpasañhitaṁ cittaṁ uppādetabbaṁ, na mohūpasañhitaṁ cittaṁ uppādetabbaṁ, dāsakammakaraporise janepi nivātavuttinā bhavitabbaṁ, kāyikaṁ vācasikaṁ anurakkhitabbaṁ, chapi āyatanāni niravasesato anurakkhitabbāni, mettābhāvanāya mānasaṁ pakkhipitabban”ti. </span></div><p><div class=verse-container id=mil4.1:7.3><span>Ime aṭṭha guṇe samādiyitvā tesveva aṭṭhasu guṇesu mānasaṁ patiṭṭhapetvā bahi anikkhamitvā sattāhaṁ vītināmetvā aṭṭhame divase pabhātāya rattiyā pageva pātarāsaṁ katvā okkhittacakkhu mitabhāṇī susaṇṭhitena iriyāpathena avikkhittena cittena haṭṭhena udaggena vippasannena theraṁ nāgasenaṁ upasaṅkamitvā therassa pāde sirasā vanditvā ekamantaṁ ṭhito idamavoca—</span></div><p><div class=verse-container id=mil4.1:8.1><span>“Atthi me, bhante nāgasena, koci attho tumhehi saddhiṁ mantayitabbo, na tattha añño koci tatiyo icchitabbo, suññe okāse pavivitte araññe aṭṭhaṅgupāgate samaṇasāruppe. </span></div><p><div class=verse-container id=mil4.1:8.2><span>Tattha so pañho pucchitabbo bhavissati, tattha me guyhaṁ na kātabbaṁ na rahassakaṁ, arahāmahaṁ rahassakaṁ suṇituṁ sumantane upagate, upamāyapi so attho upaparikkhitabbo, yathā kiṁ viya, yathā nāma, bhante nāgasena, mahāpathavī nikkhepaṁ arahati nikkhepe upagate. </span></div><p><div class=verse-container id=mil4.1:8.3><span>Evameva kho, bhante nāgasena, arahāmahaṁ rahassakaṁ suṇituṁ sumantane upagate”ti. </span></div><p><div class=verse-container id=mil4.1:9.1><span>Garunā saha pavivittapavanaṁ pavisitvā idamavoca—</span></div><p><div class=verse-container id=mil4.1:9.2><span>“bhante nāgasena, idha purisena mantayitukāmena aṭṭha ṭhānāni parivajjayitabbāni bhavanti, na tesu ṭhānesu viññū puriso atthaṁ manteti, mantitopi attho paripatati na sambhavati. </span></div><p><div class=verse-container id=mil4.1:9.3><span>Katamāni aṭṭha ṭhānāni? </span></div><p><div class=verse-container id=mil4.1:9.4><span>Visamaṭṭhānaṁ parivajjanīyaṁ, sabhayaṁ parivajjanīyaṁ, ativātaṭṭhānaṁ parivajjanīyaṁ, paṭicchannaṭṭhānaṁ parivajjanīyaṁ, devaṭṭhānaṁ parivajjanīyaṁ, pantho parivajjanīyo, saṅgāmo parivajjanīyo, udakatitthaṁ parivajjanīyaṁ. </span></div><p><div class=verse-container id=mil4.1:9.5><span>Imāni aṭṭha ṭhānāni parivajjanīyānī”ti. </span></div><p><div class=verse-container id=mil4.1:10.1><span>Thero āha—</span></div><p><div class=verse-container id=mil4.1:10.2><span>“ko doso visamaṭṭhāne, sabhaye, ativāte, paṭicchanne, devaṭṭhāne, panthe, saṅgāme, udakatitthe”ti? </span></div><p><div class=verse-container id=mil4.1:10.3><span>“Visame, bhante nāgasena, mantito attho vikirati vidhamati paggharati na sambhavati, sabhaye mano santassati, santassito na sammā atthaṁ samanupassati, ativāte saddo avibhūto hoti, paṭicchanne upassutiṁ tiṭṭhanti, devaṭṭhāne mantito attho garukaṁ pariṇamati, panthe mantito attho tuccho bhavati, saṅgāme cañcalo bhavati, udakatitthe pākaṭo bhavati. </span></div><p><div class=verse-container id=mil4.1:10.4><span>Bhavatīha—</span></div><p><div class=verse-container id=mil4.1:11.1><span>‘Visamaṁ sabhayaṁ ativāto, </span></div><p><div class=verse-container id=mil4.1:11.2><span>Paṭicchannaṁ devanissitaṁ; </span></div><p><div class=verse-container id=mil4.1:11.3><span>Pantho ca saṅgāmo titthaṁ, </span></div><p><div class=verse-container id=mil4.1:11.4><span>Aṭṭhete parivajjiyā’”ti. </span></div><p><div class=verse-container id=mil4.1:12.1><span>Aṭṭha mantanassa parivajjanīyaṭṭhānāni. </span></div><div class=flex-between><a href=/canon/en/pli/ms/sutta/kn/mil/mil0003P0008.html>Previous</a><a href=/canon/en/pli/ms/sutta/kn/mil/mil0004P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>