<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0524.html>Previous</a><a href=/canon/en/pli/ms/sutta/kn/ja/ja0526.html>Next</a></div><p><div class=verse-container id=ja525:0.1><span>Jātaka </span></div><p><div class=verse-container id=ja525:0.2><span>Cattālīsanipāta </span></div><p><div class=verse-container id=ja525:0.3><span>Tesakuṇavagga </span></div><p><div class=verse-container id=ja525:0.4><span class=big-bold>5 Cūḷasutasomajātaka </span></div><p><div class=verse-container id=ja525:1.1><span>“Āmantayāmi nigamaṁ, </span></div><p><div class=verse-container id=ja525:1.2><span>mittāmacce parissaje; </span></div><p><div class=verse-container id=ja525:1.3><span>Sirasmiṁ palitaṁ jātaṁ, </span></div><p><div class=verse-container id=ja525:1.4><span>pabbajjaṁ dāni rocahaṁ”. </span></div><p><div class=verse-container id=ja525:2.1><span>“Abhumme kathaṁ nu bhaṇasi, </span></div><p><div class=verse-container id=ja525:2.2><span>Sallaṁ me deva urasi kappesi; </span></div><p><div class=verse-container id=ja525:2.3><span>Sattasatā te bhariyā, </span></div><p><div class=verse-container id=ja525:2.4><span>Kathaṁ nu te tā bhavissanti”. </span></div><p><div class=verse-container id=ja525:3.1><span>“Paññāyihinti etā, </span></div><p><div class=verse-container id=ja525:3.2><span>Daharā aññampi tā gamissanti; </span></div><p><div class=verse-container id=ja525:3.3><span>Saggañcassa patthayāno, </span></div><p><div class=verse-container id=ja525:3.4><span>Tena ahaṁ pabbajissāmi”. </span></div><p><div class=verse-container id=ja525:4.1><span>“Dulladdhaṁ me āsi sutasoma, </span></div><p><div class=verse-container id=ja525:4.2><span>Yassa te homahaṁ mātā; </span></div><p><div class=verse-container id=ja525:4.3><span>Yaṁ me vilapantiyā, </span></div><p><div class=verse-container id=ja525:4.4><span>Anapekkho pabbajasi deva. </span></div><p><div class=verse-container id=ja525:5.1><span>Dulladdhaṁ me āsi sutasoma, </span></div><p><div class=verse-container id=ja525:5.2><span>Yaṁ taṁ ahaṁ vijāyissaṁ; </span></div><p><div class=verse-container id=ja525:5.3><span>Yaṁ me vilapantiyā, </span></div><p><div class=verse-container id=ja525:5.4><span>Anapekkho pabbajasi deva”. </span></div><p><div class=verse-container id=ja525:6.1><span>“Ko nāmeso dhammo, </span></div><p><div class=verse-container id=ja525:6.2><span>Sutasoma kā ca nāma pabbajjā; </span></div><p><div class=verse-container id=ja525:6.3><span>Yaṁ no amhe jiṇṇe, </span></div><p><div class=verse-container id=ja525:6.4><span>Anapekkho pabbajasi deva. </span></div><p><div class=verse-container id=ja525:7.1><span>Puttāpi tuyhaṁ bahavo, </span></div><p><div class=verse-container id=ja525:7.2><span>daharā appattayobbanā; </span></div><p><div class=verse-container id=ja525:7.3><span>Mañjū tepi taṁ apassantā, </span></div><p><div class=verse-container id=ja525:7.4><span>maññe dukkhaṁ nigacchanti”. </span></div><p><div class=verse-container id=ja525:8.1><span>“Puttehi ca me etehi, </span></div><p><div class=verse-container id=ja525:8.2><span>Daharehi appattayobbanehi; </span></div><p><div class=verse-container id=ja525:8.3><span>Mañjūhi sabbehipi tumhehi, </span></div><p><div class=verse-container id=ja525:8.4><span>Cirampi ṭhatvā vināsabhāvo”. </span></div><p><div class=verse-container id=ja525:9.1><span>“Chinnaṁ nu tuyhaṁ hadayaṁ, </span></div><p><div class=verse-container id=ja525:9.2><span>Adu te karuṇā ca natthi amhesu; </span></div><p><div class=verse-container id=ja525:9.3><span>Yaṁ no vikandantiyo, </span></div><p><div class=verse-container id=ja525:9.4><span>Anapekkho pabbajasi deva”. </span></div><p><div class=verse-container id=ja525:10.1><span>“Na ca mayhaṁ chinnaṁ hadayaṁ, </span></div><p><div class=verse-container id=ja525:10.2><span>Atthi karuṇāpi mayhaṁ tumhesu; </span></div><p><div class=verse-container id=ja525:10.3><span>Saggañca patthayāno, </span></div><p><div class=verse-container id=ja525:10.4><span>Tena ahaṁ pabbajissāmi”. </span></div><p><div class=verse-container id=ja525:11.1><span>“Dulladdhaṁ me āsi, </span></div><p><div class=verse-container id=ja525:11.2><span>Sutasoma yassa te ahaṁ bhariyā; </span></div><p><div class=verse-container id=ja525:11.3><span>Yaṁ me vilapantiyā, </span></div><p><div class=verse-container id=ja525:11.4><span>Anapekkho pabbajasi deva. </span></div><p><div class=verse-container id=ja525:12.1><span>Dulladdhaṁ me āsi, </span></div><p><div class=verse-container id=ja525:12.2><span>Sutasoma yassa te ahaṁ bhariyā; </span></div><p><div class=verse-container id=ja525:12.3><span>Yaṁ me kucchipaṭisandhiṁ, </span></div><p><div class=verse-container id=ja525:12.4><span>Anapekkho pabbajasi deva. </span></div><p><div class=verse-container id=ja525:13.1><span>Paripakko me gabbho, </span></div><p><div class=verse-container id=ja525:13.2><span>Kucchigato yāva naṁ vijāyāmi; </span></div><p><div class=verse-container id=ja525:13.3><span>Māhaṁ ekā vidhavā, </span></div><p><div class=verse-container id=ja525:13.4><span>Pacchā dukkhāni addakkhiṁ”. </span></div><p><div class=verse-container id=ja525:14.1><span>“Paripakko te gabbho, </span></div><p><div class=verse-container id=ja525:14.2><span>Kucchigato iṅgha tvaṁ vijāyassu; </span></div><p><div class=verse-container id=ja525:14.3><span>Puttaṁ anomavaṇṇaṁ, </span></div><p><div class=verse-container id=ja525:14.4><span>Taṁ hitvā pabbajissāmi”. </span></div><p><div class=verse-container id=ja525:15.1><span>“Mā tvaṁ cande rudi, </span></div><p><div class=verse-container id=ja525:15.2><span>Mā soci vanatimiramattakkhi; </span></div><p><div class=verse-container id=ja525:15.3><span>Āroha varapāsādaṁ, </span></div><p><div class=verse-container id=ja525:15.4><span>Anapekkho ahaṁ gamissāmi”. </span></div><p><div class=verse-container id=ja525:16.1><span>“Ko taṁ amma kopesi, </span></div><p><div class=verse-container id=ja525:16.2><span>Kiṁ rodasi pekkhasi ca maṁ bāḷhaṁ; </span></div><p><div class=verse-container id=ja525:16.3><span>Kaṁ avajjhaṁ ghātemi, </span></div><p><div class=verse-container id=ja525:16.4><span>Ñātīnaṁ udikkhamānānaṁ”. </span></div><p><div class=verse-container id=ja525:17.1><span>“Na hi so sakkā hantuṁ, </span></div><p><div class=verse-container id=ja525:17.2><span>Vijitāvī yo maṁ tāta kopesi; </span></div><p><div class=verse-container id=ja525:17.3><span>Pitā te maṁ tāta avaca, </span></div><p><div class=verse-container id=ja525:17.4><span>Anapekkho ahaṁ gamissāmi”. </span></div><p><div class=verse-container id=ja525:18.1><span>“Yohaṁ pubbe niyyāmi, </span></div><p><div class=verse-container id=ja525:18.2><span>Uyyānaṁ mattakuñjare ca yodhemi; </span></div><p><div class=verse-container id=ja525:18.3><span>Sutasome pabbajite, </span></div><p><div class=verse-container id=ja525:18.4><span>Kathaṁ nu dāni karissāmi”. </span></div><p><div class=verse-container id=ja525:19.1><span>“Mātucca me rudantyā, </span></div><p><div class=verse-container id=ja525:19.2><span>Jeṭṭhassa ca bhātuno akāmassa; </span></div><p><div class=verse-container id=ja525:19.3><span>Hatthepi te gahessaṁ, </span></div><p><div class=verse-container id=ja525:19.4><span>Na hi gacchasi no akāmānaṁ”. </span></div><p><div class=verse-container id=ja525:20.1><span>“Uṭṭhehi tvaṁ dhāti, </span></div><p><div class=verse-container id=ja525:20.2><span>Imaṁ kumāraṁ ramehi aññattha; </span></div><p><div class=verse-container id=ja525:20.3><span>Mā me paripanthamakāsi, </span></div><p><div class=verse-container id=ja525:20.4><span>Saggaṁ mama patthayānassa”. </span></div><p><div class=verse-container id=ja525:21.1><span>“Yaṁnūnimaṁ dadeyyaṁ pabhaṅkaraṁ, </span></div><p><div class=verse-container id=ja525:21.2><span>Ko nu me imināttho; </span></div><p><div class=verse-container id=ja525:21.3><span>Sutasome pabbajite, </span></div><p><div class=verse-container id=ja525:21.4><span>Kiṁ nu menaṁ karissāmi”. </span></div><p><div class=verse-container id=ja525:22.1><span>“Koso ca tuyhaṁ vipulo, </span></div><p><div class=verse-container id=ja525:22.2><span>Koṭṭhāgārañca tuyhaṁ paripūraṁ; </span></div><p><div class=verse-container id=ja525:22.3><span>Pathavī ca tuyhaṁ vijitā, </span></div><p><div class=verse-container id=ja525:22.4><span>Ramassu mā pabbaji deva”. </span></div><p><div class=verse-container id=ja525:23.1><span>“Koso ca mayhaṁ vipulo, </span></div><p><div class=verse-container id=ja525:23.2><span>Koṭṭhāgārañca mayhaṁ paripūraṁ; </span></div><p><div class=verse-container id=ja525:23.3><span>Pathavī ca mayhaṁ vijitā, </span></div><p><div class=verse-container id=ja525:23.4><span>Taṁ hitvā pabbajissāmi”. </span></div><p><div class=verse-container id=ja525:24.1><span>“Mayhampi dhanaṁ pahūtaṁ, </span></div><p><div class=verse-container id=ja525:24.2><span>Saṅkhātuṁ nopi deva sakkomi; </span></div><p><div class=verse-container id=ja525:24.3><span>Taṁ te dadāmi sabbampi, </span></div><p><div class=verse-container id=ja525:24.4><span>Ramassu mā pabbaji deva”. </span></div><p><div class=verse-container id=ja525:25.1><span>“Jānāmi dhanaṁ pahūtaṁ, </span></div><p><div class=verse-container id=ja525:25.2><span>Kulavaddhana pūjito tayā casmi; </span></div><p><div class=verse-container id=ja525:25.3><span>Saggañca patthayāno, </span></div><p><div class=verse-container id=ja525:25.4><span>Tena ahaṁ pabbajissāmi. </span></div><p><div class=verse-container id=ja525:26.1><span>Ukkaṇṭhitosmi bāḷhaṁ, </span></div><p><div class=verse-container id=ja525:26.2><span>Arati maṁ somadatta āvisati; </span></div><p><div class=verse-container id=ja525:26.3><span>Bahukāpi me antarāyā, </span></div><p><div class=verse-container id=ja525:26.4><span>Ajjevāhaṁ pabbajissāmi”. </span></div><p><div class=verse-container id=ja525:27.1><span>“Idañca tuyhaṁ rucitaṁ, </span></div><p><div class=verse-container id=ja525:27.2><span>Sutasoma ajjeva dāni tvaṁ pabbaja; </span></div><p><div class=verse-container id=ja525:27.3><span>Ahampi pabbajissāmi, </span></div><p><div class=verse-container id=ja525:27.4><span>Na ussahe tayā vinā ahaṁ ṭhātuṁ”. </span></div><p><div class=verse-container id=ja525:28.1><span>“Na hi sakkā pabbajituṁ, </span></div><p><div class=verse-container id=ja525:28.2><span>Nagare na hi paccati janapade ca; </span></div><p><div class=verse-container id=ja525:28.3><span>Sutasome pabbajite, </span></div><p><div class=verse-container id=ja525:28.4><span>Kathaṁ nu dāni karissāma. </span></div><p><div class=verse-container id=ja525:29.1><span>Upanīyatidaṁ maññe, </span></div><p><div class=verse-container id=ja525:29.2><span>Parittaṁ udakaṁva caṅkavāramhi; </span></div><p><div class=verse-container id=ja525:29.3><span>Evaṁ suparittake jīvite, </span></div><p><div class=verse-container id=ja525:29.4><span>Na ca pamajjituṁ kālo. </span></div><p><div class=verse-container id=ja525:30.1><span>Upanīyatidaṁ maññe, </span></div><p><div class=verse-container id=ja525:30.2><span>Parittaṁ udakaṁva caṅkavāramhi; </span></div><p><div class=verse-container id=ja525:30.3><span>Evaṁ suparittake jīvite, </span></div><p><div class=verse-container id=ja525:30.4><span>Andhabālā pamajjanti. </span></div><p><div class=verse-container id=ja525:31.1><span>Te vaḍḍhayanti nirayaṁ, </span></div><p><div class=verse-container id=ja525:31.2><span>Tiracchānayoniñca pettivisayañca; </span></div><p><div class=verse-container id=ja525:31.3><span>Taṇhāya bandhanabaddhā, </span></div><p><div class=verse-container id=ja525:31.4><span>Vaḍḍhenti asurakāyaṁ”. </span></div><p><div class=verse-container id=ja525:32.1><span>“Ūhaññate rajaggaṁ, </span></div><p><div class=verse-container id=ja525:32.2><span>Avidūre pubbakamhi ca pāsāde; </span></div><p><div class=verse-container id=ja525:32.3><span>Maññe no kesā chinnā, </span></div><p><div class=verse-container id=ja525:32.4><span>Yasassino dhammarājassa”. </span></div><p><div class=verse-container id=ja525:33.1><span>“Ayamassa pāsādo, </span></div><p><div class=verse-container id=ja525:33.2><span>Sovaṇṇapupphamālyavītikiṇṇo; </span></div><p><div class=verse-container id=ja525:33.3><span>Yahimanuvicari rājā, </span></div><p><div class=verse-container id=ja525:33.4><span>Parikiṇṇo itthāgārehi. </span></div><p><div class=verse-container id=ja525:34.1><span>Ayamassa pāsādo, </span></div><p><div class=verse-container id=ja525:34.2><span>Sovaṇṇapupphamālyavītikiṇṇo; </span></div><p><div class=verse-container id=ja525:34.3><span>Yahimanuvicari rājā, </span></div><p><div class=verse-container id=ja525:34.4><span>Parikiṇṇo ñātisaṅghena. </span></div><p><div class=verse-container id=ja525:35.1><span>Idamassa kūṭāgāraṁ, </span></div><p><div class=verse-container id=ja525:35.2><span>Sovaṇṇapupphamālyavītikiṇṇaṁ; </span></div><p><div class=verse-container id=ja525:35.3><span>Yahimanuvicari rājā, </span></div><p><div class=verse-container id=ja525:35.4><span>Parikiṇṇo itthāgārehi. </span></div><p><div class=verse-container id=ja525:36.1><span>Idamassa kūṭāgāraṁ, </span></div><p><div class=verse-container id=ja525:36.2><span>Sovaṇṇapupphamālyavītikiṇṇaṁ; </span></div><p><div class=verse-container id=ja525:36.3><span>Yahimanuvicari rājā, </span></div><p><div class=verse-container id=ja525:36.4><span>Parikiṇṇo ñātisaṅghena. </span></div><p><div class=verse-container id=ja525:37.1><span>Ayamassa asokavanikā, </span></div><p><div class=verse-container id=ja525:37.2><span>Supupphitā sabbakālikā rammā; </span></div><p><div class=verse-container id=ja525:37.3><span>Yahimanuvicari rājā, </span></div><p><div class=verse-container id=ja525:37.4><span>Parikiṇṇo itthāgārehi. </span></div><p><div class=verse-container id=ja525:38.1><span>Ayamassa asokavanikā, </span></div><p><div class=verse-container id=ja525:38.2><span>Supupphitā sabbakālikā rammā; </span></div><p><div class=verse-container id=ja525:38.3><span>Yahimanuvicari rājā, </span></div><p><div class=verse-container id=ja525:38.4><span>Parikiṇṇo ñātisaṅghena. </span></div><p><div class=verse-container id=ja525:39.1><span>Idamassa uyyānaṁ, </span></div><p><div class=verse-container id=ja525:39.2><span>Supupphitaṁ sabbakālikaṁ rammaṁ; </span></div><p><div class=verse-container id=ja525:39.3><span>Yahimanuvicari rājā, </span></div><p><div class=verse-container id=ja525:39.4><span>Parikiṇṇo itthāgārehi. </span></div><p><div class=verse-container id=ja525:40.1><span>Idamassa uyyānaṁ, </span></div><p><div class=verse-container id=ja525:40.2><span>Supupphitaṁ sabbakālikaṁ rammaṁ; </span></div><p><div class=verse-container id=ja525:40.3><span>Yahimanuvicari rājā, </span></div><p><div class=verse-container id=ja525:40.4><span>Parikiṇṇo ñātisaṅghena. </span></div><p><div class=verse-container id=ja525:41.1><span>Idamassa kaṇikāravanaṁ, </span></div><p><div class=verse-container id=ja525:41.2><span>Supupphitaṁ sabbakālikaṁ rammaṁ; </span></div><p><div class=verse-container id=ja525:41.3><span>Yahimanuvicari rājā, </span></div><p><div class=verse-container id=ja525:41.4><span>Parikiṇṇo itthāgārehi. </span></div><p><div class=verse-container id=ja525:42.1><span>Idamassa kaṇikāravanaṁ, </span></div><p><div class=verse-container id=ja525:42.2><span>Supupphitaṁ sabbakālikaṁ rammaṁ; </span></div><p><div class=verse-container id=ja525:42.3><span>Yahimanuvicari rājā, </span></div><p><div class=verse-container id=ja525:42.4><span>Parikiṇṇo ñātisaṅghena. </span></div><p><div class=verse-container id=ja525:43.1><span>Idamassa pāṭalivanaṁ, </span></div><p><div class=verse-container id=ja525:43.2><span>Supupphitaṁ sabbakālikaṁ rammaṁ; </span></div><p><div class=verse-container id=ja525:43.3><span>Yahimanuvicari rājā, </span></div><p><div class=verse-container id=ja525:43.4><span>Parikiṇṇo itthāgārehi. </span></div><p><div class=verse-container id=ja525:44.1><span>Idamassa pāṭalivanaṁ, </span></div><p><div class=verse-container id=ja525:44.2><span>Supupphitaṁ sabbakālikaṁ rammaṁ; </span></div><p><div class=verse-container id=ja525:44.3><span>Yahimanuvicari rājā, </span></div><p><div class=verse-container id=ja525:44.4><span>Parikiṇṇo ñātisaṅghena. </span></div><p><div class=verse-container id=ja525:45.1><span>Idamassa ambavanaṁ, </span></div><p><div class=verse-container id=ja525:45.2><span>Supupphitaṁ sabbakālikaṁ rammaṁ; </span></div><p><div class=verse-container id=ja525:45.3><span>Yahimanuvicari rājā, </span></div><p><div class=verse-container id=ja525:45.4><span>Parikiṇṇo itthāgārehi. </span></div><p><div class=verse-container id=ja525:46.1><span>Idamassa ambavanaṁ, </span></div><p><div class=verse-container id=ja525:46.2><span>Supupphitaṁ sabbakālikaṁ rammaṁ; </span></div><p><div class=verse-container id=ja525:46.3><span>Yahimanuvicari rājā, </span></div><p><div class=verse-container id=ja525:46.4><span>Parikiṇṇo ñātisaṅghena. </span></div><p><div class=verse-container id=ja525:47.1><span>Ayamassa pokkharaṇī, </span></div><p><div class=verse-container id=ja525:47.2><span>Sañchannā aṇḍajehi vītikiṇṇā; </span></div><p><div class=verse-container id=ja525:47.3><span>Yahimanuvicari rājā, </span></div><p><div class=verse-container id=ja525:47.4><span>Parikiṇṇo itthāgārehi. </span></div><p><div class=verse-container id=ja525:48.1><span>Ayamassa pokkharaṇī, </span></div><p><div class=verse-container id=ja525:48.2><span>Sañchannā aṇḍajehi vītikiṇṇā; </span></div><p><div class=verse-container id=ja525:48.3><span>Yahimanuvicari rājā, </span></div><p><div class=verse-container id=ja525:48.4><span>Parikiṇṇo ñātisaṅghena. </span></div><p><div class=verse-container id=ja525:49.1><span>Rājā vo kho pabbajito, </span></div><p><div class=verse-container id=ja525:49.2><span>Sutasomo rajjaṁ imaṁ pahatvāna; </span></div><p><div class=verse-container id=ja525:49.3><span>Kāsāyavatthavasano, </span></div><p><div class=verse-container id=ja525:49.4><span>Nāgova ekako carati”. </span></div><p><div class=verse-container id=ja525:50.1><span>“Māssu pubbe ratikīḷitāni, </span></div><p><div class=verse-container id=ja525:50.2><span>Hasitāni ca anussarittha; </span></div><p><div class=verse-container id=ja525:50.3><span>Mā vo kāmā haniṁsu, </span></div><p><div class=verse-container id=ja525:50.4><span>Rammaṁ hi sudassanaṁ nagaraṁ. </span></div><p><div class=verse-container id=ja525:51.1><span>Mettacittañca bhāvetha, </span></div><p><div class=verse-container id=ja525:51.2><span>Appamāṇaṁ divā ca ratto ca; </span></div><p><div class=verse-container id=ja525:51.3><span>Agacchittha devapuraṁ, </span></div><p><div class=verse-container id=ja525:51.4><span>Āvāsaṁ puññakamminan”ti. </span></div><p><div class=verse-container id=ja525:52.1><span>Cūḷasutasomajātakaṁ pañcamaṁ. </span></div><p><div class=verse-container id=ja525:53.1><span>Cattālīsanipātaṁ niṭṭhitaṁ. </span></div><p><div class=verse-container id=ja525:54.1><span>Tassuddānaṁ </span></div><p><div class=verse-container id=ja525:55.1><span>Suvapaṇḍitajambukakuṇḍalino, </span></div><p><div class=verse-container id=ja525:55.2><span>Varakaññamalambusajātakañca; </span></div><p><div class=verse-container id=ja525:55.3><span>Pavaruttamasaṅkhasirīvhayako, </span></div><p><div class=verse-container id=ja525:55.4><span>Sutasomaarindhamarājavaro. </span></div><div class=flex-between><a href=/canon/en/pli/ms/sutta/kn/ja/ja0524.html>Previous</a><a href=/canon/en/pli/ms/sutta/kn/ja/ja0526.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>