<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0520.html>Previous</a><a href=/canon/en/pli/ms/sutta/kn/ja/ja0522.html>Next</a></div><p id=ja521:0.1><span class=root>Jātaka </span><br><p id=ja521:0.2><span class=root>Cattālīsanipāta </span><br><p id=ja521:0.3><span class=root>Tesakuṇavagga </span><br><p id=ja521:0.4><span class="root big-bold">1. Tesakuṇajātaka </span><br><p id=ja521:1.1><span class=root>Namo tassa Bhagavato Arahato Sammāsambuddhassa. </span><br><p id=ja521:2.1><span class=root>“Vessantaraṁ taṁ pucchāmi, </span><br><p id=ja521:2.2><span class=root>sakuṇa bhaddamatthu te; </span><br><p id=ja521:2.3><span class=root>Rajjaṁ kāretukāmena, </span><br><p id=ja521:2.4><span class=root>kiṁ su kiccaṁ kataṁ varaṁ”. </span><br><p id=ja521:3.1><span class=root>“Cirassaṁ vata maṁ tāto, </span><br><p id=ja521:3.2><span class=root>kaṁso bārāṇasiggaho; </span><br><p id=ja521:3.3><span class=root>Pamatto appamattaṁ maṁ, </span><br><p id=ja521:3.4><span class=root>pitā puttaṁ acodayi. </span><br><p id=ja521:4.1><span class=root>Paṭhameneva vitathaṁ, </span><br><p id=ja521:4.2><span class=root>kodhaṁ hāsaṁ nivāraye; </span><br><p id=ja521:4.3><span class=root>Tato kiccāni kāreyya, </span><br><p id=ja521:4.4><span class=root>taṁ vataṁ āhu khattiya. </span><br><p id=ja521:5.1><span class=root>Yaṁ tvaṁ tāta tapokammaṁ, </span><br><p id=ja521:5.2><span class=root>Pubbe katamasaṁsayaṁ; </span><br><p id=ja521:5.3><span class=root>Ratto duṭṭho ca yaṁ kayirā, </span><br><p id=ja521:5.4><span class=root>Na taṁ kayirā tato puna. </span><br><p id=ja521:6.1><span class=root>Khattiyassa pamattassa, </span><br><p id=ja521:6.2><span class=root>raṭṭhasmiṁ raṭṭhavaḍḍhana; </span><br><p id=ja521:6.3><span class=root>Sabbe bhogā vinassanti, </span><br><p id=ja521:6.4><span class=root>rañño taṁ vuccate aghaṁ. </span><br><p id=ja521:7.1><span class=root>Sirī tāta alakkhī ca, </span><br><p id=ja521:7.2><span class=root>pucchitā etadabravuṁ; </span><br><p id=ja521:7.3><span class=root>Uṭṭhānavīriye pose, </span><br><p id=ja521:7.4><span class=root>ramāhaṁ anusūyake. </span><br><p id=ja521:8.1><span class=root>Usūyake duhadaye, </span><br><p id=ja521:8.2><span class=root>purise kammadussake; </span><br><p id=ja521:8.3><span class=root>Kāḷakaṇṇī mahārāja, </span><br><p id=ja521:8.4><span class=root>ramati cakkabhañjanī. </span><br><p id=ja521:9.1><span class=root>So tvaṁ sabbesu suhadayo, </span><br><p id=ja521:9.2><span class=root>sabbesaṁ rakkhito bhava; </span><br><p id=ja521:9.3><span class=root>Alakkhiṁ nuda mahārāja, </span><br><p id=ja521:9.4><span class=root>lakkhyā bhava nivesanaṁ. </span><br><p id=ja521:10.1><span class=root>Sa lakkhīdhitisampanno, </span><br><p id=ja521:10.2><span class=root>puriso hi mahaggato; </span><br><p id=ja521:10.3><span class=root>Amittānaṁ kāsipati, </span><br><p id=ja521:10.4><span class=root>mūlaṁ aggañca chindati. </span><br><p id=ja521:11.1><span class=root>Sakkopi hi bhūtapati, </span><br><p id=ja521:11.2><span class=root>uṭṭhāne nappamajjati; </span><br><p id=ja521:11.3><span class=root>Sa kalyāṇe dhitiṁ katvā, </span><br><p id=ja521:11.4><span class=root>uṭṭhāne kurute mano. </span><br><p id=ja521:12.1><span class=root>Gandhabbā pitaro devā, </span><br><p id=ja521:12.2><span class=root>sājīvā honti tādino; </span><br><p id=ja521:12.3><span class=root>Uṭṭhāhato appamajjato, </span><br><p id=ja521:12.4><span class=root>anutiṭṭhanti devatā. </span><br><p id=ja521:13.1><span class=root>So appamatto akkuddho, </span><br><p id=ja521:13.2><span class=root>tāta kiccāni kāraya; </span><br><p id=ja521:13.3><span class=root>Vāyamassu ca kiccesu, </span><br><p id=ja521:13.4><span class=root>nālaso vindate sukhaṁ. </span><br><p id=ja521:14.1><span class=root>Tattheva te vattapadā, </span><br><p id=ja521:14.2><span class=root>esāva anusāsanī; </span><br><p id=ja521:14.3><span class=root>Alaṁ mitte sukhāpetuṁ, </span><br><p id=ja521:14.4><span class=root>amittānaṁ dukhāya ca”. </span><br><p id=ja521:15.1><span class=root>“Sakkhisi tvaṁ kuṇḍalini, </span><br><p id=ja521:15.2><span class=root>maññasi khattabandhuni; </span><br><p id=ja521:15.3><span class=root>Rajjaṁ kāretukāmena, </span><br><p id=ja521:15.4><span class=root>kiṁ su kiccaṁ kataṁ varaṁ”. </span><br><p id=ja521:16.1><span class=root>“Dveva tāta padakāni, </span><br><p id=ja521:16.2><span class=root>yattha sabbaṁ patiṭṭhitaṁ; </span><br><p id=ja521:16.3><span class=root>Aladdhassa ca yo lābho, </span><br><p id=ja521:16.4><span class=root>laddhassa cānurakkhaṇā. </span><br><p id=ja521:17.1><span class=root>Amacce tāta jānāhi, </span><br><p id=ja521:17.2><span class=root>dhīre atthassa kovide; </span><br><p id=ja521:17.3><span class=root>Anakkhākitave tāta, </span><br><p id=ja521:17.4><span class=root>asoṇḍe avināsake. </span><br><p id=ja521:18.1><span class=root>Yo ca taṁ tāta rakkheyya, </span><br><p id=ja521:18.2><span class=root>dhanaṁ yañceva te siyā; </span><br><p id=ja521:18.3><span class=root>Sūtova rathaṁ saṅgaṇhe, </span><br><p id=ja521:18.4><span class=root>so te kiccāni kāraye. </span><br><p id=ja521:19.1><span class=root>Susaṅgahitantajano, </span><br><p id=ja521:19.2><span class=root>sayaṁ vittaṁ avekkhiya; </span><br><p id=ja521:19.3><span class=root>Nidhiñca iṇadānañca, </span><br><p id=ja521:19.4><span class=root>na kare parapattiyā. </span><br><p id=ja521:20.1><span class=root>Sayaṁ āyaṁ vayaṁ jaññā, </span><br><p id=ja521:20.2><span class=root>sayaṁ jaññā katākataṁ; </span><br><p id=ja521:20.3><span class=root>Niggaṇhe niggahārahaṁ, </span><br><p id=ja521:20.4><span class=root>paggaṇhe paggahārahaṁ. </span><br><p id=ja521:21.1><span class=root>Sayaṁ jānapadaṁ atthaṁ, </span><br><p id=ja521:21.2><span class=root>anusāsa rathesabha; </span><br><p id=ja521:21.3><span class=root>Mā te adhammikā yuttā, </span><br><p id=ja521:21.4><span class=root>dhanaṁ raṭṭhañca nāsayuṁ. </span><br><p id=ja521:22.1><span class=root>Mā ca vegena kiccāni, </span><br><p id=ja521:22.2><span class=root>karosi kārayesi vā; </span><br><p id=ja521:22.3><span class=root>Vegasā hi kataṁ kammaṁ, </span><br><p id=ja521:22.4><span class=root>mando pacchānutappati. </span><br><p id=ja521:23.1><span class=root>Mā te adhisare muñca, </span><br><p id=ja521:23.2><span class=root>subāḷhamadhikopitaṁ; </span><br><p id=ja521:23.3><span class=root>Kodhasā hi bahū phītā, </span><br><p id=ja521:23.4><span class=root>kulā akulataṁ gatā. </span><br><p id=ja521:24.1><span class=root>Mā tāta issaromhīti, </span><br><p id=ja521:24.2><span class=root>anatthāya patārayi; </span><br><p id=ja521:24.3><span class=root>Itthīnaṁ purisānañca, </span><br><p id=ja521:24.4><span class=root>mā te āsi dukhudrayo. </span><br><p id=ja521:25.1><span class=root>Apetalomahaṁsassa, </span><br><p id=ja521:25.2><span class=root>rañño kāmānusārino; </span><br><p id=ja521:25.3><span class=root>Sabbe bhogā vinassanti, </span><br><p id=ja521:25.4><span class=root>rañño taṁ vuccate aghaṁ. </span><br><p id=ja521:26.1><span class=root>Tattheva te vattapadā, </span><br><p id=ja521:26.2><span class=root>esāva anusāsanī; </span><br><p id=ja521:26.3><span class=root>Dakkhassudāni puññakaro, </span><br><p id=ja521:26.4><span class=root>asoṇḍo avināsako; </span><br><p id=ja521:26.5><span class=root>Sīlavāssu mahārāja, </span><br><p id=ja521:26.6><span class=root>dussīlo vinipātiko”. </span><br><p id=ja521:27.1><span class=root>“Apucchimha kosiyagottaṁ, </span><br><p id=ja521:27.2><span class=root>kuṇḍaliniṁ tatheva ca; </span><br><p id=ja521:27.3><span class=root>Tvaṁ dāni vadehi jambuka, </span><br><p id=ja521:27.4><span class=root>balānaṁ balamuttamaṁ”. </span><br><p id=ja521:28.1><span class=root>“Balaṁ pañcavidhaṁ loke, </span><br><p id=ja521:28.2><span class=root>purisasmiṁ mahaggate; </span><br><p id=ja521:28.3><span class=root>Tattha bāhubalaṁ nāma, </span><br><p id=ja521:28.4><span class=root>carimaṁ vuccate balaṁ. </span><br><p id=ja521:29.1><span class=root>Bhogabalañca dīghāvu, </span><br><p id=ja521:29.2><span class=root>dutiyaṁ vuccate balaṁ; </span><br><p id=ja521:29.3><span class=root>Amaccabalañca dīghāvu, </span><br><p id=ja521:29.4><span class=root>tatiyaṁ vuccate balaṁ. </span><br><p id=ja521:30.1><span class=root>Abhijaccabalaṁ ceva, </span><br><p id=ja521:30.2><span class=root>taṁ catutthaṁ asaṁsayaṁ; </span><br><p id=ja521:30.3><span class=root>Yāni cetāni sabbāni, </span><br><p id=ja521:30.4><span class=root>adhigaṇhāti paṇḍito. </span><br><p id=ja521:31.1><span class=root>Taṁ balānaṁ balaṁ seṭṭhaṁ, </span><br><p id=ja521:31.2><span class=root>aggaṁ paññābalaṁ balaṁ; </span><br><p id=ja521:31.3><span class=root>Paññābalenupatthaddho, </span><br><p id=ja521:31.4><span class=root>atthaṁ vindati paṇḍito. </span><br><p id=ja521:32.1><span class=root>Api ce labhati mando, </span><br><p id=ja521:32.2><span class=root>phītaṁ dharaṇimuttamaṁ; </span><br><p id=ja521:32.3><span class=root>Akāmassa pasayhaṁ vā, </span><br><p id=ja521:32.4><span class=root>añño taṁ paṭipajjati. </span><br><p id=ja521:33.1><span class=root>Abhijātopi ce hoti, </span><br><p id=ja521:33.2><span class=root>rajjaṁ laddhāna khattiyo; </span><br><p id=ja521:33.3><span class=root>Duppañño hi kāsipati, </span><br><p id=ja521:33.4><span class=root>sabbenapi na jīvati. </span><br><p id=ja521:34.1><span class=root>Paññāva sutaṁ vinicchinī, </span><br><p id=ja521:34.2><span class=root>Paññā kitti silokavaḍḍhanī; </span><br><p id=ja521:34.3><span class=root>Paññāsahito naro idha, </span><br><p id=ja521:34.4><span class=root>Api dukkhe sukhāni vindati. </span><br><p id=ja521:35.1><span class=root>Paññañca kho asussūsaṁ, </span><br><p id=ja521:35.2><span class=root>na koci adhigacchati; </span><br><p id=ja521:35.3><span class=root>Bahussutaṁ anāgamma, </span><br><p id=ja521:35.4><span class=root>dhammaṭṭhaṁ avinibbhujaṁ. </span><br><p id=ja521:36.1><span class=root>Yo ca dhammavibhaṅgaññū, </span><br><p id=ja521:36.2><span class=root>kāluṭṭhāyī matandito; </span><br><p id=ja521:36.3><span class=root>Anuṭṭhahati kālena, </span><br><p id=ja521:36.4><span class=root>kammaphalaṁ tassijjhati. </span><br><p id=ja521:37.1><span class=root>Anāyatanasīlassa, </span><br><p id=ja521:37.2><span class=root>anāyatanasevino; </span><br><p id=ja521:37.3><span class=root>Na nibbindiyakārissa, </span><br><p id=ja521:37.4><span class=root>sammadattho vipaccati. </span><br><p id=ja521:38.1><span class=root>Ajjhattañca payuttassa, </span><br><p id=ja521:38.2><span class=root>tathāyatanasevino; </span><br><p id=ja521:38.3><span class=root>Anibbindiyakārissa, </span><br><p id=ja521:38.4><span class=root>sammadattho vipaccati. </span><br><p id=ja521:39.1><span class=root>Yogappayogasaṅkhātaṁ, </span><br><p id=ja521:39.2><span class=root>sambhatassānurakkhaṇaṁ; </span><br><p id=ja521:39.3><span class=root>Tāni tvaṁ tāta sevassu, </span><br><p id=ja521:39.4><span class=root>mā akammāya randhayi; </span><br><p id=ja521:39.5><span class=root>Akammunā hi dummedho, </span><br><p id=ja521:39.6><span class=root>naḷāgāraṁva sīdati”. </span><br><p id=ja521:40.1><span class=root>“Dhammaṁ cara mahārāja, </span><br><p id=ja521:40.2><span class=root>mātāpitūsu khattiya; </span><br><p id=ja521:40.3><span class=root>Idha dhammaṁ caritvāna, </span><br><p id=ja521:40.4><span class=root>rāja saggaṁ gamissasi. </span><br><p id=ja521:41.1><span class=root>Dhammaṁ cara mahārāja, </span><br><p id=ja521:41.2><span class=root>puttadāresu khattiya; </span><br><p id=ja521:41.3><span class=root>Idha dhammaṁ caritvāna, </span><br><p id=ja521:41.4><span class=root>rāja saggaṁ gamissasi. </span><br><p id=ja521:42.1><span class=root>Dhammaṁ cara mahārāja, </span><br><p id=ja521:42.2><span class=root>mittāmaccesu khattiya; </span><br><p id=ja521:42.3><span class=root>Idha dhammaṁ caritvāna, </span><br><p id=ja521:42.4><span class=root>rāja saggaṁ gamissasi. </span><br><p id=ja521:43.1><span class=root>Dhammaṁ cara mahārāja, </span><br><p id=ja521:43.2><span class=root>vāhanesu balesu ca; </span><br><p id=ja521:43.3><span class=root>Idha dhammaṁ caritvāna, </span><br><p id=ja521:43.4><span class=root>rāja saggaṁ gamissasi. </span><br><p id=ja521:44.1><span class=root>Dhammaṁ cara mahārāja, </span><br><p id=ja521:44.2><span class=root>gāmesu nigamesu ca; </span><br><p id=ja521:44.3><span class=root>…pe… </span><br><p id=ja521:45.1><span class=root>Dhammaṁ cara mahārāja, </span><br><p id=ja521:45.2><span class=root>raṭṭhesu janapadesu ca; </span><br><p id=ja521:45.3><span class=root>…pe… </span><br><p id=ja521:46.1><span class=root>Dhammaṁ cara mahārāja, </span><br><p id=ja521:46.2><span class=root>samaṇabrāhmaṇesu ca; </span><br><p id=ja521:46.3><span class=root>…pe… </span><br><p id=ja521:47.1><span class=root>Dhammaṁ cara mahārāja, </span><br><p id=ja521:47.2><span class=root>migapakkhīsu khattiya; </span><br><p id=ja521:47.3><span class=root>Idha dhammaṁ caritvāna, </span><br><p id=ja521:47.4><span class=root>rāja saggaṁ gamissasi. </span><br><p id=ja521:48.1><span class=root>Dhammaṁ cara mahārāja, </span><br><p id=ja521:48.2><span class=root>dhammo ciṇṇo sukhāvaho; </span><br><p id=ja521:48.3><span class=root>Idha dhammaṁ caritvāna, </span><br><p id=ja521:48.4><span class=root>rāja saggaṁ gamissasi. </span><br><p id=ja521:49.1><span class=root>Dhammaṁ cara mahārāja, </span><br><p id=ja521:49.2><span class=root>Saindā devā sabrahmakā; </span><br><p id=ja521:49.3><span class=root>Suciṇṇena divaṁ pattā, </span><br><p id=ja521:49.4><span class=root>Mā dhammaṁ rāja pāmado. </span><br><p id=ja521:50.1><span class=root>Tattheva te vattapadā, </span><br><p id=ja521:50.2><span class=root>Esāva anusāsanī; </span><br><p id=ja521:50.3><span class=root>Sappaññasevī kalyāṇī, </span><br><p id=ja521:50.4><span class=root>Samattaṁ sāma taṁ vidū”ti. </span><br><p id=ja521:51.1><span class=root>Tesakuṇajātakaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>