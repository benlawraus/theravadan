<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0531.html>Previous</a><a href=/canon/en/pli/ms/sutta/kn/ja/ja0533.html>Next</a></div><p id=ja532:0.1><span class=root>Jātaka </span><br><p id=ja532:0.2><span class=root>Sattatinipāta </span><br><p id=ja532:0.3><span class=root>Kusavagga </span><br><p id=ja532:0.4><span class="root big-bold">2. Soṇanandajātaka </span><br><p id=ja532:1.1><span class=root>“Devatā nusi gandhabbo, </span><br><p id=ja532:1.2><span class=root>adu sakko purindado; </span><br><p id=ja532:1.3><span class=root>Manussabhūto iddhimā, </span><br><p id=ja532:1.4><span class=root>kathaṁ jānemu taṁ mayaṁ”. </span><br><p id=ja532:2.1><span class=root>“Nāpi devo na gandhabbo, </span><br><p id=ja532:2.2><span class=root>nāpi sakko purindado; </span><br><p id=ja532:2.3><span class=root>Manussabhūto iddhimā, </span><br><p id=ja532:2.4><span class=root>evaṁ jānāhi bhāradha”. </span><br><p id=ja532:3.1><span class=root>“Katarūpamidaṁ bhoto, </span><br><p id=ja532:3.2><span class=root>veyyāvaccaṁ anappakaṁ; </span><br><p id=ja532:3.3><span class=root>Devamhi vassamānamhi, </span><br><p id=ja532:3.4><span class=root>anovassaṁ bhavaṁ akā. </span><br><p id=ja532:4.1><span class=root>Tato vātātape ghore, </span><br><p id=ja532:4.2><span class=root>sītacchāyaṁ bhavaṁ akā; </span><br><p id=ja532:4.3><span class=root>Tato amittamajjhesu, </span><br><p id=ja532:4.4><span class=root>saratāṇaṁ bhavaṁ akā. </span><br><p id=ja532:5.1><span class=root>Tato phītāni raṭṭhāni, </span><br><p id=ja532:5.2><span class=root>vasino te bhavaṁ akā; </span><br><p id=ja532:5.3><span class=root>Tato ekasataṁ khatye, </span><br><p id=ja532:5.4><span class=root>anuyante bhavaṁ akā. </span><br><p id=ja532:6.1><span class=root>Patītāssu mayaṁ bhoto, </span><br><p id=ja532:6.2><span class=root>Vada taṁ bhañjamicchasi; </span><br><p id=ja532:6.3><span class=root>Hatthiyānaṁ assarathaṁ, </span><br><p id=ja532:6.4><span class=root>Nāriyo ca alaṅkatā; </span><br><p id=ja532:6.5><span class=root>Nivesanāni rammāni, </span><br><p id=ja532:6.6><span class=root>Mayaṁ bhoto dadāmase. </span><br><p id=ja532:7.1><span class=root>Atha vaṅge vā magadhe, </span><br><p id=ja532:7.2><span class=root>mayaṁ bhoto dadāmase; </span><br><p id=ja532:7.3><span class=root>Atha vā assakāvantī, </span><br><p id=ja532:7.4><span class=root>sumanā damma te mayaṁ. </span><br><p id=ja532:8.1><span class=root>Upaḍḍhaṁ vāpi rajjassa, </span><br><p id=ja532:8.2><span class=root>mayaṁ bhoto dadāmase; </span><br><p id=ja532:8.3><span class=root>Sace te attho rajjena, </span><br><p id=ja532:8.4><span class=root>anusāsa yadicchasi”. </span><br><p id=ja532:9.1><span class=root>“Na me atthopi rajjena, </span><br><p id=ja532:9.2><span class=root>nagarena dhanena vā; </span><br><p id=ja532:9.3><span class=root>Athopi janapadena, </span><br><p id=ja532:9.4><span class=root>attho mayhaṁ na vijjati. </span><br><p id=ja532:10.1><span class=root>Bhotova raṭṭhe vijite, </span><br><p id=ja532:10.2><span class=root>araññe atthi assamo; </span><br><p id=ja532:10.3><span class=root>Pitā mayhaṁ janettī ca, </span><br><p id=ja532:10.4><span class=root>ubho sammanti assame. </span><br><p id=ja532:11.1><span class=root>Tesāhaṁ pubbācariyesu, </span><br><p id=ja532:11.2><span class=root>Puññaṁ na labhāmi kātave; </span><br><p id=ja532:11.3><span class=root>Bhavantaṁ ajjhāvaraṁ katvā, </span><br><p id=ja532:11.4><span class=root>Soṇaṁ yācemu saṁvaraṁ”. </span><br><p id=ja532:12.1><span class=root>“Karomi te taṁ vacanaṁ, </span><br><p id=ja532:12.2><span class=root>yaṁ maṁ bhaṇasi brāhmaṇa; </span><br><p id=ja532:12.3><span class=root>Etañca kho no akkhāhi, </span><br><p id=ja532:12.4><span class=root>kīvanto hontu yācakā”. </span><br><p id=ja532:13.1><span class=root>“Parosataṁ jānapadā, </span><br><p id=ja532:13.2><span class=root>mahāsālā ca brāhmaṇā; </span><br><p id=ja532:13.3><span class=root>Ime ca khattiyā sabbe, </span><br><p id=ja532:13.4><span class=root>abhijātā yasassino; </span><br><p id=ja532:13.5><span class=root>Bhavañca rājā manojo, </span><br><p id=ja532:13.6><span class=root>alaṁ hessanti yācakā”. </span><br><p id=ja532:14.1><span class=root>“Hatthī asse ca yojentu, </span><br><p id=ja532:14.2><span class=root>rathaṁ sannayha sārathi; </span><br><p id=ja532:14.3><span class=root>Ābandhanāni gaṇhātha, </span><br><p id=ja532:14.4><span class=root>pādāsussārayaddhaje; </span><br><p id=ja532:14.5><span class=root>Assamaṁ taṁ gamissāmi, </span><br><p id=ja532:14.6><span class=root>yattha sammati kosiyo”. </span><br><p id=ja532:15.1><span class=root>Tato ca rājā pāyāsi, </span><br><p id=ja532:15.2><span class=root>senāya caturaṅginī; </span><br><p id=ja532:15.3><span class=root>Agamā assamaṁ rammaṁ, </span><br><p id=ja532:15.4><span class=root>yattha sammati kosiyo. </span><br><p id=ja532:16.1><span class=root>“Kassa kādambayo kājo, </span><br><p id=ja532:16.2><span class=root>vehāsaṁ caturaṅgulaṁ; </span><br><p id=ja532:16.3><span class=root>Aṁsaṁ asamphusaṁ eti, </span><br><p id=ja532:16.4><span class=root>udahārāya gacchato”. </span><br><p id=ja532:17.1><span class=root>“Ahaṁ soṇo mahārāja, </span><br><p id=ja532:17.2><span class=root>tāpaso sahitabbato; </span><br><p id=ja532:17.3><span class=root>Bharāmi mātāpitaro, </span><br><p id=ja532:17.4><span class=root>rattindivamatandito. </span><br><p id=ja532:18.1><span class=root>Vane phalañca mūlañca, </span><br><p id=ja532:18.2><span class=root>āharitvā disampati; </span><br><p id=ja532:18.3><span class=root>Posemi mātāpitaro, </span><br><p id=ja532:18.4><span class=root>pubbe katamanussaraṁ”. </span><br><p id=ja532:19.1><span class=root>“Icchāma assamaṁ gantuṁ, </span><br><p id=ja532:19.2><span class=root>yattha sammati kosiyo; </span><br><p id=ja532:19.3><span class=root>Maggaṁ no soṇa akkhāhi, </span><br><p id=ja532:19.4><span class=root>yena gacchemu assamaṁ”. </span><br><p id=ja532:20.1><span class=root>“Ayaṁ ekapadī rāja, </span><br><p id=ja532:20.2><span class=root>yenetaṁ meghasannibhaṁ; </span><br><p id=ja532:20.3><span class=root>Koviḷārehi sañchannaṁ, </span><br><p id=ja532:20.4><span class=root>ettha sammati kosiyo”. </span><br><p id=ja532:21.1><span class=root>Idaṁ vatvāna pakkāmi, </span><br><p id=ja532:21.2><span class=root>taramāno mahāisi; </span><br><p id=ja532:21.3><span class=root>Vehāse antalikkhasmiṁ, </span><br><p id=ja532:21.4><span class=root>anusāsitvāna khattiye. </span><br><p id=ja532:22.1><span class=root>Assamaṁ parimajjitvā, </span><br><p id=ja532:22.2><span class=root>paññāpetvāna āsanaṁ; </span><br><p id=ja532:22.3><span class=root>Paṇṇasālaṁ pavisitvā, </span><br><p id=ja532:22.4><span class=root>pitaraṁ paṭibodhayi. </span><br><p id=ja532:23.1><span class=root>“Ime āyanti rājāno, </span><br><p id=ja532:23.2><span class=root>abhijātā yasassino; </span><br><p id=ja532:23.3><span class=root>Assamā nikkhamitvāna, </span><br><p id=ja532:23.4><span class=root>nisīda tvaṁ mahāise”. </span><br><p id=ja532:24.1><span class=root>Tassa taṁ vacanaṁ sutvā, </span><br><p id=ja532:24.2><span class=root>taramāno mahāisi; </span><br><p id=ja532:24.3><span class=root>Assamā nikkhamitvāna, </span><br><p id=ja532:24.4><span class=root>sadvāramhi upāvisi. </span><br><p id=ja532:25.1><span class=root>Tañca disvāna āyantaṁ, </span><br><p id=ja532:25.2><span class=root>jalantaṁriva tejasā; </span><br><p id=ja532:25.3><span class=root>Khatyasaṅghaparibyūḷhaṁ, </span><br><p id=ja532:25.4><span class=root>kosiyo etadabravi. </span><br><p id=ja532:26.1><span class=root>Kassa bherī mudiṅgā ca, </span><br><p id=ja532:26.2><span class=root>saṅkhā paṇavadindimā; </span><br><p id=ja532:26.3><span class=root>Purato paṭipannāni, </span><br><p id=ja532:26.4><span class=root>hāsayantā rathesabhaṁ. </span><br><p id=ja532:27.1><span class=root>Kassa kañcanapaṭṭena, </span><br><p id=ja532:27.2><span class=root>puthunā vijjuvaṇṇinā; </span><br><p id=ja532:27.3><span class=root>Yuvā kalāpasannaddho, </span><br><p id=ja532:27.4><span class=root>ko eti siriyā jalaṁ. </span><br><p id=ja532:28.1><span class=root>Ukkāmukhapahaṭṭhaṁva, </span><br><p id=ja532:28.2><span class=root>khadiraṅgārasannibhaṁ; </span><br><p id=ja532:28.3><span class=root>Mukhañca rucirā bhāti, </span><br><p id=ja532:28.4><span class=root>ko eti siriyā jalaṁ. </span><br><p id=ja532:29.1><span class=root>Kassa paggahitaṁ chattaṁ, </span><br><p id=ja532:29.2><span class=root>sasalākaṁ manoramaṁ; </span><br><p id=ja532:29.3><span class=root>Ādiccaraṁsāvaraṇaṁ, </span><br><p id=ja532:29.4><span class=root>ko eti siriyā jalaṁ. </span><br><p id=ja532:30.1><span class=root>Kassa aṅgaṁ pariggayha, </span><br><p id=ja532:30.2><span class=root>vāḷabījanimuttamaṁ; </span><br><p id=ja532:30.3><span class=root>Caranti varapuññassa, </span><br><p id=ja532:30.4><span class=root>hatthikkhandhena āyato. </span><br><p id=ja532:31.1><span class=root>Kassa setāni chattāni, </span><br><p id=ja532:31.2><span class=root>ājānīyā ca vammitā; </span><br><p id=ja532:31.3><span class=root>Samantā parikīrenti, </span><br><p id=ja532:31.4><span class=root>ko eti siriyā jalaṁ. </span><br><p id=ja532:32.1><span class=root>Kassa ekasataṁ khatyā, </span><br><p id=ja532:32.2><span class=root>anuyantā yasassino; </span><br><p id=ja532:32.3><span class=root>Samantānupariyanti, </span><br><p id=ja532:32.4><span class=root>ko eti siriyā jalaṁ. </span><br><p id=ja532:33.1><span class=root>Hatthi assaratha patti, </span><br><p id=ja532:33.2><span class=root>senā ca caturaṅginī; </span><br><p id=ja532:33.3><span class=root>Samantānupariyanti, </span><br><p id=ja532:33.4><span class=root>ko eti siriyā jalaṁ. </span><br><p id=ja532:34.1><span class=root>Kassesā mahatī senā, </span><br><p id=ja532:34.2><span class=root>piṭṭhito anuvattati; </span><br><p id=ja532:34.3><span class=root>Akkhobhaṇī apariyantā, </span><br><p id=ja532:34.4><span class=root>sāgarasseva ūmiyo. </span><br><p id=ja532:35.1><span class=root>Rājābhirājā manojo, </span><br><p id=ja532:35.2><span class=root>indova jayataṁ pati; </span><br><p id=ja532:35.3><span class=root>Nandassajjhāvaraṁ eti, </span><br><p id=ja532:35.4><span class=root>assamaṁ brahmacārinaṁ. </span><br><p id=ja532:36.1><span class=root>Tassesā mahatī senā, </span><br><p id=ja532:36.2><span class=root>piṭṭhito anuvattati; </span><br><p id=ja532:36.3><span class=root>Akkhobhaṇī apariyantā, </span><br><p id=ja532:36.4><span class=root>sāgarasseva ūmiyo. </span><br><p id=ja532:37.1><span class=root>Anulittā candanena, </span><br><p id=ja532:37.2><span class=root>kāsikuttamadhārino; </span><br><p id=ja532:37.3><span class=root>Sabbe pañjalikā hutvā, </span><br><p id=ja532:37.4><span class=root>isīnaṁ ajjhupāgamuṁ. </span><br><p id=ja532:38.1><span class=root>“Kacci nu bhoto kusalaṁ, </span><br><p id=ja532:38.2><span class=root>kacci bhoto anāmayaṁ; </span><br><p id=ja532:38.3><span class=root>Kacci uñchena yāpetha, </span><br><p id=ja532:38.4><span class=root>kacci mūlaphalā bahū. </span><br><p id=ja532:39.1><span class=root>Kacci ḍaṁsā makasā ca, </span><br><p id=ja532:39.2><span class=root>appameva sarīsapā; </span><br><p id=ja532:39.3><span class=root>Vane vāḷamigākiṇṇe, </span><br><p id=ja532:39.4><span class=root>kacci hiṁsā na vijjati”. </span><br><p id=ja532:40.1><span class=root>“Kusalañceva no rāja, </span><br><p id=ja532:40.2><span class=root>atho rāja anāmayaṁ; </span><br><p id=ja532:40.3><span class=root>Atho uñchena yāpema, </span><br><p id=ja532:40.4><span class=root>atho mūlaphalā bahū. </span><br><p id=ja532:41.1><span class=root>Atho ḍaṁsā makasā ca, </span><br><p id=ja532:41.2><span class=root>appameva sarīsapā; </span><br><p id=ja532:41.3><span class=root>Vane vāḷamigākiṇṇe, </span><br><p id=ja532:41.4><span class=root>hiṁsā mayhaṁ na vijjati. </span><br><p id=ja532:42.1><span class=root>Bahūni vassapūgāni, </span><br><p id=ja532:42.2><span class=root>assame sammataṁ idha; </span><br><p id=ja532:42.3><span class=root>Nābhijānāmi uppannaṁ, </span><br><p id=ja532:42.4><span class=root>ābādhaṁ amanoramaṁ. </span><br><p id=ja532:43.1><span class=root>Svāgataṁ te mahārāja, </span><br><p id=ja532:43.2><span class=root>atho te adurāgataṁ; </span><br><p id=ja532:43.3><span class=root>Issarosi anuppatto, </span><br><p id=ja532:43.4><span class=root>yaṁ idhatthi pavedaya. </span><br><p id=ja532:44.1><span class=root>Tindukāni piyālāni, </span><br><p id=ja532:44.2><span class=root>madhuke kāsumāriyo; </span><br><p id=ja532:44.3><span class=root>Phalāni khuddakappāni, </span><br><p id=ja532:44.4><span class=root>bhuñja rāja varaṁ varaṁ. </span><br><p id=ja532:45.1><span class=root>Idampi pānīyaṁ sītaṁ, </span><br><p id=ja532:45.2><span class=root>ābhataṁ girigabbharā; </span><br><p id=ja532:45.3><span class=root>Tato piva mahārāja, </span><br><p id=ja532:45.4><span class=root>sace tvaṁ abhikaṅkhasi”. </span><br><p id=ja532:46.1><span class=root>“Paṭiggahitaṁ yaṁ dinnaṁ, </span><br><p id=ja532:46.2><span class=root>sabbassa agghiyaṁ kataṁ; </span><br><p id=ja532:46.3><span class=root>Nandassāpi nisāmetha, </span><br><p id=ja532:46.4><span class=root>vacanaṁ so pavakkhati. </span><br><p id=ja532:47.1><span class=root>Ajjhāvaramhā nandassa, </span><br><p id=ja532:47.2><span class=root>bhoto santikamāgatā; </span><br><p id=ja532:47.3><span class=root>Suṇātu bhavaṁ vacanaṁ, </span><br><p id=ja532:47.4><span class=root>nandassa parisāya ca”. </span><br><p id=ja532:48.1><span class=root>“Parosataṁ jānapadā, </span><br><p id=ja532:48.2><span class=root>mahāsālā ca brāhmaṇā; </span><br><p id=ja532:48.3><span class=root>Ime ca khattiyā sabbe, </span><br><p id=ja532:48.4><span class=root>abhijātā yasassino; </span><br><p id=ja532:48.5><span class=root>Bhavañca rājā manojo, </span><br><p id=ja532:48.6><span class=root>anumaññantu me vaco. </span><br><p id=ja532:49.1><span class=root>Ye ca santi samītāro, </span><br><p id=ja532:49.2><span class=root>yakkhāni idha massame; </span><br><p id=ja532:49.3><span class=root>Araññe bhūtabhabyāni, </span><br><p id=ja532:49.4><span class=root>suṇantu vacanaṁ mama. </span><br><p id=ja532:50.1><span class=root>Namo katvāna bhūtānaṁ, </span><br><p id=ja532:50.2><span class=root>isiṁ vakkhāmi subbataṁ; </span><br><p id=ja532:50.3><span class=root>So tyāhaṁ dakkhiṇā bāhu, </span><br><p id=ja532:50.4><span class=root>tava kosiya sammato. </span><br><p id=ja532:51.1><span class=root>Pitaraṁ me janettiñca, </span><br><p id=ja532:51.2><span class=root>bhattukāmassa me sato; </span><br><p id=ja532:51.3><span class=root>Vīra puññamidaṁ ṭhānaṁ, </span><br><p id=ja532:51.4><span class=root>mā maṁ kosiya vāraya. </span><br><p id=ja532:52.1><span class=root>Sabbhi hetaṁ upaññātaṁ, </span><br><p id=ja532:52.2><span class=root>mametaṁ upanissaja; </span><br><p id=ja532:52.3><span class=root>Uṭṭhānapāricariyāya, </span><br><p id=ja532:52.4><span class=root>dīgharattaṁ tayā kataṁ; </span><br><p id=ja532:52.5><span class=root>Mātāpitūsu puññāni, </span><br><p id=ja532:52.6><span class=root>mama lokadado bhava. </span><br><p id=ja532:53.1><span class=root>Tatheva santi manujā, </span><br><p id=ja532:53.2><span class=root>dhamme dhammapadaṁ vidū; </span><br><p id=ja532:53.3><span class=root>Maggo saggassa lokassa, </span><br><p id=ja532:53.4><span class=root>yathā jānāsi tvaṁ ise. </span><br><p id=ja532:54.1><span class=root>Uṭṭhānapāricariyāya, </span><br><p id=ja532:54.2><span class=root>mātāpitusukhāvahaṁ; </span><br><p id=ja532:54.3><span class=root>Taṁ maṁ puññā nivāreti, </span><br><p id=ja532:54.4><span class=root>ariyamaggāvaro naro”. </span><br><p id=ja532:55.1><span class=root>“Suṇantu bhonto vacanaṁ, </span><br><p id=ja532:55.2><span class=root>bhāturajjhāvarā mama; </span><br><p id=ja532:55.3><span class=root>Kulavaṁsaṁ mahārāja, </span><br><p id=ja532:55.4><span class=root>porāṇaṁ parihāpayaṁ; </span><br><p id=ja532:55.5><span class=root>Adhammacārī jeṭṭhesu, </span><br><p id=ja532:55.6><span class=root>nirayaṁ sopapajjati. </span><br><p id=ja532:56.1><span class=root>Ye ca dhammassa kusalā, </span><br><p id=ja532:56.2><span class=root>porāṇassa disampati; </span><br><p id=ja532:56.3><span class=root>Cārittena ca sampannā, </span><br><p id=ja532:56.4><span class=root>na te gacchanti duggatiṁ. </span><br><p id=ja532:57.1><span class=root>Mātā pitā ca bhātā ca, </span><br><p id=ja532:57.2><span class=root>bhaginī ñātibandhavā; </span><br><p id=ja532:57.3><span class=root>Sabbe jeṭṭhassa te bhārā, </span><br><p id=ja532:57.4><span class=root>evaṁ jānāhi bhāradha. </span><br><p id=ja532:58.1><span class=root>Ādiyitvā garuṁ bhāraṁ, </span><br><p id=ja532:58.2><span class=root>nāviko viya ussahe; </span><br><p id=ja532:58.3><span class=root>Dhammañca nappamajjāmi, </span><br><p id=ja532:58.4><span class=root>jeṭṭho casmi rathesabha”. </span><br><p id=ja532:59.1><span class=root>“Adhigamā tame ñāṇaṁ, </span><br><p id=ja532:59.2><span class=root>Jālaṁva jātavedato; </span><br><p id=ja532:59.3><span class=root>Evameva no bhavaṁ dhammaṁ, </span><br><p id=ja532:59.4><span class=root>Kosiyo pavidaṁsayi. </span><br><p id=ja532:60.1><span class=root>Yathā udayamādicco, </span><br><p id=ja532:60.2><span class=root>Vāsudevo pabhaṅkaro; </span><br><p id=ja532:60.3><span class=root>Pāṇīnaṁ pavidaṁseti, </span><br><p id=ja532:60.4><span class=root>Rūpaṁ kalyāṇapāpakaṁ; </span><br><p id=ja532:60.5><span class=root>Evameva no bhavaṁ dhammaṁ, </span><br><p id=ja532:60.6><span class=root>Kosiyo pavidaṁsayi”. </span><br><p id=ja532:61.1><span class=root>“Evaṁ me yācamānassa, </span><br><p id=ja532:61.2><span class=root>añjaliṁ nāvabujjhatha; </span><br><p id=ja532:61.3><span class=root>Tava paddhacaro hessaṁ, </span><br><p id=ja532:61.4><span class=root>vuṭṭhito paricārako”. </span><br><p id=ja532:62.1><span class=root>“Addhā nanda vijānāsi, </span><br><p id=ja532:62.2><span class=root>Saddhammaṁ sabbhi desitaṁ; </span><br><p id=ja532:62.3><span class=root>Ariyo ariyasamācāro, </span><br><p id=ja532:62.4><span class=root>Bāḷhaṁ tvaṁ mama ruccasi. </span><br><p id=ja532:63.1><span class=root>Bhavantaṁ vadāmi bhotiñca, </span><br><p id=ja532:63.2><span class=root>suṇātha vacanaṁ mama; </span><br><p id=ja532:63.3><span class=root>Nāyaṁ bhāro bhāramato, </span><br><p id=ja532:63.4><span class=root>ahu mayhaṁ kudācanaṁ. </span><br><p id=ja532:64.1><span class=root>Taṁ maṁ upaṭṭhitaṁ santaṁ, </span><br><p id=ja532:64.2><span class=root>mātāpitusukhāvahaṁ; </span><br><p id=ja532:64.3><span class=root>Nando ajjhāvaraṁ katvā, </span><br><p id=ja532:64.4><span class=root>upaṭṭhānāya yācati. </span><br><p id=ja532:65.1><span class=root>Yo ve icchati kāmena, </span><br><p id=ja532:65.2><span class=root>santānaṁ brahmacārinaṁ; </span><br><p id=ja532:65.3><span class=root>Nandaṁ vo varatha eko, </span><br><p id=ja532:65.4><span class=root>kaṁ nando upatiṭṭhatu”. </span><br><p id=ja532:66.1><span class=root>“Tayā tāta anuññātā, </span><br><p id=ja532:66.2><span class=root>soṇa taṁ nissitā mayaṁ; </span><br><p id=ja532:66.3><span class=root>Upaghātuṁ labhe nandaṁ, </span><br><p id=ja532:66.4><span class=root>muddhani brahmacārinaṁ. </span><br><p id=ja532:67.1><span class=root>Assatthasseva taruṇaṁ, </span><br><p id=ja532:67.2><span class=root>pavāḷaṁ māluteritaṁ; </span><br><p id=ja532:67.3><span class=root>Cirassaṁ nandaṁ disvāna, </span><br><p id=ja532:67.4><span class=root>hadayaṁ me pavedhati. </span><br><p id=ja532:68.1><span class=root>Yadā suttāpi supine, </span><br><p id=ja532:68.2><span class=root>nandaṁ passāmi āgataṁ; </span><br><p id=ja532:68.3><span class=root>Udaggā sumanā homi, </span><br><p id=ja532:68.4><span class=root>nando no āgato ayaṁ. </span><br><p id=ja532:69.1><span class=root>Yadā ca paṭibujjhitvā, </span><br><p id=ja532:69.2><span class=root>nandaṁ passāmi nāgataṁ; </span><br><p id=ja532:69.3><span class=root>Bhiyyo āvisatī soko, </span><br><p id=ja532:69.4><span class=root>domanassañcanappakaṁ. </span><br><p id=ja532:70.1><span class=root>Sāhaṁ ajja cirassampi, </span><br><p id=ja532:70.2><span class=root>nandaṁ passāmi āgataṁ; </span><br><p id=ja532:70.3><span class=root>Bhattucca mayhañca piyo, </span><br><p id=ja532:70.4><span class=root>nando no pāvisī gharaṁ. </span><br><p id=ja532:71.1><span class=root>Pitupi nando suppiyo, </span><br><p id=ja532:71.2><span class=root>Yaṁ nando nappavase gharā; </span><br><p id=ja532:71.3><span class=root>Labhatū tāta nando taṁ, </span><br><p id=ja532:71.4><span class=root>Maṁ nando upatiṭṭhatu”. </span><br><p id=ja532:72.1><span class=root>“Anukampikā patiṭṭhā ca, </span><br><p id=ja532:72.2><span class=root>pubbe rasadadī ca no; </span><br><p id=ja532:72.3><span class=root>Maggo saggassa lokassa, </span><br><p id=ja532:72.4><span class=root>mātā taṁ varate ise. </span><br><p id=ja532:73.1><span class=root>Pubbe rasadadī gottī, </span><br><p id=ja532:73.2><span class=root>mātā puññūpasaṁhitā; </span><br><p id=ja532:73.3><span class=root>Maggo saggassa lokassa, </span><br><p id=ja532:73.4><span class=root>mātā taṁ varate ise”. </span><br><p id=ja532:74.1><span class=root>“Ākaṅkhamānā puttaphalaṁ, </span><br><p id=ja532:74.2><span class=root>devatāya namassati; </span><br><p id=ja532:74.3><span class=root>Nakkhattāni ca pucchati, </span><br><p id=ja532:74.4><span class=root>utusaṁvaccharāni ca. </span><br><p id=ja532:75.1><span class=root>Tassā utumhi nhātāya, </span><br><p id=ja532:75.2><span class=root>hoti gabbhassa vokkamo; </span><br><p id=ja532:75.3><span class=root>Tena dohaḷinī hoti, </span><br><p id=ja532:75.4><span class=root>suhadā tena vuccati. </span><br><p id=ja532:76.1><span class=root>Saṁvaccharaṁ vā ūnaṁ vā, </span><br><p id=ja532:76.2><span class=root>pariharitvā vijāyati; </span><br><p id=ja532:76.3><span class=root>Tena sā janayantīti, </span><br><p id=ja532:76.4><span class=root>janetti tena vuccati. </span><br><p id=ja532:77.1><span class=root>Thanakhīrena gītena, </span><br><p id=ja532:77.2><span class=root>aṅgapāvuraṇena ca; </span><br><p id=ja532:77.3><span class=root>Rodantaṁ puttaṁ toseti, </span><br><p id=ja532:77.4><span class=root>tosentī tena vuccati. </span><br><p id=ja532:78.1><span class=root>Tato vātātape ghore, </span><br><p id=ja532:78.2><span class=root>mamaṁ katvā udikkhati; </span><br><p id=ja532:78.3><span class=root>Dārakaṁ appajānantaṁ, </span><br><p id=ja532:78.4><span class=root>posentī tena vuccati. </span><br><p id=ja532:79.1><span class=root>Yañca mātudhanaṁ hoti, </span><br><p id=ja532:79.2><span class=root>yañca hoti pituddhanaṁ; </span><br><p id=ja532:79.3><span class=root>Ubhayampetassa gopeti, </span><br><p id=ja532:79.4><span class=root>api puttassa no siyā. </span><br><p id=ja532:80.1><span class=root>Evaṁ putta aduṁ putta, </span><br><p id=ja532:80.2><span class=root>iti mātā vihaññati; </span><br><p id=ja532:80.3><span class=root>Pamattaṁ paradāresu, </span><br><p id=ja532:80.4><span class=root>nisīthe pattayobbane; </span><br><p id=ja532:80.5><span class=root>Sāyaṁ puttaṁ anāyantaṁ, </span><br><p id=ja532:80.6><span class=root>iti mātā vihaññati. </span><br><p id=ja532:81.1><span class=root>Evaṁ kicchā bhato poso, </span><br><p id=ja532:81.2><span class=root>mātu aparicārako; </span><br><p id=ja532:81.3><span class=root>Mātari micchā caritvāna, </span><br><p id=ja532:81.4><span class=root>nirayaṁ sopapajjati. </span><br><p id=ja532:82.1><span class=root>Evaṁ kicchā bhato poso, </span><br><p id=ja532:82.2><span class=root>pitu aparicārako; </span><br><p id=ja532:82.3><span class=root>Pitari micchā caritvāna, </span><br><p id=ja532:82.4><span class=root>nirayaṁ sopapajjati. </span><br><p id=ja532:83.1><span class=root>Dhanāpi dhanakāmānaṁ, </span><br><p id=ja532:83.2><span class=root>Nassati iti me sutaṁ; </span><br><p id=ja532:83.3><span class=root>Mātaraṁ aparicaritvāna, </span><br><p id=ja532:83.4><span class=root>Kicchaṁ vā so nigacchati. </span><br><p id=ja532:84.1><span class=root>Dhanāpi dhanakāmānaṁ, </span><br><p id=ja532:84.2><span class=root>Nassati iti me sutaṁ; </span><br><p id=ja532:84.3><span class=root>Pitaraṁ aparicaritvāna, </span><br><p id=ja532:84.4><span class=root>Kicchaṁ vā so nigacchati. </span><br><p id=ja532:85.1><span class=root>Ānando ca pamodo ca, </span><br><p id=ja532:85.2><span class=root>sadā hasitakīḷitaṁ; </span><br><p id=ja532:85.3><span class=root>Mātaraṁ paricaritvāna, </span><br><p id=ja532:85.4><span class=root>labbhametaṁ vijānato. </span><br><p id=ja532:86.1><span class=root>Ānando ca pamodo ca, </span><br><p id=ja532:86.2><span class=root>sadā hasitakīḷitaṁ; </span><br><p id=ja532:86.3><span class=root>Pitaraṁ paricaritvāna, </span><br><p id=ja532:86.4><span class=root>labbhametaṁ vijānato. </span><br><p id=ja532:87.1><span class=root>Dānañca piyavācā ca, </span><br><p id=ja532:87.2><span class=root>atthacariyā ca yā idha; </span><br><p id=ja532:87.3><span class=root>Samānattatā ca dhammesu, </span><br><p id=ja532:87.4><span class=root>tattha tattha yathārahaṁ; </span><br><p id=ja532:87.5><span class=root>Ete kho saṅgahā loke, </span><br><p id=ja532:87.6><span class=root>rathassāṇīva yāyato. </span><br><p id=ja532:88.1><span class=root>Ete ca saṅgahā nāssu, </span><br><p id=ja532:88.2><span class=root>na mātā puttakāraṇā; </span><br><p id=ja532:88.3><span class=root>Labhetha mānaṁ pūjaṁ vā, </span><br><p id=ja532:88.4><span class=root>pitā vā puttakāraṇā. </span><br><p id=ja532:89.1><span class=root>Yasmā ca saṅgahā ete, </span><br><p id=ja532:89.2><span class=root>sammapekkhanti paṇḍitā; </span><br><p id=ja532:89.3><span class=root>Tasmā mahattaṁ papponti, </span><br><p id=ja532:89.4><span class=root>pāsaṁsā ca bhavanti te. </span><br><p id=ja532:90.1><span class=root>Brahmāti mātāpitaro, </span><br><p id=ja532:90.2><span class=root>pubbācariyāti vuccare; </span><br><p id=ja532:90.3><span class=root>Āhuneyyā ca puttānaṁ, </span><br><p id=ja532:90.4><span class=root>pajāya anukampakā. </span><br><p id=ja532:91.1><span class=root>Tasmā hi ne namasseyya, </span><br><p id=ja532:91.2><span class=root>sakkareyya ca paṇḍito; </span><br><p id=ja532:91.3><span class=root>Annena atho pānena, </span><br><p id=ja532:91.4><span class=root>vatthena sayanena ca; </span><br><p id=ja532:91.5><span class=root>Ucchādanena nhāpanena, </span><br><p id=ja532:91.6><span class=root>pādānaṁ dhovanena ca. </span><br><p id=ja532:92.1><span class=root>Tāya naṁ pāricariyāya, </span><br><p id=ja532:92.2><span class=root>Mātāpitūsu paṇḍitā; </span><br><p id=ja532:92.3><span class=root>Idheva naṁ pasaṁsanti, </span><br><p id=ja532:92.4><span class=root>Pecca sagge pamodatī”ti. </span><br><p id=ja532:93.1><span class=root>Soṇanandajātakaṁ dutiyaṁ. </span><br><p id=ja532:94.1><span class=root>Sattatinipātaṁ niṭṭhitaṁ. </span><br><p id=ja532:95.1><span class=root>Tassuddānaṁ </span><br><p id=ja532:96.1><span class=root>Atha sattatimamhi nipātavare, </span><br><p id=ja532:96.2><span class=root>Sabhāvantu kusāvatirājavaro; </span><br><p id=ja532:96.3><span class=root>Atha soṇasunandavaro ca puna, </span><br><p id=ja532:96.4><span class=root>Abhivāsitasattatimamhi suteti. </span><br></main><footer class="container footer"><small><a href=/about/>Contact info</a></small></footer>