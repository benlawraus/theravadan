<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0384.html>Previous</a><a href=/canon/en/pli/ms/sutta/kn/ja/ja0386.html>Next</a></div><p id=ja385:0.1><span class=root>Jātaka </span><br><p id=ja385:0.2><span class=root>Chakkanipāta </span><br><p id=ja385:0.3><span class=root>Avāriyavagga </span><br><p id=ja385:0.4><span class="root big-bold">10. Nandiyamigarājajātaka </span><br><p id=ja385:1.1><span class=root>“Sace brāhmaṇa gacchesi, </span><br><p id=ja385:1.2><span class=root>sākete ajjunaṁ vanaṁ; </span><br><p id=ja385:1.3><span class=root>Vajjāsi nandiyaṁ nāma, </span><br><p id=ja385:1.4><span class=root>puttaṁ asmākamorasaṁ; </span><br><p id=ja385:1.5><span class=root>Mātā pitā ca te vuddhā, </span><br><p id=ja385:1.6><span class=root>te taṁ icchanti passituṁ”. </span><br><p id=ja385:2.1><span class=root>“Bhuttā mayā nivāpāni, </span><br><p id=ja385:2.2><span class=root>Rājino pānabhojanaṁ; </span><br><p id=ja385:2.3><span class=root>Taṁ rājapiṇḍaṁ avabhottuṁ, </span><br><p id=ja385:2.4><span class=root>Nāhaṁ brāhmaṇa mussahe”. </span><br><p id=ja385:3.1><span class=root>“Odahissāmahaṁ passaṁ, </span><br><p id=ja385:3.2><span class=root>khurappānissa rājino; </span><br><p id=ja385:3.3><span class=root>Tadāhaṁ sukhito mutto, </span><br><p id=ja385:3.4><span class=root>api passeyya mātaraṁ. </span><br><p id=ja385:4.1><span class=root>Migarājā pure āsiṁ, </span><br><p id=ja385:4.2><span class=root>kosalassa niketane; </span><br><p id=ja385:4.3><span class=root>Nandiyo nāma nāmena, </span><br><p id=ja385:4.4><span class=root>abhirūpo catuppado. </span><br><p id=ja385:5.1><span class=root>Taṁ maṁ vadhitumāgacchi, </span><br><p id=ja385:5.2><span class=root>dāyasmiṁ ajjune vane; </span><br><p id=ja385:5.3><span class=root>Dhanuṁ advejjhaṁ katvāna, </span><br><p id=ja385:5.4><span class=root>usuṁ sannayha kosalo. </span><br><p id=ja385:6.1><span class=root>Tassāhaṁ odahiṁ passaṁ, </span><br><p id=ja385:6.2><span class=root>khurappānissa rājino; </span><br><p id=ja385:6.3><span class=root>Tadāhaṁ sukhito mutto, </span><br><p id=ja385:6.4><span class=root>mātaraṁ daṭṭhumāgato”ti. </span><br><p id=ja385:7.1><span class=root>Nandiyamigarājajātakaṁ dasamaṁ. </span><br><p id=ja385:7.2><span class=root>Avāriyavaggo paṭhamo. </span><br><p id=ja385:8.1><span class=root>Tassuddānaṁ </span><br><p id=ja385:9.1><span class=root>Atha kujjharathesabha ketuvaro, </span><br><p id=ja385:9.2><span class=root>Sadarīmukha neru latā ca puna; </span><br><p id=ja385:9.3><span class=root>Apananda sirī ca sucittavaro, </span><br><p id=ja385:9.4><span class=root>Atha dhammika nandimigena dasāti. </span><br></main><footer class="container footer"><small><a href=/about/>Contact info</a></small></footer>