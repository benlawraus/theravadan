<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0459.html>Previous</a><a href=/canon/en/pli/ms/sutta/kn/ja/ja0461.html>Next</a></div><p id=ja460:0.1><span class=root>Jātaka </span><br><p id=ja460:0.2><span class=root>Ekādasakanipāta </span><br><p id=ja460:0.3><span class=root>Mātuposakavagga </span><br><p id=ja460:0.4><span class="root big-bold">6. Yudhañcayajātaka </span><br><p id=ja460:1.1><span class=root>“Mittāmaccaparibyūḷhaṁ, </span><br><p id=ja460:1.2><span class=root>ahaṁ vande rathesabhaṁ; </span><br><p id=ja460:1.3><span class=root>Pabbajissāmahaṁ rāja, </span><br><p id=ja460:1.4><span class=root>taṁ devo anumaññatu”. </span><br><p id=ja460:2.1><span class=root>“Sace te ūnaṁ kāmehi, </span><br><p id=ja460:2.2><span class=root>ahaṁ paripūrayāmi te; </span><br><p id=ja460:2.3><span class=root>Yo taṁ hiṁsati vāremi, </span><br><p id=ja460:2.4><span class=root>mā pabbaja yudhañcaya”. </span><br><p id=ja460:3.1><span class=root>“Na matthi ūnaṁ kāmehi, </span><br><p id=ja460:3.2><span class=root>hiṁsitā me na vijjati; </span><br><p id=ja460:3.3><span class=root>Dīpañca kātumicchāmi, </span><br><p id=ja460:3.4><span class=root>yaṁ jarā nābhikīrati”. </span><br><p id=ja460:4.1><span class=root>“Putto vā pitaraṁ yāce, </span><br><p id=ja460:4.2><span class=root>pitā vā puttamorasaṁ; </span><br><p id=ja460:4.3><span class=root>Negamo taṁ yāce tāta, </span><br><p id=ja460:4.4><span class=root>mā pabbaja yudhañcaya”. </span><br><p id=ja460:5.1><span class=root>“Mā maṁ deva nivārehi, </span><br><p id=ja460:5.2><span class=root>pabbajantaṁ rathesabha; </span><br><p id=ja460:5.3><span class=root>Māhaṁ kāmehi sammatto, </span><br><p id=ja460:5.4><span class=root>jarāya vasamanvagū”. </span><br><p id=ja460:6.1><span class=root>“Ahaṁ taṁ tāta yācāmi, </span><br><p id=ja460:6.2><span class=root>ahaṁ putta nivāraye; </span><br><p id=ja460:6.3><span class=root>Ciraṁ taṁ daṭṭhumicchāmi, </span><br><p id=ja460:6.4><span class=root>mā pabbaja yudhañcaya”. </span><br><p id=ja460:7.1><span class=root>“Ussāvova tiṇaggamhi, </span><br><p id=ja460:7.2><span class=root>sūriyuggamanaṁ pati; </span><br><p id=ja460:7.3><span class=root>Evamāyu manussānaṁ, </span><br><p id=ja460:7.4><span class=root>mā maṁ amma nivāraya”. </span><br><p id=ja460:8.1><span class=root>“Taramāno imaṁ yānaṁ, </span><br><p id=ja460:8.2><span class=root>āropetu rathesabha; </span><br><p id=ja460:8.3><span class=root>Mā me mātā tarantassa, </span><br><p id=ja460:8.4><span class=root>antarāyakarā ahu”. </span><br><p id=ja460:9.1><span class=root>“Abhidhāvatha bhaddante, </span><br><p id=ja460:9.2><span class=root>suññaṁ hessati rammakaṁ; </span><br><p id=ja460:9.3><span class=root>Yudhañcayo anuññāto, </span><br><p id=ja460:9.4><span class=root>sabbadattena rājinā. </span><br><p id=ja460:10.1><span class=root>Yohu seṭṭho sahassassa, </span><br><p id=ja460:10.2><span class=root>yuvā kañcanasannibho; </span><br><p id=ja460:10.3><span class=root>Soyaṁ kumāro pabbajito, </span><br><p id=ja460:10.4><span class=root>kāsāyavasano balī”. </span><br><p id=ja460:11.1><span class=root>“Ubho kumārā pabbajitā, </span><br><p id=ja460:11.2><span class=root>yudhañcayo yudhiṭṭhilo; </span><br><p id=ja460:11.3><span class=root>Pahāya mātāpitaro, </span><br><p id=ja460:11.4><span class=root>saṅgaṁ chetvāna maccuno”ti. </span><br><p id=ja460:12.1><span class=root>Yudhañcayajātakaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>