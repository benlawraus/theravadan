<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0430.html>Previous</a><a href=/canon/en/pli/ms/sutta/kn/ja/ja0432.html>Next</a></div><p><div class=verse-container id=ja431:0.1><span>Jātaka </span></div><p><div class=verse-container id=ja431:0.2><span>Navakanipāta </span></div><p><div class=verse-container id=ja431:0.3><span>Gijjhavagga </span></div><p><div class=verse-container id=ja431:0.4><span class=big-bold>5. Haritacajātaka </span></div><p><div class=verse-container id=ja431:1.1><span>“Sutaṁ metaṁ mahābrahme, </span></div><p><div class=verse-container id=ja431:1.2><span>kāme bhuñjati hārito; </span></div><p><div class=verse-container id=ja431:1.3><span>Kaccetaṁ vacanaṁ tucchaṁ, </span></div><p><div class=verse-container id=ja431:1.4><span>kacci suddho iriyyasi”. </span></div><p><div class=verse-container id=ja431:2.1><span>“Evametaṁ mahārāja, </span></div><p><div class=verse-container id=ja431:2.2><span>yathā te vacanaṁ sutaṁ; </span></div><p><div class=verse-container id=ja431:2.3><span>Kummaggaṁ paṭipannosmi, </span></div><p><div class=verse-container id=ja431:2.4><span>mohaneyyesu mucchito”. </span></div><p><div class=verse-container id=ja431:3.1><span>“Adu paññā kimatthiyā, </span></div><p><div class=verse-container id=ja431:3.2><span>nipuṇā sādhucintinī; </span></div><p><div class=verse-container id=ja431:3.3><span>Yāya uppatitaṁ rāgaṁ, </span></div><p><div class=verse-container id=ja431:3.4><span>kiṁ mano na vinodaye”. </span></div><p><div class=verse-container id=ja431:4.1><span>“Cattārome mahārāja, </span></div><p><div class=verse-container id=ja431:4.2><span>loke atibalā bhusā; </span></div><p><div class=verse-container id=ja431:4.3><span>Rāgo doso mado moho, </span></div><p><div class=verse-container id=ja431:4.4><span>yattha paññā na gādhati”. </span></div><p><div class=verse-container id=ja431:5.1><span>“Arahā sīlasampanno, </span></div><p><div class=verse-container id=ja431:5.2><span>suddho carati hārito; </span></div><p><div class=verse-container id=ja431:5.3><span>Medhāvī paṇḍito ceva, </span></div><p><div class=verse-container id=ja431:5.4><span>iti no sammato bhavaṁ”. </span></div><p><div class=verse-container id=ja431:6.1><span>“Medhāvīnampi hiṁsanti, </span></div><p><div class=verse-container id=ja431:6.2><span>isiṁ dhammaguṇe rataṁ; </span></div><p><div class=verse-container id=ja431:6.3><span>Vitakkā pāpakā rāja, </span></div><p><div class=verse-container id=ja431:6.4><span>subhā rāgūpasaṁhitā”. </span></div><p><div class=verse-container id=ja431:7.1><span>“Uppannāyaṁ sarīrajo, </span></div><p><div class=verse-container id=ja431:7.2><span>Rāgo vaṇṇavidūsano tava; </span></div><p><div class=verse-container id=ja431:7.3><span>Taṁ pajaha bhaddamatthu te, </span></div><p><div class=verse-container id=ja431:7.4><span>Bahunnāsi medhāvisammato”. </span></div><p><div class=verse-container id=ja431:8.1><span>“Te andhakārake kāme, </span></div><p><div class=verse-container id=ja431:8.2><span>Bahudukkhe mahāvise; </span></div><p><div class=verse-container id=ja431:8.3><span>Tesaṁ mūlaṁ gavesissaṁ, </span></div><p><div class=verse-container id=ja431:8.4><span>Checchaṁ rāgaṁ sabandhanaṁ”. </span></div><p><div class=verse-container id=ja431:9.1><span>“Idaṁ vatvāna hārito, </span></div><p><div class=verse-container id=ja431:9.2><span>isi saccaparakkamo; </span></div><p><div class=verse-container id=ja431:9.3><span>Kāmarāgaṁ virājetvā, </span></div><p><div class=verse-container id=ja431:9.4><span>brahmalokūpago ahū”ti. </span></div><p><div class=verse-container id=ja431:10.1><span>Haritacajātakaṁ pañcamaṁ. </span></div><div class=flex-between><a href=/canon/en/pli/ms/sutta/kn/ja/ja0430.html>Previous</a><a href=/canon/en/pli/ms/sutta/kn/ja/ja0432.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>