<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0430.html>Previous</a><a href=/canon/en/pli/ms/sutta/kn/ja/ja0432.html>Next</a></div><p id=ja431:0.1><span class=root>Jātaka </span><br><p id=ja431:0.2><span class=root>Navakanipāta </span><br><p id=ja431:0.3><span class=root>Gijjhavagga </span><br><p id=ja431:0.4><span class="root big-bold">5. Haritacajātaka </span><br><p id=ja431:1.1><span class=root>“Sutaṁ metaṁ mahābrahme, </span><br><p id=ja431:1.2><span class=root>kāme bhuñjati hārito; </span><br><p id=ja431:1.3><span class=root>Kaccetaṁ vacanaṁ tucchaṁ, </span><br><p id=ja431:1.4><span class=root>kacci suddho iriyyasi”. </span><br><p id=ja431:2.1><span class=root>“Evametaṁ mahārāja, </span><br><p id=ja431:2.2><span class=root>yathā te vacanaṁ sutaṁ; </span><br><p id=ja431:2.3><span class=root>Kummaggaṁ paṭipannosmi, </span><br><p id=ja431:2.4><span class=root>mohaneyyesu mucchito”. </span><br><p id=ja431:3.1><span class=root>“Adu paññā kimatthiyā, </span><br><p id=ja431:3.2><span class=root>nipuṇā sādhucintinī; </span><br><p id=ja431:3.3><span class=root>Yāya uppatitaṁ rāgaṁ, </span><br><p id=ja431:3.4><span class=root>kiṁ mano na vinodaye”. </span><br><p id=ja431:4.1><span class=root>“Cattārome mahārāja, </span><br><p id=ja431:4.2><span class=root>loke atibalā bhusā; </span><br><p id=ja431:4.3><span class=root>Rāgo doso mado moho, </span><br><p id=ja431:4.4><span class=root>yattha paññā na gādhati”. </span><br><p id=ja431:5.1><span class=root>“Arahā sīlasampanno, </span><br><p id=ja431:5.2><span class=root>suddho carati hārito; </span><br><p id=ja431:5.3><span class=root>Medhāvī paṇḍito ceva, </span><br><p id=ja431:5.4><span class=root>iti no sammato bhavaṁ”. </span><br><p id=ja431:6.1><span class=root>“Medhāvīnampi hiṁsanti, </span><br><p id=ja431:6.2><span class=root>isiṁ dhammaguṇe rataṁ; </span><br><p id=ja431:6.3><span class=root>Vitakkā pāpakā rāja, </span><br><p id=ja431:6.4><span class=root>subhā rāgūpasaṁhitā”. </span><br><p id=ja431:7.1><span class=root>“Uppannāyaṁ sarīrajo, </span><br><p id=ja431:7.2><span class=root>Rāgo vaṇṇavidūsano tava; </span><br><p id=ja431:7.3><span class=root>Taṁ pajaha bhaddamatthu te, </span><br><p id=ja431:7.4><span class=root>Bahunnāsi medhāvisammato”. </span><br><p id=ja431:8.1><span class=root>“Te andhakārake kāme, </span><br><p id=ja431:8.2><span class=root>Bahudukkhe mahāvise; </span><br><p id=ja431:8.3><span class=root>Tesaṁ mūlaṁ gavesissaṁ, </span><br><p id=ja431:8.4><span class=root>Checchaṁ rāgaṁ sabandhanaṁ”. </span><br><p id=ja431:9.1><span class=root>“Idaṁ vatvāna hārito, </span><br><p id=ja431:9.2><span class=root>isi saccaparakkamo; </span><br><p id=ja431:9.3><span class=root>Kāmarāgaṁ virājetvā, </span><br><p id=ja431:9.4><span class=root>brahmalokūpago ahū”ti. </span><br><p id=ja431:10.1><span class=root>Haritacajātakaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>