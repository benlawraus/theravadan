<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0455.html>Previous</a><a href=/canon/en/pli/ms/sutta/kn/ja/ja0457.html>Next</a></div><p id=ja456:0.1><span class=root>Jātaka </span><br><p id=ja456:0.2><span class=root>Ekādasakanipāta </span><br><p id=ja456:0.3><span class=root>Mātuposakavagga </span><br><p id=ja456:0.4><span class="root big-bold">2. Juṇhajātaka </span><br><p id=ja456:1.1><span class=root>“Suṇohi mayhaṁ vacanaṁ janinda, </span><br><p id=ja456:1.2><span class=root>Atthena juṇhamhi idhānupatto; </span><br><p id=ja456:1.3><span class=root>Na brāhmaṇe addhike tiṭṭhamāne, </span><br><p id=ja456:1.4><span class=root>Gantabbamāhu dvipadindaseṭṭha”. </span><br><p id=ja456:2.1><span class=root>“Suṇomi tiṭṭhāmi vadehi brahme, </span><br><p id=ja456:2.2><span class=root>Yenāsi atthena idhānupatto; </span><br><p id=ja456:2.3><span class=root>Kaṁ vā tvamatthaṁ mayi patthayāno, </span><br><p id=ja456:2.4><span class=root>Idhāgamā brahme tadiṅgha brūhi”. </span><br><p id=ja456:3.1><span class=root>“Dadāhi me gāmavarāni pañca, </span><br><p id=ja456:3.2><span class=root>Dāsīsataṁ satta gavaṁsatāni; </span><br><p id=ja456:3.3><span class=root>Parosahassañca suvaṇṇanikkhe, </span><br><p id=ja456:3.4><span class=root>Bhariyā ca me sādisī dve dadāhi. </span><br><p id=ja456:4.1><span class=root>Tapo nu te brāhmaṇa bhiṁsarūpo, </span><br><p id=ja456:4.2><span class=root>Mantā nu te brāhmaṇa cittarūpā; </span><br><p id=ja456:4.3><span class=root>Yakkhā nu te assavā santi keci, </span><br><p id=ja456:4.4><span class=root>Atthaṁ vā me abhijānāsi kattaṁ. </span><br><p id=ja456:5.1><span class=root>Na me tapo atthi na cāpi mantā, </span><br><p id=ja456:5.2><span class=root>Yakkhāpi me assavā natthi keci; </span><br><p id=ja456:5.3><span class=root>Atthampi te nābhijānāmi kattaṁ, </span><br><p id=ja456:5.4><span class=root>Pubbe ca kho saṅgatimattamāsi. </span><br><p id=ja456:6.1><span class=root>Paṭhamaṁ idaṁ dassanaṁ jānato me, </span><br><p id=ja456:6.2><span class=root>Na tābhijānāmi ito puratthā; </span><br><p id=ja456:6.3><span class=root>Akkhāhi me pucchito etamatthaṁ, </span><br><p id=ja456:6.4><span class=root>Kadā kuhiṁ vā ahu saṅgamo no. </span><br><p id=ja456:7.1><span class=root>Gandhārarājassa puramhi ramme, </span><br><p id=ja456:7.2><span class=root>Avasimhase takkasīlāyaṁ deva; </span><br><p id=ja456:7.3><span class=root>Tatthandhakāramhi timīsikāyaṁ, </span><br><p id=ja456:7.4><span class=root>Aṁsena aṁsaṁ samaghaṭṭayimha. </span><br><p id=ja456:8.1><span class=root>Te tattha ṭhatvāna ubho janinda, </span><br><p id=ja456:8.2><span class=root>Sārāṇiyaṁ vītisārayimha tattha; </span><br><p id=ja456:8.3><span class=root>Sāyeva no saṅgatimattamāsi, </span><br><p id=ja456:8.4><span class=root>Tato na pacchā na pure ahosi. </span><br><p id=ja456:9.1><span class=root>Yadā kadāci manujesu brahme, </span><br><p id=ja456:9.2><span class=root>Samāgamo sappurisena hoti; </span><br><p id=ja456:9.3><span class=root>Na paṇḍitā saṅgatisanthavāni, </span><br><p id=ja456:9.4><span class=root>Pubbe kataṁ vāpi vināsayanti. </span><br><p id=ja456:10.1><span class=root>Bālāva kho saṅgatisanthavāni, </span><br><p id=ja456:10.2><span class=root>Pubbe kataṁ vāpi vināsayanti; </span><br><p id=ja456:10.3><span class=root>Bahumpi bālesu kataṁ vinassati, </span><br><p id=ja456:10.4><span class=root>Tathā hi bālā akataññurūpā. </span><br><p id=ja456:11.1><span class=root>Dhīrā ca kho saṅgatisanthavāni, </span><br><p id=ja456:11.2><span class=root>Pubbe kataṁ vāpi na nāsayanti; </span><br><p id=ja456:11.3><span class=root>Appampi dhīresu kataṁ na nassati, </span><br><p id=ja456:11.4><span class=root>Tathā hi dhīrā sukataññurūpā. </span><br><p id=ja456:12.1><span class=root>Dadāmi te gāmavarāni pañca, </span><br><p id=ja456:12.2><span class=root>Dāsīsataṁ satta gavaṁsatāni; </span><br><p id=ja456:12.3><span class=root>Parosahassañca suvaṇṇanikkhe, </span><br><p id=ja456:12.4><span class=root>Bhariyā ca te sādisī dve dadāmi. </span><br><p id=ja456:13.1><span class=root>Evaṁ sataṁ hoti samecca rāja, </span><br><p id=ja456:13.2><span class=root>Nakkhattarājāriva tārakānaṁ; </span><br><p id=ja456:13.3><span class=root>Āpūratī kāsipatī tathāhaṁ, </span><br><p id=ja456:13.4><span class=root>Tayāpi me saṅgamo ajja laddho”ti. </span><br><p id=ja456:14.1><span class=root>Juṇhajātakaṁ dutiyaṁ. </span><br></main><footer class="container footer"><small><a href=/about>Contact info</a></small></footer>