<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0481.html>Previous</a><a href=/canon/en/pli/ms/sutta/kn/ja/ja0483.html>Next</a></div><p><div class=verse-container id=ja482:0.1><span>Jātaka </span></div><p><div class=verse-container id=ja482:0.2><span>Terasakanipāta </span></div><p><div class=verse-container id=ja482:0.3><span>Ambavagga </span></div><p><div class=verse-container id=ja482:0.4><span class=big-bold>9. Rurumigarājajātaka </span></div><p><div class=verse-container id=ja482:1.1><span>“Tassa gāmavaraṁ dammi, </span></div><p><div class=verse-container id=ja482:1.2><span>Nāriyo ca alaṅkatā; </span></div><p><div class=verse-container id=ja482:1.3><span>Yo metaṁ migamakkhāti, </span></div><p><div class=verse-container id=ja482:1.4><span>Migānaṁ migamuttamaṁ”. </span></div><p><div class=verse-container id=ja482:2.1><span>“Mayhaṁ gāmavaraṁ dehi, </span></div><p><div class=verse-container id=ja482:2.2><span>nāriyo ca alaṅkatā; </span></div><p><div class=verse-container id=ja482:2.3><span>Ahaṁ te migamakkhissaṁ, </span></div><p><div class=verse-container id=ja482:2.4><span>migānaṁ migamuttamaṁ. </span></div><p><div class=verse-container id=ja482:3.1><span>Etasmiṁ vanasaṇḍasmiṁ, </span></div><p><div class=verse-container id=ja482:3.2><span>ambā sālā ca pupphitā; </span></div><p><div class=verse-container id=ja482:3.3><span>Indagopakasañchannā, </span></div><p><div class=verse-container id=ja482:3.4><span>ettheso tiṭṭhate migo”. </span></div><p><div class=verse-container id=ja482:4.1><span>“Dhanuṁ advejjhaṁ katvāna, </span></div><p><div class=verse-container id=ja482:4.2><span>usuṁ sannayhupāgami; </span></div><p><div class=verse-container id=ja482:4.3><span>Migo ca disvā rājānaṁ, </span></div><p><div class=verse-container id=ja482:4.4><span>dūrato ajjhabhāsatha. </span></div><p><div class=verse-container id=ja482:5.1><span>Āgamehi mahārāja, </span></div><p><div class=verse-container id=ja482:5.2><span>mā maṁ vijjhi rathesabha; </span></div><p><div class=verse-container id=ja482:5.3><span>Ko nu te idamakkhāsi, </span></div><p><div class=verse-container id=ja482:5.4><span>ettheso tiṭṭhate migo”. </span></div><p><div class=verse-container id=ja482:6.1><span>“Esa pāpacaro poso, </span></div><p><div class=verse-container id=ja482:6.2><span>samma tiṭṭhati ārakā; </span></div><p><div class=verse-container id=ja482:6.3><span>Soyaṁ me idamakkhāsi, </span></div><p><div class=verse-container id=ja482:6.4><span>ettheso tiṭṭhate migo”. </span></div><p><div class=verse-container id=ja482:7.1><span>“Saccaṁ kireva māhaṁsu, </span></div><p><div class=verse-container id=ja482:7.2><span>narā ekacciyā idha; </span></div><p><div class=verse-container id=ja482:7.3><span>Kaṭṭhaṁ niplavitaṁ seyyo, </span></div><p><div class=verse-container id=ja482:7.4><span>na tvevekacciyo naro”. </span></div><p><div class=verse-container id=ja482:8.1><span>“Kiṁ nu ruru garahasi migānaṁ, </span></div><p><div class=verse-container id=ja482:8.2><span>Kiṁ pakkhīnaṁ kiṁ pana mānusānaṁ; </span></div><p><div class=verse-container id=ja482:8.3><span>Bhayañhi maṁ vindatinapparūpaṁ, </span></div><p><div class=verse-container id=ja482:8.4><span>Sutvāna taṁ mānusiṁ bhāsamānaṁ”. </span></div><p><div class=verse-container id=ja482:9.1><span>“Yamuddhariṁ vāhane vuyhamānaṁ, </span></div><p><div class=verse-container id=ja482:9.2><span>Mahodake salile sīghasote; </span></div><p><div class=verse-container id=ja482:9.3><span>Tatonidānaṁ bhayamāgataṁ mama, </span></div><p><div class=verse-container id=ja482:9.4><span>Dukkho have rāja asabbhi saṅgamo”. </span></div><p><div class=verse-container id=ja482:10.1><span>“Sohaṁ catuppattamimaṁ vihaṅgamaṁ, </span></div><p><div class=verse-container id=ja482:10.2><span>Tanucchidaṁ hadaye ossajāmi; </span></div><p><div class=verse-container id=ja482:10.3><span>Hanāmi taṁ mittadubbhiṁ akiccakāriṁ, </span></div><p><div class=verse-container id=ja482:10.4><span>Yo tādisaṁ kammakataṁ na jāne”. </span></div><p><div class=verse-container id=ja482:11.1><span>“Dhīrassa bālassa have janinda, </span></div><p><div class=verse-container id=ja482:11.2><span>Santo vadhaṁ nappasaṁsanti jātu; </span></div><p><div class=verse-container id=ja482:11.3><span>Kāmaṁ gharaṁ gacchatu pāpadhammo, </span></div><p><div class=verse-container id=ja482:11.4><span>Yañcassa bhaṭṭhaṁ tadetassa dehi; </span></div><p><div class=verse-container id=ja482:11.5><span>Ahañca te kāmakaro bhavāmi”. </span></div><p><div class=verse-container id=ja482:12.1><span>“Addhā rurū aññataro sataṁ so, </span></div><p><div class=verse-container id=ja482:12.2><span>Yo dubbhato mānusassa na dubbhi; </span></div><p><div class=verse-container id=ja482:12.3><span>Kāmaṁ gharaṁ gacchatu pāpadhammo, </span></div><p><div class=verse-container id=ja482:12.4><span>Yañcassa bhaṭṭhaṁ tadetassa dammi; </span></div><p><div class=verse-container id=ja482:12.5><span>Ahañca te kāmacāraṁ dadāmi”. </span></div><p><div class=verse-container id=ja482:13.1><span>“Suvijānaṁ siṅgālānaṁ, </span></div><p><div class=verse-container id=ja482:13.2><span>sakuṇānañca vassitaṁ; </span></div><p><div class=verse-container id=ja482:13.3><span>Manussavassitaṁ rāja, </span></div><p><div class=verse-container id=ja482:13.4><span>dubbijānataraṁ tato. </span></div><p><div class=verse-container id=ja482:14.1><span>Api ce maññatī poso, </span></div><p><div class=verse-container id=ja482:14.2><span>ñāti mitto sakhāti vā; </span></div><p><div class=verse-container id=ja482:14.3><span>Yo pubbe sumano hutvā, </span></div><p><div class=verse-container id=ja482:14.4><span>pacchā sampajjate diso”. </span></div><p><div class=verse-container id=ja482:15.1><span>“Samāgatā jānapadā, </span></div><p><div class=verse-container id=ja482:15.2><span>negamā ca samāgatā; </span></div><p><div class=verse-container id=ja482:15.3><span>Migā sassāni khādanti, </span></div><p><div class=verse-container id=ja482:15.4><span>taṁ devo paṭisedhatu”. </span></div><p><div class=verse-container id=ja482:16.1><span>“Kāmaṁ janapado māsi, </span></div><p><div class=verse-container id=ja482:16.2><span>raṭṭhañcāpi vinassatu; </span></div><p><div class=verse-container id=ja482:16.3><span>Na tvevāhaṁ ruruṁ dubbhe, </span></div><p><div class=verse-container id=ja482:16.4><span>datvā abhayadakkhiṇaṁ. </span></div><p><div class=verse-container id=ja482:17.1><span>Mā me janapado āsi, </span></div><p><div class=verse-container id=ja482:17.2><span>raṭṭhañcāpi vinassatu; </span></div><p><div class=verse-container id=ja482:17.3><span>Na tvevāhaṁ migarājassa, </span></div><p><div class=verse-container id=ja482:17.4><span>varaṁ datvā musā bhaṇe”ti. </span></div><p><div class=verse-container id=ja482:18.1><span>Rurumigarājajātakaṁ navamaṁ. </span></div><div class=flex-between><a href=/canon/en/pli/ms/sutta/kn/ja/ja0481.html>Previous</a><a href=/canon/en/pli/ms/sutta/kn/ja/ja0483.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>