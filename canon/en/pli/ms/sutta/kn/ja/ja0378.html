<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0377.html>Previous</a><a href=/canon/en/pli/ms/sutta/kn/ja/ja0379.html>Next</a></div><p><div class=verse-container id=ja378:0.1><span>Jātaka </span></div><p><div class=verse-container id=ja378:0.2><span>Chakkanipāta </span></div><p><div class=verse-container id=ja378:0.3><span>Avāriyavagga </span></div><p><div class=verse-container id=ja378:0.4><span class=big-bold>3. Darīmukhajātaka </span></div><p><div class=verse-container id=ja378:1.1><span>“Paṅko ca kāmā palipo ca kāmā, </span></div><p><div class=verse-container id=ja378:1.2><span>Bhayañca metaṁ timūlaṁ pavuttaṁ; </span></div><p><div class=verse-container id=ja378:1.3><span>Rajo ca dhūmo ca mayā pakāsitā, </span></div><p><div class=verse-container id=ja378:1.4><span>Hitvā tuvaṁ pabbaja brahmadatta”. </span></div><p><div class=verse-container id=ja378:2.1><span>“Gadhito ca ratto ca adhimucchito ca, </span></div><p><div class=verse-container id=ja378:2.2><span>Kāmesvahaṁ brāhmaṇa bhiṁsarūpaṁ; </span></div><p><div class=verse-container id=ja378:2.3><span>Taṁ nussahe jīvikattho pahātuṁ, </span></div><p><div class=verse-container id=ja378:2.4><span>Kāhāmi puññāni anappakāni”. </span></div><p><div class=verse-container id=ja378:3.1><span>“Yo atthakāmassa hitānukampino, </span></div><p><div class=verse-container id=ja378:3.2><span>Ovajjamāno na karoti sāsanaṁ; </span></div><p><div class=verse-container id=ja378:3.3><span>Idameva seyyo iti maññamāno, </span></div><p><div class=verse-container id=ja378:3.4><span>Punappunaṁ gabbhamupeti mando. </span></div><p><div class=verse-container id=ja378:4.1><span>So ghorarūpaṁ nirayaṁ upeti, </span></div><p><div class=verse-container id=ja378:4.2><span>Subhāsubhaṁ muttakarīsapūraṁ; </span></div><p><div class=verse-container id=ja378:4.3><span>Sattā sakāye na jahanti giddhā, </span></div><p><div class=verse-container id=ja378:4.4><span>Ye honti kāmesu avītarāgā”. </span></div><p><div class=verse-container id=ja378:5.1><span>“Mīḷhena littā ruhirena makkhitā, </span></div><p><div class=verse-container id=ja378:5.2><span>Semhena littā upanikkhamanti; </span></div><p><div class=verse-container id=ja378:5.3><span>Yaṁ yañhi kāyena phusanti tāvade, </span></div><p><div class=verse-container id=ja378:5.4><span>Sabbaṁ asātaṁ dukhameva kevalaṁ. </span></div><p><div class=verse-container id=ja378:6.1><span>Disvā vadāmi na hi aññato savaṁ, </span></div><p><div class=verse-container id=ja378:6.2><span>Pubbenivāsaṁ bahukaṁ sarāmi; </span></div><p><div class=verse-container id=ja378:6.3><span>Citrāhi gāthāhi subhāsitāhi, </span></div><p><div class=verse-container id=ja378:6.4><span>Darīmukho nijjhāpayi sumedhan”ti. </span></div><p><div class=verse-container id=ja378:7.1><span>Darīmukhajātakaṁ tatiyaṁ. </span></div><div class=flex-between><a href=/canon/en/pli/ms/sutta/kn/ja/ja0377.html>Previous</a><a href=/canon/en/pli/ms/sutta/kn/ja/ja0379.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>