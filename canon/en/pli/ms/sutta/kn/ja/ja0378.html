<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0377.html>Previous</a><a href=/canon/en/pli/ms/sutta/kn/ja/ja0379.html>Next</a></div><p id=ja378:0.1><span class=root>Jātaka </span><br><p id=ja378:0.2><span class=root>Chakkanipāta </span><br><p id=ja378:0.3><span class=root>Avāriyavagga </span><br><p id=ja378:0.4><span class="root big-bold">3. Darīmukhajātaka </span><br><p id=ja378:1.1><span class=root>“Paṅko ca kāmā palipo ca kāmā, </span><br><p id=ja378:1.2><span class=root>Bhayañca metaṁ timūlaṁ pavuttaṁ; </span><br><p id=ja378:1.3><span class=root>Rajo ca dhūmo ca mayā pakāsitā, </span><br><p id=ja378:1.4><span class=root>Hitvā tuvaṁ pabbaja brahmadatta”. </span><br><p id=ja378:2.1><span class=root>“Gadhito ca ratto ca adhimucchito ca, </span><br><p id=ja378:2.2><span class=root>Kāmesvahaṁ brāhmaṇa bhiṁsarūpaṁ; </span><br><p id=ja378:2.3><span class=root>Taṁ nussahe jīvikattho pahātuṁ, </span><br><p id=ja378:2.4><span class=root>Kāhāmi puññāni anappakāni”. </span><br><p id=ja378:3.1><span class=root>“Yo atthakāmassa hitānukampino, </span><br><p id=ja378:3.2><span class=root>Ovajjamāno na karoti sāsanaṁ; </span><br><p id=ja378:3.3><span class=root>Idameva seyyo iti maññamāno, </span><br><p id=ja378:3.4><span class=root>Punappunaṁ gabbhamupeti mando. </span><br><p id=ja378:4.1><span class=root>So ghorarūpaṁ nirayaṁ upeti, </span><br><p id=ja378:4.2><span class=root>Subhāsubhaṁ muttakarīsapūraṁ; </span><br><p id=ja378:4.3><span class=root>Sattā sakāye na jahanti giddhā, </span><br><p id=ja378:4.4><span class=root>Ye honti kāmesu avītarāgā”. </span><br><p id=ja378:5.1><span class=root>“Mīḷhena littā ruhirena makkhitā, </span><br><p id=ja378:5.2><span class=root>Semhena littā upanikkhamanti; </span><br><p id=ja378:5.3><span class=root>Yaṁ yañhi kāyena phusanti tāvade, </span><br><p id=ja378:5.4><span class=root>Sabbaṁ asātaṁ dukhameva kevalaṁ. </span><br><p id=ja378:6.1><span class=root>Disvā vadāmi na hi aññato savaṁ, </span><br><p id=ja378:6.2><span class=root>Pubbenivāsaṁ bahukaṁ sarāmi; </span><br><p id=ja378:6.3><span class=root>Citrāhi gāthāhi subhāsitāhi, </span><br><p id=ja378:6.4><span class=root>Darīmukho nijjhāpayi sumedhan”ti. </span><br><p id=ja378:7.1><span class=root>Darīmukhajātakaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>