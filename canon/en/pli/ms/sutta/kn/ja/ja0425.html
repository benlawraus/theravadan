<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0424.html>Previous</a><a href=/canon/en/pli/ms/sutta/kn/ja/ja0426.html>Next</a></div><p id=ja425:0.1><span class=root>Jātaka </span><br><p id=ja425:0.2><span class=root>Aṭṭhakanipāta </span><br><p id=ja425:0.3><span class=root>Kaccānivagga </span><br><p id=ja425:0.4><span class="root big-bold">9. Aṭṭhānajātaka </span><br><p id=ja425:1.1><span class=root>“Gaṅgā kumudinī santā, </span><br><p id=ja425:1.2><span class=root>saṅkhavaṇṇā ca kokilā; </span><br><p id=ja425:1.3><span class=root>Jambu tālaphalaṁ dajjā, </span><br><p id=ja425:1.4><span class=root>atha nūna tadā siyā. </span><br><p id=ja425:2.1><span class=root>Yadā kacchapalomānaṁ, </span><br><p id=ja425:2.2><span class=root>pāvāro tividho siyā; </span><br><p id=ja425:2.3><span class=root>Hemantikaṁ pāvuraṇaṁ, </span><br><p id=ja425:2.4><span class=root>atha nūna tadā siyā. </span><br><p id=ja425:3.1><span class=root>Yadā makasapādānaṁ, </span><br><p id=ja425:3.2><span class=root>aṭṭālo sukato siyā; </span><br><p id=ja425:3.3><span class=root>Daḷho ca avikampī ca, </span><br><p id=ja425:3.4><span class=root>atha nūna tadā siyā. </span><br><p id=ja425:4.1><span class=root>Yadā sasavisāṇānaṁ, </span><br><p id=ja425:4.2><span class=root>nisseṇī sukatā siyā; </span><br><p id=ja425:4.3><span class=root>Saggassārohaṇatthāya, </span><br><p id=ja425:4.4><span class=root>atha nūna tadā siyā. </span><br><p id=ja425:5.1><span class=root>Yadā nisseṇimāruyha, </span><br><p id=ja425:5.2><span class=root>candaṁ khādeyyu mūsikā; </span><br><p id=ja425:5.3><span class=root>Rāhuñca paripāteyyuṁ, </span><br><p id=ja425:5.4><span class=root>atha nūna tadā siyā. </span><br><p id=ja425:6.1><span class=root>Yadā surāghaṭaṁ pitvā, </span><br><p id=ja425:6.2><span class=root>makkhikā gaṇacāriṇī; </span><br><p id=ja425:6.3><span class=root>Aṅgāre vāsaṁ kappeyyuṁ, </span><br><p id=ja425:6.4><span class=root>atha nūna tadā siyā. </span><br><p id=ja425:7.1><span class=root>Yadā bimboṭṭhasampanno, </span><br><p id=ja425:7.2><span class=root>gadrabho sumukho siyā; </span><br><p id=ja425:7.3><span class=root>Kusalo naccagītassa, </span><br><p id=ja425:7.4><span class=root>atha nūna tadā siyā. </span><br><p id=ja425:8.1><span class=root>Yadā kākā ulūkā ca, </span><br><p id=ja425:8.2><span class=root>mantayeyyuṁ rahogatā; </span><br><p id=ja425:8.3><span class=root>Aññamaññaṁ pihayeyyuṁ, </span><br><p id=ja425:8.4><span class=root>atha nūna tadā siyā. </span><br><p id=ja425:9.1><span class=root>Yadā muḷāla pattānaṁ, </span><br><p id=ja425:9.2><span class=root>chattaṁ thirataraṁ siyā; </span><br><p id=ja425:9.3><span class=root>Vassassa paṭighātāya, </span><br><p id=ja425:9.4><span class=root>atha nūna tadā siyā. </span><br><p id=ja425:10.1><span class=root>Yadā kulako sakuṇo, </span><br><p id=ja425:10.2><span class=root>pabbataṁ gandhamādanaṁ; </span><br><p id=ja425:10.3><span class=root>Tuṇḍenādāya gaccheyya, </span><br><p id=ja425:10.4><span class=root>atha nūna tadā siyā. </span><br><p id=ja425:11.1><span class=root>Yadā sāmuddikaṁ nāvaṁ, </span><br><p id=ja425:11.2><span class=root>sayantaṁ savaṭākaraṁ; </span><br><p id=ja425:11.3><span class=root>Ceṭo ādāya gaccheyya, </span><br><p id=ja425:11.4><span class=root>atha nūna tadā siyā”ti. </span><br><p id=ja425:12.1><span class=root>Aṭṭhānajātakaṁ navamaṁ. </span><br></main><footer class="container footer"><small><a href=/about>Contact info</a></small></footer>