<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0495.html>Previous</a><a href=/canon/en/pli/ms/sutta/kn/ja/ja0497.html>Next</a></div><p><div class=verse-container id=ja496:0.1><span>Jātaka </span></div><p><div class=verse-container id=ja496:0.2><span>Pakiṇṇakanipāta </span></div><p><div class=verse-container id=ja496:0.3><span>Sālikedāravagga </span></div><p><div class=verse-container id=ja496:0.4><span class=big-bold>13. Bhikkhāparamparajātaka </span></div><p><div class=verse-container id=ja496:1.1><span>“Sukhumālarūpaṁ disvā, </span></div><p><div class=verse-container id=ja496:1.2><span>raṭṭhā vivanamāgataṁ; </span></div><p><div class=verse-container id=ja496:1.3><span>Kūṭāgāravarūpetaṁ, </span></div><p><div class=verse-container id=ja496:1.4><span>mahāsayanamupāsitaṁ. </span></div><p><div class=verse-container id=ja496:2.1><span>Tassa te pemakenāhaṁ, </span></div><p><div class=verse-container id=ja496:2.2><span>adāsiṁ vaḍḍhamodanaṁ; </span></div><p><div class=verse-container id=ja496:2.3><span>Sālīnaṁ vicitaṁ bhattaṁ, </span></div><p><div class=verse-container id=ja496:2.4><span>suciṁ maṁsūpasecanaṁ. </span></div><p><div class=verse-container id=ja496:3.1><span>Taṁ tvaṁ bhattaṁ paṭiggayha, </span></div><p><div class=verse-container id=ja496:3.2><span>brāhmaṇassa adāsayi; </span></div><p><div class=verse-container id=ja496:3.3><span>Attānaṁ anasitvāna, </span></div><p><div class=verse-container id=ja496:3.4><span>koyaṁ dhammo namatthu te”. </span></div><p><div class=verse-container id=ja496:4.1><span>“Ācariyo brāhmaṇo mayhaṁ, </span></div><p><div class=verse-container id=ja496:4.2><span>kiccākiccesu byāvaṭo; </span></div><p><div class=verse-container id=ja496:4.3><span>Garu ca āmantanīyo ca, </span></div><p><div class=verse-container id=ja496:4.4><span>dātumarahāmi bhojanaṁ”. </span></div><p><div class=verse-container id=ja496:5.1><span>“Brāhmaṇaṁ dāni pucchāmi, </span></div><p><div class=verse-container id=ja496:5.2><span>gotamaṁ rājapūjitaṁ; </span></div><p><div class=verse-container id=ja496:5.3><span>Rājā te bhattaṁ pādāsi, </span></div><p><div class=verse-container id=ja496:5.4><span>suciṁ maṁsūpasecanaṁ. </span></div><p><div class=verse-container id=ja496:6.1><span>Taṁ tvaṁ bhattaṁ paṭiggayha, </span></div><p><div class=verse-container id=ja496:6.2><span>isissa bhojanaṁ adā; </span></div><p><div class=verse-container id=ja496:6.3><span>Akhettaññūsi dānassa, </span></div><p><div class=verse-container id=ja496:6.4><span>koyaṁ dhammo namatthu te”. </span></div><p><div class=verse-container id=ja496:7.1><span>“Bharāmi puttadāre ca, </span></div><p><div class=verse-container id=ja496:7.2><span>gharesu gadhito ahaṁ; </span></div><p><div class=verse-container id=ja496:7.3><span>Bhuñje mānusake kāme, </span></div><p><div class=verse-container id=ja496:7.4><span>anusāsāmi rājino. </span></div><p><div class=verse-container id=ja496:8.1><span>Āraññikassa isino, </span></div><p><div class=verse-container id=ja496:8.2><span>cirarattaṁ tapassino; </span></div><p><div class=verse-container id=ja496:8.3><span>Vuḍḍhassa bhāvitattassa, </span></div><p><div class=verse-container id=ja496:8.4><span>dātumarahāmi bhojanaṁ”. </span></div><p><div class=verse-container id=ja496:9.1><span>“Isiñca dāni pucchāmi, </span></div><p><div class=verse-container id=ja496:9.2><span>kisaṁ dhamanisanthataṁ; </span></div><p><div class=verse-container id=ja496:9.3><span>Parūḷhakacchanakhalomaṁ, </span></div><p><div class=verse-container id=ja496:9.4><span>paṅkadantaṁ rajassiraṁ. </span></div><p><div class=verse-container id=ja496:10.1><span>Eko araññe viharasi, </span></div><p><div class=verse-container id=ja496:10.2><span>nāvakaṅkhasi jīvitaṁ; </span></div><p><div class=verse-container id=ja496:10.3><span>Bhikkhu kena tayā seyyo, </span></div><p><div class=verse-container id=ja496:10.4><span>yassa tvaṁ bhojanaṁ adā”. </span></div><p><div class=verse-container id=ja496:11.1><span>“Khaṇantālukalambāni, </span></div><p><div class=verse-container id=ja496:11.2><span>bilālitakkalāni ca; </span></div><p><div class=verse-container id=ja496:11.3><span>Dhunaṁ sāmākanīvāraṁ, </span></div><p><div class=verse-container id=ja496:11.4><span>saṅghāriyaṁ pasāriyaṁ. </span></div><p><div class=verse-container id=ja496:12.1><span>Sākaṁ bhisaṁ madhuṁ maṁsaṁ, </span></div><p><div class=verse-container id=ja496:12.2><span>Badarāmalakāni ca; </span></div><p><div class=verse-container id=ja496:12.3><span>Tāni āharitvā bhuñjāmi, </span></div><p><div class=verse-container id=ja496:12.4><span>Atthi me so pariggaho. </span></div><p><div class=verse-container id=ja496:13.1><span>Pacanto apacantassa, </span></div><p><div class=verse-container id=ja496:13.2><span>amamassa sakiñcano; </span></div><p><div class=verse-container id=ja496:13.3><span>Anādānassa sādāno, </span></div><p><div class=verse-container id=ja496:13.4><span>dātumarahāmi bhojanaṁ”. </span></div><p><div class=verse-container id=ja496:14.1><span>“Bhikkhuñca dāni pucchāmi, </span></div><p><div class=verse-container id=ja496:14.2><span>tuṇhīmāsīna subbataṁ; </span></div><p><div class=verse-container id=ja496:14.3><span>Isi te bhattaṁ pādāsi, </span></div><p><div class=verse-container id=ja496:14.4><span>suciṁ maṁsūpasecanaṁ. </span></div><p><div class=verse-container id=ja496:15.1><span>Taṁ tvaṁ bhattaṁ paṭiggayha, </span></div><p><div class=verse-container id=ja496:15.2><span>tuṇhī bhuñjasi ekako; </span></div><p><div class=verse-container id=ja496:15.3><span>Nāññaṁ kañci nimantesi, </span></div><p><div class=verse-container id=ja496:15.4><span>koyaṁ dhammo namatthu te”. </span></div><p><div class=verse-container id=ja496:16.1><span>“Na pacāmi na pācemi, </span></div><p><div class=verse-container id=ja496:16.2><span>na chindāmi na chedaye; </span></div><p><div class=verse-container id=ja496:16.3><span>Taṁ maṁ akiñcanaṁ ñatvā, </span></div><p><div class=verse-container id=ja496:16.4><span>sabbapāpehi ārataṁ. </span></div><p><div class=verse-container id=ja496:17.1><span>Vāmena bhikkhamādāya, </span></div><p><div class=verse-container id=ja496:17.2><span>dakkhiṇena kamaṇḍaluṁ; </span></div><p><div class=verse-container id=ja496:17.3><span>Isi me bhattaṁ pādāsi, </span></div><p><div class=verse-container id=ja496:17.4><span>suciṁ maṁsūpasecanaṁ. </span></div><p><div class=verse-container id=ja496:18.1><span>Ete hi dātumarahanti, </span></div><p><div class=verse-container id=ja496:18.2><span>samamā sapariggahā; </span></div><p><div class=verse-container id=ja496:18.3><span>Paccanīkamahaṁ maññe, </span></div><p><div class=verse-container id=ja496:18.4><span>yo dātāraṁ nimantaye”. </span></div><p><div class=verse-container id=ja496:19.1><span>“Atthāya vata me ajja, </span></div><p><div class=verse-container id=ja496:19.2><span>idhāgacchi rathesabho; </span></div><p><div class=verse-container id=ja496:19.3><span>Sohaṁ ajja pajānāmi, </span></div><p><div class=verse-container id=ja496:19.4><span>yattha dinnaṁ mahapphalaṁ. </span></div><p><div class=verse-container id=ja496:20.1><span>Raṭṭhesu giddhā rājāno, </span></div><p><div class=verse-container id=ja496:20.2><span>Kiccākiccesu brāhmaṇā; </span></div><p><div class=verse-container id=ja496:20.3><span>Isī mūlaphale giddhā, </span></div><p><div class=verse-container id=ja496:20.4><span>Vippamuttā ca bhikkhavo”ti. </span></div><p><div class=verse-container id=ja496:21.1><span>Bhikkhāparamparajātakaṁ terasamaṁ. </span></div><p><div class=verse-container id=ja496:22.1><span>Pakiṇṇakanipātaṁ niṭṭhitaṁ. </span></div><p><div class=verse-container id=ja496:23.1><span>Tassuddānaṁ </span></div><p><div class=verse-container id=ja496:24.1><span>Suva kinnara mukka kharājinaso, </span></div><p><div class=verse-container id=ja496:24.2><span>Bhisajāta mahesi kapotavaro; </span></div><p><div class=verse-container id=ja496:24.3><span>Atha mora satacchaka vāṇijako, </span></div><p><div class=verse-container id=ja496:24.4><span>Atha rāja sabrāhmaṇa bhikkhaparanti. </span></div><div class=flex-between><a href=/canon/en/pli/ms/sutta/kn/ja/ja0495.html>Previous</a><a href=/canon/en/pli/ms/sutta/kn/ja/ja0497.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>