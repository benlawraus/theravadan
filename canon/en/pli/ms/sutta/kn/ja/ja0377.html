<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0376.html>Previous</a><a href=/canon/en/pli/ms/sutta/kn/ja/ja0378.html>Next</a></div><p id=ja377:0.1><span class=root>Jātaka </span><br><p id=ja377:0.2><span class=root>Chakkanipāta </span><br><p id=ja377:0.3><span class=root>Avāriyavagga </span><br><p id=ja377:0.4><span class="root big-bold">2. Setaketujātaka </span><br><p id=ja377:1.1><span class=root>“Mā tāta kujjhi na hi sādhu kodho, </span><br><p id=ja377:1.2><span class=root>Bahumpi te adiṭṭhamassutañca; </span><br><p id=ja377:1.3><span class=root>Mātā pitā disatā setaketu, </span><br><p id=ja377:1.4><span class=root>Ācariyamāhu disataṁ pasatthā. </span><br><p id=ja377:2.1><span class=root>Agārino annadapānavatthadā, </span><br><p id=ja377:2.2><span class=root>Avhāyikā tampi disaṁ vadanti; </span><br><p id=ja377:2.3><span class=root>Esā disā paramā setaketu, </span><br><p id=ja377:2.4><span class=root>Yaṁ patvā dukkhī sukhino bhavanti”. </span><br><p id=ja377:3.1><span class=root>“Kharājinā jaṭilā paṅkadantā, </span><br><p id=ja377:3.2><span class=root>Dummakkharūpā yeme jappanti mante; </span><br><p id=ja377:3.3><span class=root>Kacci nu te mānusake payoge, </span><br><p id=ja377:3.4><span class=root>Idaṁ vidū parimuttā apāyā”. </span><br><p id=ja377:4.1><span class=root>“Pāpāni kammāni katvāna rāja, </span><br><p id=ja377:4.2><span class=root>Bahussuto ce na careyya dhammaṁ; </span><br><p id=ja377:4.3><span class=root>Sahassavedopi na taṁ paṭicca, </span><br><p id=ja377:4.4><span class=root>Dukkhā pamucce caraṇaṁ apatvā”. </span><br><p id=ja377:5.1><span class=root>“Sahassavedopi na taṁ paṭicca, </span><br><p id=ja377:5.2><span class=root>Dukkhā pamucce caraṇaṁ apatvā; </span><br><p id=ja377:5.3><span class=root>Maññāmi vedā aphalā bhavanti, </span><br><p id=ja377:5.4><span class=root>Sasaṁyamaṁ caraṇameva saccaṁ”. </span><br><p id=ja377:6.1><span class=root>“Na heva vedā aphalā bhavanti, </span><br><p id=ja377:6.2><span class=root>Sasaṁyamaṁ caraṇameva saccaṁ; </span><br><p id=ja377:6.3><span class=root>Kittiñhi pappoti adhicca vede, </span><br><p id=ja377:6.4><span class=root>Santiṁ puṇeti caraṇena danto”ti. </span><br><p id=ja377:7.1><span class=root>Setaketujātakaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>