<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0438.html>Previous</a><a href=/canon/en/pli/ms/sutta/kn/ja/ja0440.html>Next</a></div><p><div class=verse-container id=ja439:0.1><span>Jātaka </span></div><p><div class=verse-container id=ja439:0.2><span>Dasakanipāta </span></div><p><div class=verse-container id=ja439:0.3><span>Catudvāravagga </span></div><p><div class=verse-container id=ja439:0.4><span class=big-bold>1. Catudvārajātaka </span></div><p><div class=verse-container id=ja439:1.1><span>“Catudvāramidaṁ nagaraṁ, </span></div><p><div class=verse-container id=ja439:1.2><span>āyasaṁ daḷhapākāraṁ; </span></div><p><div class=verse-container id=ja439:1.3><span>Oruddhapaṭiruddhosmi, </span></div><p><div class=verse-container id=ja439:1.4><span>kiṁ pāpaṁ pakataṁ mayā”. </span></div><p><div class=verse-container id=ja439:2.1><span>“Sabbe apihitā dvārā, </span></div><p><div class=verse-container id=ja439:2.2><span>oruddhosmi yathā dijo; </span></div><p><div class=verse-container id=ja439:2.3><span>Kimādhikaraṇaṁ yakkha, </span></div><p><div class=verse-container id=ja439:2.4><span>cakkābhinihato ahaṁ. </span></div><p><div class=verse-container id=ja439:3.1><span>Laddhā satasahassāni, </span></div><p><div class=verse-container id=ja439:3.2><span>atirekāni vīsati; </span></div><p><div class=verse-container id=ja439:3.3><span>Anukampakānaṁ ñātīnaṁ, </span></div><p><div class=verse-container id=ja439:3.4><span>vacanaṁ samma nākari. </span></div><p><div class=verse-container id=ja439:4.1><span>Laṅghiṁ samuddaṁ pakkhandi, </span></div><p><div class=verse-container id=ja439:4.2><span>sāgaraṁ appasiddhikaṁ; </span></div><p><div class=verse-container id=ja439:4.3><span>Catubbhi aṭṭhajjhagamā, </span></div><p><div class=verse-container id=ja439:4.4><span>aṭṭhāhipi ca soḷasa. </span></div><p><div class=verse-container id=ja439:5.1><span>Soḷasāhi ca bāttiṁsa, </span></div><p><div class=verse-container id=ja439:5.2><span>atricchaṁ cakkamāsado; </span></div><p><div class=verse-container id=ja439:5.3><span>Icchāhatassa posassa, </span></div><p><div class=verse-container id=ja439:5.4><span>cakkaṁ bhamati matthake. </span></div><p><div class=verse-container id=ja439:6.1><span>Uparivisālā duppūrā, </span></div><p><div class=verse-container id=ja439:6.2><span>icchā visaṭagāminī; </span></div><p><div class=verse-container id=ja439:6.3><span>Ye ca taṁ anugijjhanti, </span></div><p><div class=verse-container id=ja439:6.4><span>te honti cakkadhārino. </span></div><p><div class=verse-container id=ja439:7.1><span>Bahubhaṇḍaṁ avahāya, </span></div><p><div class=verse-container id=ja439:7.2><span>maggaṁ appaṭivekkhiya; </span></div><p><div class=verse-container id=ja439:7.3><span>Yesañcetaṁ asaṅkhātaṁ, </span></div><p><div class=verse-container id=ja439:7.4><span>te honti cakkadhārino. </span></div><p><div class=verse-container id=ja439:8.1><span>Kammaṁ samekkhe vipulañca bhogaṁ, </span></div><p><div class=verse-container id=ja439:8.2><span>Icchaṁ na seveyya anatthasaṁhitaṁ; </span></div><p><div class=verse-container id=ja439:8.3><span>Kareyya vākyaṁ anukampakānaṁ, </span></div><p><div class=verse-container id=ja439:8.4><span>Taṁ tādisaṁ nātivatteyya cakkaṁ”. </span></div><p><div class=verse-container id=ja439:9.1><span>“Kīvaciraṁ nu me yakkha, </span></div><p><div class=verse-container id=ja439:9.2><span>cakkaṁ sirasi ṭhassati; </span></div><p><div class=verse-container id=ja439:9.3><span>Kati vassasahassāni, </span></div><p><div class=verse-container id=ja439:9.4><span>taṁ me akkhāhi pucchito”. </span></div><p><div class=verse-container id=ja439:10.1><span>“Atisaro paccasaro, </span></div><p><div class=verse-container id=ja439:10.2><span>mittavinda suṇohi me; </span></div><p><div class=verse-container id=ja439:10.3><span>Cakkaṁ te sirasi māviddhaṁ, </span></div><p><div class=verse-container id=ja439:10.4><span>na taṁ jīvaṁ pamokkhasī”ti. </span></div><p><div class=verse-container id=ja439:11.1><span>Catudvārajātakaṁ paṭhamaṁ. </span></div><div class=flex-between><a href=/canon/en/pli/ms/sutta/kn/ja/ja0438.html>Previous</a><a href=/canon/en/pli/ms/sutta/kn/ja/ja0440.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>