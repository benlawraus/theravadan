<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0438.html>Previous</a><a href=/canon/en/pli/ms/sutta/kn/ja/ja0440.html>Next</a></div><p id=ja439:0.1><span class=root>Jātaka </span><br><p id=ja439:0.2><span class=root>Dasakanipāta </span><br><p id=ja439:0.3><span class=root>Catudvāravagga </span><br><p id=ja439:0.4><span class="root big-bold">1. Catudvārajātaka </span><br><p id=ja439:1.1><span class=root>“Catudvāramidaṁ nagaraṁ, </span><br><p id=ja439:1.2><span class=root>āyasaṁ daḷhapākāraṁ; </span><br><p id=ja439:1.3><span class=root>Oruddhapaṭiruddhosmi, </span><br><p id=ja439:1.4><span class=root>kiṁ pāpaṁ pakataṁ mayā”. </span><br><p id=ja439:2.1><span class=root>“Sabbe apihitā dvārā, </span><br><p id=ja439:2.2><span class=root>oruddhosmi yathā dijo; </span><br><p id=ja439:2.3><span class=root>Kimādhikaraṇaṁ yakkha, </span><br><p id=ja439:2.4><span class=root>cakkābhinihato ahaṁ. </span><br><p id=ja439:3.1><span class=root>Laddhā satasahassāni, </span><br><p id=ja439:3.2><span class=root>atirekāni vīsati; </span><br><p id=ja439:3.3><span class=root>Anukampakānaṁ ñātīnaṁ, </span><br><p id=ja439:3.4><span class=root>vacanaṁ samma nākari. </span><br><p id=ja439:4.1><span class=root>Laṅghiṁ samuddaṁ pakkhandi, </span><br><p id=ja439:4.2><span class=root>sāgaraṁ appasiddhikaṁ; </span><br><p id=ja439:4.3><span class=root>Catubbhi aṭṭhajjhagamā, </span><br><p id=ja439:4.4><span class=root>aṭṭhāhipi ca soḷasa. </span><br><p id=ja439:5.1><span class=root>Soḷasāhi ca bāttiṁsa, </span><br><p id=ja439:5.2><span class=root>atricchaṁ cakkamāsado; </span><br><p id=ja439:5.3><span class=root>Icchāhatassa posassa, </span><br><p id=ja439:5.4><span class=root>cakkaṁ bhamati matthake. </span><br><p id=ja439:6.1><span class=root>Uparivisālā duppūrā, </span><br><p id=ja439:6.2><span class=root>icchā visaṭagāminī; </span><br><p id=ja439:6.3><span class=root>Ye ca taṁ anugijjhanti, </span><br><p id=ja439:6.4><span class=root>te honti cakkadhārino. </span><br><p id=ja439:7.1><span class=root>Bahubhaṇḍaṁ avahāya, </span><br><p id=ja439:7.2><span class=root>maggaṁ appaṭivekkhiya; </span><br><p id=ja439:7.3><span class=root>Yesañcetaṁ asaṅkhātaṁ, </span><br><p id=ja439:7.4><span class=root>te honti cakkadhārino. </span><br><p id=ja439:8.1><span class=root>Kammaṁ samekkhe vipulañca bhogaṁ, </span><br><p id=ja439:8.2><span class=root>Icchaṁ na seveyya anatthasaṁhitaṁ; </span><br><p id=ja439:8.3><span class=root>Kareyya vākyaṁ anukampakānaṁ, </span><br><p id=ja439:8.4><span class=root>Taṁ tādisaṁ nātivatteyya cakkaṁ”. </span><br><p id=ja439:9.1><span class=root>“Kīvaciraṁ nu me yakkha, </span><br><p id=ja439:9.2><span class=root>cakkaṁ sirasi ṭhassati; </span><br><p id=ja439:9.3><span class=root>Kati vassasahassāni, </span><br><p id=ja439:9.4><span class=root>taṁ me akkhāhi pucchito”. </span><br><p id=ja439:10.1><span class=root>“Atisaro paccasaro, </span><br><p id=ja439:10.2><span class=root>mittavinda suṇohi me; </span><br><p id=ja439:10.3><span class=root>Cakkaṁ te sirasi māviddhaṁ, </span><br><p id=ja439:10.4><span class=root>na taṁ jīvaṁ pamokkhasī”ti. </span><br><p id=ja439:11.1><span class=root>Catudvārajātakaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>