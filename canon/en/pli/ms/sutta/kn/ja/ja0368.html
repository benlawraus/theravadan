<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0367.html>Previous</a><a href=/canon/en/pli/ms/sutta/kn/ja/ja0369.html>Next</a></div><p id=ja368:0.1><span class=root>Jātaka </span><br><p id=ja368:0.2><span class=root>Pañcakanipāta </span><br><p id=ja368:0.3><span class=root>Vaṇṇārohavagga </span><br><p id=ja368:0.4><span class="root big-bold">8. Tacasārajātaka </span><br><p id=ja368:1.1><span class=root>“Amittahatthatthagatā, </span><br><p id=ja368:1.2><span class=root>tacasārasamappitā; </span><br><p id=ja368:1.3><span class=root>Pasannamukhavaṇṇāttha, </span><br><p id=ja368:1.4><span class=root>kasmā tumhe na socatha”. </span><br><p id=ja368:2.1><span class=root>“Na socanāya paridevanāya, </span><br><p id=ja368:2.2><span class=root>Atthova labbho api appakopi; </span><br><p id=ja368:2.3><span class=root>Socantamenaṁ dukhitaṁ viditvā, </span><br><p id=ja368:2.4><span class=root>Paccatthikā attamanā bhavanti. </span><br><p id=ja368:3.1><span class=root>Yato ca kho paṇḍito āpadāsu, </span><br><p id=ja368:3.2><span class=root>Na vedhatī atthavinicchayaññū; </span><br><p id=ja368:3.3><span class=root>Paccatthikāssa dukhitā bhavanti, </span><br><p id=ja368:3.4><span class=root>Disvā mukhaṁ avikāraṁ purāṇaṁ. </span><br><p id=ja368:4.1><span class=root>Jappena mantena subhāsitena, </span><br><p id=ja368:4.2><span class=root>Anuppadānena paveṇiyā vā; </span><br><p id=ja368:4.3><span class=root>Yathā yathā yattha labhetha atthaṁ, </span><br><p id=ja368:4.4><span class=root>Tathā tathā tattha parakkameyya. </span><br><p id=ja368:5.1><span class=root>Yato ca jāneyya alabbhaneyyo, </span><br><p id=ja368:5.2><span class=root>Mayā va aññena vā esa attho; </span><br><p id=ja368:5.3><span class=root>Asocamāno adhivāsayeyya, </span><br><p id=ja368:5.4><span class=root>Kammaṁ daḷhaṁ kinti karomi dānī”ti. </span><br><p id=ja368:6.1><span class=root>Tacasārajātakaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>