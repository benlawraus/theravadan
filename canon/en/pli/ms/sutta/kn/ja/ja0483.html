<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0482.html>Previous</a><a href=/canon/en/pli/ms/sutta/kn/ja/ja0484.html>Next</a></div><p id=ja483:0.1><span class=root>Jātaka </span><br><p id=ja483:0.2><span class=root>Terasakanipāta </span><br><p id=ja483:0.3><span class=root>Ambavagga </span><br><p id=ja483:0.4><span class="root big-bold">10. Sarabhamigajātaka </span><br><p id=ja483:1.1><span class=root>“Āsīsetheva puriso, </span><br><p id=ja483:1.2><span class=root>na nibbindeyya paṇḍito; </span><br><p id=ja483:1.3><span class=root>Passāmi vohaṁ attānaṁ, </span><br><p id=ja483:1.4><span class=root>yathā icchiṁ tathā ahu. </span><br><p id=ja483:2.1><span class=root>Āsīsetheva puriso, </span><br><p id=ja483:2.2><span class=root>na nibbindeyya paṇḍito; </span><br><p id=ja483:2.3><span class=root>Passāmi vohaṁ attānaṁ, </span><br><p id=ja483:2.4><span class=root>udakā thalamubbhataṁ. </span><br><p id=ja483:3.1><span class=root>Vāyametheva puriso, </span><br><p id=ja483:3.2><span class=root>na nibbindeyya paṇḍito; </span><br><p id=ja483:3.3><span class=root>Passāmi vohaṁ attānaṁ, </span><br><p id=ja483:3.4><span class=root>yathā icchiṁ tathā ahu. </span><br><p id=ja483:4.1><span class=root>Vāyametheva puriso, </span><br><p id=ja483:4.2><span class=root>na nibbindeyya paṇḍito; </span><br><p id=ja483:4.3><span class=root>Passāmi vohaṁ attānaṁ, </span><br><p id=ja483:4.4><span class=root>udakā thalamubbhataṁ. </span><br><p id=ja483:5.1><span class=root>Dukkhūpanītopi naro sapañño, </span><br><p id=ja483:5.2><span class=root>Āsaṁ na chindeyya sukhāgamāya; </span><br><p id=ja483:5.3><span class=root>Bahū hi phassā ahitā hitā ca, </span><br><p id=ja483:5.4><span class=root>Avitakkitā maccamupabbajanti. </span><br><p id=ja483:6.1><span class=root>Acintitampi bhavati, </span><br><p id=ja483:6.2><span class=root>cintitampi vinassati; </span><br><p id=ja483:6.3><span class=root>Na hi cintāmayā bhogā, </span><br><p id=ja483:6.4><span class=root>itthiyā purisassa vā”. </span><br><p id=ja483:7.1><span class=root>“Sarabhaṁ giriduggasmiṁ, </span><br><p id=ja483:7.2><span class=root>yaṁ tvaṁ anusarī pure; </span><br><p id=ja483:7.3><span class=root>Alīnacittassa tuvaṁ, </span><br><p id=ja483:7.4><span class=root>vikkantamanujīvasi. </span><br><p id=ja483:8.1><span class=root>Yo taṁ viduggā narakā samuddhari, </span><br><p id=ja483:8.2><span class=root>Silāya yoggaṁ sarabho karitvā; </span><br><p id=ja483:8.3><span class=root>Dukkhūpanītaṁ maccumukhā pamocayi, </span><br><p id=ja483:8.4><span class=root>Alīnacittaṁ ta migaṁ vadesi”. </span><br><p id=ja483:9.1><span class=root>“Kiṁ tvaṁ nu tattheva tadā ahosi, </span><br><p id=ja483:9.2><span class=root>Udāhu te koci naṁ etadakkhā; </span><br><p id=ja483:9.3><span class=root>Vivaṭṭacchaddo nusi sabbadassī, </span><br><p id=ja483:9.4><span class=root>Ñāṇaṁ nu te brāhmaṇa bhiṁsarūpaṁ”. </span><br><p id=ja483:10.1><span class=root>“Na cevahaṁ tattha tadā ahosiṁ, </span><br><p id=ja483:10.2><span class=root>Na cāpi me koci naṁ etadakkhā; </span><br><p id=ja483:10.3><span class=root>Gāthāpadānañca subhāsitānaṁ, </span><br><p id=ja483:10.4><span class=root>Atthaṁ tadānenti janinda dhīrā”. </span><br><p id=ja483:11.1><span class=root>“Ādāya pattiṁ paraviriyaghātiṁ, </span><br><p id=ja483:11.2><span class=root>Cāpe saraṁ kiṁ vicikicchase tuvaṁ; </span><br><p id=ja483:11.3><span class=root>Nunno saro sarabhaṁ hantu khippaṁ, </span><br><p id=ja483:11.4><span class=root>Annañhi etaṁ varapañña rañño”. </span><br><p id=ja483:12.1><span class=root>“Addhā pajānāmi ahampi etaṁ, </span><br><p id=ja483:12.2><span class=root>Annaṁ migo brāhmaṇa khattiyassa; </span><br><p id=ja483:12.3><span class=root>Pubbe katañca apacāyamāno, </span><br><p id=ja483:12.4><span class=root>Tasmā migaṁ sarabhaṁ no hanāmi”. </span><br><p id=ja483:13.1><span class=root>“Neso migo mahārāja, </span><br><p id=ja483:13.2><span class=root>asureso disampati; </span><br><p id=ja483:13.3><span class=root>Etaṁ hantvā manussinda, </span><br><p id=ja483:13.4><span class=root>bhavassu amarādhipo. </span><br><p id=ja483:14.1><span class=root>Sace ca rājā vicikicchase tuvaṁ, </span><br><p id=ja483:14.2><span class=root>Hantuṁ migaṁ sarabhaṁ sahāyakaṁ; </span><br><p id=ja483:14.3><span class=root>Saputtadāro naravīraseṭṭha, </span><br><p id=ja483:14.4><span class=root>Gantā tuvaṁ vetaraṇiṁ yamassa”. </span><br><p id=ja483:15.1><span class=root>“Kāmaṁ ahaṁ jānapadā ca sabbe, </span><br><p id=ja483:15.2><span class=root>Puttā ca dārā ca sahāyasaṅghā; </span><br><p id=ja483:15.3><span class=root>Gacchemu taṁ vetaraṇiṁ yamassa, </span><br><p id=ja483:15.4><span class=root>Na tveva hañño mama pāṇado yo. </span><br><p id=ja483:16.1><span class=root>Ayaṁ migo kicchagatassa mayhaṁ, </span><br><p id=ja483:16.2><span class=root>Ekassa kattā vivanasmi ghore; </span><br><p id=ja483:16.3><span class=root>Taṁ tādisaṁ pubbakiccaṁ saranto, </span><br><p id=ja483:16.4><span class=root>Jānaṁ mahābrahme kathaṁ haneyyaṁ”. </span><br><p id=ja483:17.1><span class=root>“Mittābhirādhī cirameva jīva, </span><br><p id=ja483:17.2><span class=root>Rajjaṁ imaṁ dhammaguṇe pasāsa; </span><br><p id=ja483:17.3><span class=root>Nārīgaṇehi paricāriyanto, </span><br><p id=ja483:17.4><span class=root>Modassu raṭṭhe tidiveva vāsavo. </span><br><p id=ja483:18.1><span class=root>Akkodhano niccapasannacitto, </span><br><p id=ja483:18.2><span class=root>Sabbātithī yācayogo bhavitvā; </span><br><p id=ja483:18.3><span class=root>Datvā ca bhutvā ca yathānubhāvaṁ, </span><br><p id=ja483:18.4><span class=root>Anindito saggamupehi ṭhānan”ti. </span><br><p id=ja483:19.1><span class=root>Sarabhamigajātakaṁ dasamaṁ. </span><br><p id=ja483:20.1><span class=root>Terasakanipātaṁ niṭṭhitaṁ. </span><br><p id=ja483:21.1><span class=root>Tassuddānaṁ </span><br><p id=ja483:22.1><span class=root>Varaamba kuṭhāri sahaṁsavaro, </span><br><p id=ja483:22.2><span class=root>Atharaññasmiṁ dūtakapañcamako; </span><br><p id=ja483:22.3><span class=root>Atha bodhi akitti sutakkarinā, </span><br><p id=ja483:22.4><span class=root>Atha rurumigenaparo sarabhoti. </span><br></main><footer class="container footer"><small><a href=/about/>Contact info</a></small></footer>