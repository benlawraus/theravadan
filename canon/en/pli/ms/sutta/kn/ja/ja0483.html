<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0482.html>Previous</a><a href=/canon/en/pli/ms/sutta/kn/ja/ja0484.html>Next</a></div><p><div class=verse-container id=ja483:0.1><span>Jātaka </span></div><p><div class=verse-container id=ja483:0.2><span>Terasakanipāta </span></div><p><div class=verse-container id=ja483:0.3><span>Ambavagga </span></div><p><div class=verse-container id=ja483:0.4><span class=big-bold>10. Sarabhamigajātaka </span></div><p><div class=verse-container id=ja483:1.1><span>“Āsīsetheva puriso, </span></div><p><div class=verse-container id=ja483:1.2><span>na nibbindeyya paṇḍito; </span></div><p><div class=verse-container id=ja483:1.3><span>Passāmi vohaṁ attānaṁ, </span></div><p><div class=verse-container id=ja483:1.4><span>yathā icchiṁ tathā ahu. </span></div><p><div class=verse-container id=ja483:2.1><span>Āsīsetheva puriso, </span></div><p><div class=verse-container id=ja483:2.2><span>na nibbindeyya paṇḍito; </span></div><p><div class=verse-container id=ja483:2.3><span>Passāmi vohaṁ attānaṁ, </span></div><p><div class=verse-container id=ja483:2.4><span>udakā thalamubbhataṁ. </span></div><p><div class=verse-container id=ja483:3.1><span>Vāyametheva puriso, </span></div><p><div class=verse-container id=ja483:3.2><span>na nibbindeyya paṇḍito; </span></div><p><div class=verse-container id=ja483:3.3><span>Passāmi vohaṁ attānaṁ, </span></div><p><div class=verse-container id=ja483:3.4><span>yathā icchiṁ tathā ahu. </span></div><p><div class=verse-container id=ja483:4.1><span>Vāyametheva puriso, </span></div><p><div class=verse-container id=ja483:4.2><span>na nibbindeyya paṇḍito; </span></div><p><div class=verse-container id=ja483:4.3><span>Passāmi vohaṁ attānaṁ, </span></div><p><div class=verse-container id=ja483:4.4><span>udakā thalamubbhataṁ. </span></div><p><div class=verse-container id=ja483:5.1><span>Dukkhūpanītopi naro sapañño, </span></div><p><div class=verse-container id=ja483:5.2><span>Āsaṁ na chindeyya sukhāgamāya; </span></div><p><div class=verse-container id=ja483:5.3><span>Bahū hi phassā ahitā hitā ca, </span></div><p><div class=verse-container id=ja483:5.4><span>Avitakkitā maccamupabbajanti. </span></div><p><div class=verse-container id=ja483:6.1><span>Acintitampi bhavati, </span></div><p><div class=verse-container id=ja483:6.2><span>cintitampi vinassati; </span></div><p><div class=verse-container id=ja483:6.3><span>Na hi cintāmayā bhogā, </span></div><p><div class=verse-container id=ja483:6.4><span>itthiyā purisassa vā”. </span></div><p><div class=verse-container id=ja483:7.1><span>“Sarabhaṁ giriduggasmiṁ, </span></div><p><div class=verse-container id=ja483:7.2><span>yaṁ tvaṁ anusarī pure; </span></div><p><div class=verse-container id=ja483:7.3><span>Alīnacittassa tuvaṁ, </span></div><p><div class=verse-container id=ja483:7.4><span>vikkantamanujīvasi. </span></div><p><div class=verse-container id=ja483:8.1><span>Yo taṁ viduggā narakā samuddhari, </span></div><p><div class=verse-container id=ja483:8.2><span>Silāya yoggaṁ sarabho karitvā; </span></div><p><div class=verse-container id=ja483:8.3><span>Dukkhūpanītaṁ maccumukhā pamocayi, </span></div><p><div class=verse-container id=ja483:8.4><span>Alīnacittaṁ ta migaṁ vadesi”. </span></div><p><div class=verse-container id=ja483:9.1><span>“Kiṁ tvaṁ nu tattheva tadā ahosi, </span></div><p><div class=verse-container id=ja483:9.2><span>Udāhu te koci naṁ etadakkhā; </span></div><p><div class=verse-container id=ja483:9.3><span>Vivaṭṭacchaddo nusi sabbadassī, </span></div><p><div class=verse-container id=ja483:9.4><span>Ñāṇaṁ nu te brāhmaṇa bhiṁsarūpaṁ”. </span></div><p><div class=verse-container id=ja483:10.1><span>“Na cevahaṁ tattha tadā ahosiṁ, </span></div><p><div class=verse-container id=ja483:10.2><span>Na cāpi me koci naṁ etadakkhā; </span></div><p><div class=verse-container id=ja483:10.3><span>Gāthāpadānañca subhāsitānaṁ, </span></div><p><div class=verse-container id=ja483:10.4><span>Atthaṁ tadānenti janinda dhīrā”. </span></div><p><div class=verse-container id=ja483:11.1><span>“Ādāya pattiṁ paraviriyaghātiṁ, </span></div><p><div class=verse-container id=ja483:11.2><span>Cāpe saraṁ kiṁ vicikicchase tuvaṁ; </span></div><p><div class=verse-container id=ja483:11.3><span>Nunno saro sarabhaṁ hantu khippaṁ, </span></div><p><div class=verse-container id=ja483:11.4><span>Annañhi etaṁ varapañña rañño”. </span></div><p><div class=verse-container id=ja483:12.1><span>“Addhā pajānāmi ahampi etaṁ, </span></div><p><div class=verse-container id=ja483:12.2><span>Annaṁ migo brāhmaṇa khattiyassa; </span></div><p><div class=verse-container id=ja483:12.3><span>Pubbe katañca apacāyamāno, </span></div><p><div class=verse-container id=ja483:12.4><span>Tasmā migaṁ sarabhaṁ no hanāmi”. </span></div><p><div class=verse-container id=ja483:13.1><span>“Neso migo mahārāja, </span></div><p><div class=verse-container id=ja483:13.2><span>asureso disampati; </span></div><p><div class=verse-container id=ja483:13.3><span>Etaṁ hantvā manussinda, </span></div><p><div class=verse-container id=ja483:13.4><span>bhavassu amarādhipo. </span></div><p><div class=verse-container id=ja483:14.1><span>Sace ca rājā vicikicchase tuvaṁ, </span></div><p><div class=verse-container id=ja483:14.2><span>Hantuṁ migaṁ sarabhaṁ sahāyakaṁ; </span></div><p><div class=verse-container id=ja483:14.3><span>Saputtadāro naravīraseṭṭha, </span></div><p><div class=verse-container id=ja483:14.4><span>Gantā tuvaṁ vetaraṇiṁ yamassa”. </span></div><p><div class=verse-container id=ja483:15.1><span>“Kāmaṁ ahaṁ jānapadā ca sabbe, </span></div><p><div class=verse-container id=ja483:15.2><span>Puttā ca dārā ca sahāyasaṅghā; </span></div><p><div class=verse-container id=ja483:15.3><span>Gacchemu taṁ vetaraṇiṁ yamassa, </span></div><p><div class=verse-container id=ja483:15.4><span>Na tveva hañño mama pāṇado yo. </span></div><p><div class=verse-container id=ja483:16.1><span>Ayaṁ migo kicchagatassa mayhaṁ, </span></div><p><div class=verse-container id=ja483:16.2><span>Ekassa kattā vivanasmi ghore; </span></div><p><div class=verse-container id=ja483:16.3><span>Taṁ tādisaṁ pubbakiccaṁ saranto, </span></div><p><div class=verse-container id=ja483:16.4><span>Jānaṁ mahābrahme kathaṁ haneyyaṁ”. </span></div><p><div class=verse-container id=ja483:17.1><span>“Mittābhirādhī cirameva jīva, </span></div><p><div class=verse-container id=ja483:17.2><span>Rajjaṁ imaṁ dhammaguṇe pasāsa; </span></div><p><div class=verse-container id=ja483:17.3><span>Nārīgaṇehi paricāriyanto, </span></div><p><div class=verse-container id=ja483:17.4><span>Modassu raṭṭhe tidiveva vāsavo. </span></div><p><div class=verse-container id=ja483:18.1><span>Akkodhano niccapasannacitto, </span></div><p><div class=verse-container id=ja483:18.2><span>Sabbātithī yācayogo bhavitvā; </span></div><p><div class=verse-container id=ja483:18.3><span>Datvā ca bhutvā ca yathānubhāvaṁ, </span></div><p><div class=verse-container id=ja483:18.4><span>Anindito saggamupehi ṭhānan”ti. </span></div><p><div class=verse-container id=ja483:19.1><span>Sarabhamigajātakaṁ dasamaṁ. </span></div><p><div class=verse-container id=ja483:20.1><span>Terasakanipātaṁ niṭṭhitaṁ. </span></div><p><div class=verse-container id=ja483:21.1><span>Tassuddānaṁ </span></div><p><div class=verse-container id=ja483:22.1><span>Varaamba kuṭhāri sahaṁsavaro, </span></div><p><div class=verse-container id=ja483:22.2><span>Atharaññasmiṁ dūtakapañcamako; </span></div><p><div class=verse-container id=ja483:22.3><span>Atha bodhi akitti sutakkarinā, </span></div><p><div class=verse-container id=ja483:22.4><span>Atha rurumigenaparo sarabhoti. </span></div><div class=flex-between><a href=/canon/en/pli/ms/sutta/kn/ja/ja0482.html>Previous</a><a href=/canon/en/pli/ms/sutta/kn/ja/ja0484.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>