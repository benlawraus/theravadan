<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0412.html>Previous</a><a href=/canon/en/pli/ms/sutta/kn/ja/ja0414.html>Next</a></div><p id=ja413:0.1><span class=root>Jātaka </span><br><p id=ja413:0.2><span class=root>Sattakanipāta </span><br><p id=ja413:0.3><span class=root>Gandhāravagga </span><br><p id=ja413:0.4><span class="root big-bold">8. Dhūmakārijātaka </span><br><p id=ja413:1.1><span class=root>“Rājā apucchi vidhuraṁ, </span><br><p id=ja413:1.2><span class=root>dhammakāmo yudhiṭṭhilo; </span><br><p id=ja413:1.3><span class=root>Api brāhmaṇa jānāsi, </span><br><p id=ja413:1.4><span class=root>ko eko bahu socati”. </span><br><p id=ja413:2.1><span class=root>“Brāhmaṇo ajayūthena, </span><br><p id=ja413:2.2><span class=root>pahūtedho vane vasaṁ; </span><br><p id=ja413:2.3><span class=root>Dhūmaṁ akāsi vāseṭṭho, </span><br><p id=ja413:2.4><span class=root>rattindivamatandito. </span><br><p id=ja413:3.1><span class=root>Tassa taṁ dhūmagandhena, </span><br><p id=ja413:3.2><span class=root>sarabhā makasaḍḍitā; </span><br><p id=ja413:3.3><span class=root>Vassāvāsaṁ upāgacchuṁ, </span><br><p id=ja413:3.4><span class=root>dhūmakārissa santike. </span><br><p id=ja413:4.1><span class=root>Sarabhesu manaṁ katvā, </span><br><p id=ja413:4.2><span class=root>ajā so nāvabujjhatha; </span><br><p id=ja413:4.3><span class=root>Āgacchantī vajantī vā, </span><br><p id=ja413:4.4><span class=root>tassa tā vinasuṁ ajā. </span><br><p id=ja413:5.1><span class=root>Sarabhā sarade kāle, </span><br><p id=ja413:5.2><span class=root>pahīnamakase vane; </span><br><p id=ja413:5.3><span class=root>Pāvisuṁ giriduggāni, </span><br><p id=ja413:5.4><span class=root>nadīnaṁ pabhavāni ca. </span><br><p id=ja413:6.1><span class=root>Sarabhe ca gate disvā, </span><br><p id=ja413:6.2><span class=root>ajā ca vibhavaṁ gatā; </span><br><p id=ja413:6.3><span class=root>Kiso ca vivaṇṇo cāsi, </span><br><p id=ja413:6.4><span class=root>paṇḍurogī ca brāhmaṇo. </span><br><p id=ja413:7.1><span class=root>Evaṁ yo saṁ niraṅkatvā, </span><br><p id=ja413:7.2><span class=root>āgantuṁ kurute piyaṁ; </span><br><p id=ja413:7.3><span class=root>So eko bahu socati, </span><br><p id=ja413:7.4><span class=root>dhūmakārīva brāhmaṇo”ti. </span><br><p id=ja413:8.1><span class=root>Dhūmakārijātakaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>