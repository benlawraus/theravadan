<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0462.html>Previous</a><a href=/canon/en/pli/ms/sutta/kn/ja/ja0464.html>Next</a></div><p><div class=verse-container id=ja463:0.1><span>Jātaka </span></div><p><div class=verse-container id=ja463:0.2><span>Ekādasakanipāta </span></div><p><div class=verse-container id=ja463:0.3><span>Mātuposakavagga </span></div><p><div class=verse-container id=ja463:0.4><span class=big-bold>9. Suppārakajātaka </span></div><p><div class=verse-container id=ja463:1.1><span>“Ummujjanti nimujjanti, </span></div><p><div class=verse-container id=ja463:1.2><span>manussā khuranāsikā; </span></div><p><div class=verse-container id=ja463:1.3><span>Suppārakaṁ taṁ pucchāma, </span></div><p><div class=verse-container id=ja463:1.4><span>samuddo katamo ayaṁ”. </span></div><p><div class=verse-container id=ja463:2.1><span>“Kurukacchā payātānaṁ, </span></div><p><div class=verse-container id=ja463:2.2><span>vāṇijānaṁ dhanesinaṁ; </span></div><p><div class=verse-container id=ja463:2.3><span>Nāvāya vippanaṭṭhāya, </span></div><p><div class=verse-container id=ja463:2.4><span>khuramālīti vuccati”. </span></div><p><div class=verse-container id=ja463:3.1><span>“Yathā aggīva suriyova, </span></div><p><div class=verse-container id=ja463:3.2><span>samuddo paṭidissati; </span></div><p><div class=verse-container id=ja463:3.3><span>Suppārakaṁ taṁ pucchāma, </span></div><p><div class=verse-container id=ja463:3.4><span>samuddo katamo ayaṁ”. </span></div><p><div class=verse-container id=ja463:4.1><span>“Kurukacchā payātānaṁ, </span></div><p><div class=verse-container id=ja463:4.2><span>vāṇijānaṁ dhanesinaṁ; </span></div><p><div class=verse-container id=ja463:4.3><span>Nāvāya vippanaṭṭhāya, </span></div><p><div class=verse-container id=ja463:4.4><span>aggimālīti vuccati”. </span></div><p><div class=verse-container id=ja463:5.1><span>“Yathā dadhīva khīraṁva, </span></div><p><div class=verse-container id=ja463:5.2><span>samuddo paṭidissati; </span></div><p><div class=verse-container id=ja463:5.3><span>Suppārakaṁ taṁ pucchāma, </span></div><p><div class=verse-container id=ja463:5.4><span>samuddo katamo ayaṁ”. </span></div><p><div class=verse-container id=ja463:6.1><span>“Kurukacchā payātānaṁ, </span></div><p><div class=verse-container id=ja463:6.2><span>vāṇijānaṁ dhanesinaṁ; </span></div><p><div class=verse-container id=ja463:6.3><span>Nāvāya vippanaṭṭhāya, </span></div><p><div class=verse-container id=ja463:6.4><span>dadhimālīti vuccati”. </span></div><p><div class=verse-container id=ja463:7.1><span>“Yathā kusova sassova, </span></div><p><div class=verse-container id=ja463:7.2><span>samuddo paṭidissati; </span></div><p><div class=verse-container id=ja463:7.3><span>Suppārakaṁ taṁ pucchāma, </span></div><p><div class=verse-container id=ja463:7.4><span>samuddo katamo ayaṁ”. </span></div><p><div class=verse-container id=ja463:8.1><span>“Kurukacchā payātānaṁ, </span></div><p><div class=verse-container id=ja463:8.2><span>vāṇijānaṁ dhanesinaṁ; </span></div><p><div class=verse-container id=ja463:8.3><span>Nāvāya vippanaṭṭhāya, </span></div><p><div class=verse-container id=ja463:8.4><span>kusamālīti vuccati”. </span></div><p><div class=verse-container id=ja463:9.1><span>“Yathā naḷova veḷūva, </span></div><p><div class=verse-container id=ja463:9.2><span>samuddo paṭidissati; </span></div><p><div class=verse-container id=ja463:9.3><span>Suppārakaṁ taṁ pucchāma, </span></div><p><div class=verse-container id=ja463:9.4><span>samuddo katamo ayaṁ”. </span></div><p><div class=verse-container id=ja463:10.1><span>“Kurukacchā payātānaṁ, </span></div><p><div class=verse-container id=ja463:10.2><span>vāṇijānaṁ dhanesinaṁ; </span></div><p><div class=verse-container id=ja463:10.3><span>Nāvāya vippanaṭṭhāya, </span></div><p><div class=verse-container id=ja463:10.4><span>naḷamālīti vuccati”. </span></div><p><div class=verse-container id=ja463:11.1><span>“Mahabbhayo bhiṁsanako, </span></div><p><div class=verse-container id=ja463:11.2><span>saddo suyyatimānuso; </span></div><p><div class=verse-container id=ja463:11.3><span>Yathā sobbho papātova, </span></div><p><div class=verse-container id=ja463:11.4><span>samuddo paṭidissati; </span></div><p><div class=verse-container id=ja463:11.5><span>Suppārakaṁ taṁ pucchāma, </span></div><p><div class=verse-container id=ja463:11.6><span>samuddo katamo ayaṁ”. </span></div><p><div class=verse-container id=ja463:12.1><span>“Kurukacchā payātānaṁ, </span></div><p><div class=verse-container id=ja463:12.2><span>vāṇijānaṁ dhanesinaṁ; </span></div><p><div class=verse-container id=ja463:12.3><span>Nāvāya vippanaṭṭhāya, </span></div><p><div class=verse-container id=ja463:12.4><span>baḷavāmukhīti vuccati. </span></div><p><div class=verse-container id=ja463:13.1><span>Yato sarāmi attānaṁ, </span></div><p><div class=verse-container id=ja463:13.2><span>Yato pattosmi viññutaṁ; </span></div><p><div class=verse-container id=ja463:13.3><span>Nābhijānāmi sañcicca, </span></div><p><div class=verse-container id=ja463:13.4><span>Ekapāṇampi hiṁsitaṁ; </span></div><p><div class=verse-container id=ja463:13.5><span>Etena saccavajjena, </span></div><p><div class=verse-container id=ja463:13.6><span>Sotthiṁ nāvā nivattatū”ti. </span></div><p><div class=verse-container id=ja463:14.1><span>Suppārakajātakaṁ navamaṁ. </span></div><p><div class=verse-container id=ja463:15.1><span>Ekādasakanipātaṁ niṭṭhitaṁ. </span></div><p><div class=verse-container id=ja463:16.1><span>Tassuddānaṁ </span></div><p><div class=verse-container id=ja463:17.1><span>Sirimātusuposakanāgavaro, </span></div><p><div class=verse-container id=ja463:17.2><span>Puna juṇhaka dhammamudayavaro; </span></div><p><div class=verse-container id=ja463:17.3><span>Atha pāni yudhañcayako ca dasa- </span></div><p><div class=verse-container id=ja463:17.4><span>Ratha saṁvara pāragatena navāti. </span></div><div class=flex-between><a href=/canon/en/pli/ms/sutta/kn/ja/ja0462.html>Previous</a><a href=/canon/en/pli/ms/sutta/kn/ja/ja0464.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>