<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0404.html>Previous</a><a href=/canon/en/pli/ms/sutta/kn/ja/ja0406.html>Next</a></div><p id=ja405:0.1><span class=root>Jātaka </span><br><p id=ja405:0.2><span class=root>Sattakanipāta </span><br><p id=ja405:0.3><span class=root>Kukkuvagga </span><br><p id=ja405:0.4><span class="root big-bold">10. Bakajātaka </span><br><p id=ja405:1.1><span class=root>“Dvāsattati gotama puññakammā, </span><br><p id=ja405:1.2><span class=root>Vasavattino jātijaraṁ atītā; </span><br><p id=ja405:1.3><span class=root>Ayamantimā vedagū brahmapatti, </span><br><p id=ja405:1.4><span class=root>Asmābhijappanti janā anekā”. </span><br><p id=ja405:2.1><span class=root>“Appañhi etaṁ na hi dīghamāyu, </span><br><p id=ja405:2.2><span class=root>Yaṁ tvaṁ baka maññasi dīghamāyuṁ; </span><br><p id=ja405:2.3><span class=root>Sataṁ sahassāni nirabbudānaṁ, </span><br><p id=ja405:2.4><span class=root>Āyuṁ pajānāmi tavāha brahme”. </span><br><p id=ja405:3.1><span class=root>“Anantadassī bhagavāhamasmi, </span><br><p id=ja405:3.2><span class=root>Jātijjaraṁ sokamupātivatto; </span><br><p id=ja405:3.3><span class=root>Kiṁ me purāṇaṁ vatasīlavattaṁ, </span><br><p id=ja405:3.4><span class=root>Ācikkha me taṁ yamahaṁ vijaññaṁ”. </span><br><p id=ja405:4.1><span class=root>“Yaṁ tvaṁ apāyesi bahū manusse, </span><br><p id=ja405:4.2><span class=root>Pipāsite ghammani samparete; </span><br><p id=ja405:4.3><span class=root>Taṁ te purāṇaṁ vatasīlavattaṁ, </span><br><p id=ja405:4.4><span class=root>Suttappabuddhova anussarāmi. </span><br><p id=ja405:5.1><span class=root>Yaṁ eṇikūlasmi janaṁ gahītaṁ, </span><br><p id=ja405:5.2><span class=root>Amocayī gayhaka niyyamānaṁ; </span><br><p id=ja405:5.3><span class=root>Taṁ te purāṇaṁ vatasīlavattaṁ, </span><br><p id=ja405:5.4><span class=root>Suttappabuddhova anussarāmi. </span><br><p id=ja405:6.1><span class=root>Gaṅgāya sotasmiṁ gahītanāvaṁ, </span><br><p id=ja405:6.2><span class=root>Luddena nāgena manussakappā; </span><br><p id=ja405:6.3><span class=root>Amocayi tvaṁ balasā pasayha, </span><br><p id=ja405:6.4><span class=root>Taṁ te purāṇaṁ vatasīlavattaṁ; </span><br><p id=ja405:6.5><span class=root>Suttappabuddhova anussarāmi. </span><br><p id=ja405:7.1><span class=root>Kappo ca te baddhacaro ahosiṁ, </span><br><p id=ja405:7.2><span class=root>Sambuddhimantaṁ vatinaṁ amaññaṁ; </span><br><p id=ja405:7.3><span class=root>Taṁ te purāṇaṁ vatasīlavattaṁ, </span><br><p id=ja405:7.4><span class=root>Suttappabuddhova anussarāmi”. </span><br><p id=ja405:8.1><span class=root>“Addhā pajānāsi mametamāyuṁ, </span><br><p id=ja405:8.2><span class=root>Aññampi jānāsi tathā hi buddho; </span><br><p id=ja405:8.3><span class=root>Tathā hi tāyaṁ jalitānubhāvo, </span><br><p id=ja405:8.4><span class=root>Obhāsayaṁ tiṭṭhati brahmalokan”ti. </span><br><p id=ja405:9.1><span class=root>Bakajātakaṁ dasamaṁ. </span><br><p id=ja405:9.2><span class=root>Kukkuvaggo paṭhamo. </span><br><p id=ja405:10.1><span class=root>Tassuddānaṁ </span><br><p id=ja405:11.1><span class=root>Varakaṇṇika cāpavaro sutano, </span><br><p id=ja405:11.2><span class=root>Atha gijjha sarohitamacchavaro; </span><br><p id=ja405:11.3><span class=root>Puna paṇṇaka senaka yācanako, </span><br><p id=ja405:11.4><span class=root>Atha veri sabrahmabakena dasāti. </span><br></main><footer class="container footer"><small><a href=/about>Contact info</a></small></footer>