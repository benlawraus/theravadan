<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0404.html>Previous</a><a href=/canon/en/pli/ms/sutta/kn/ja/ja0406.html>Next</a></div><p><div class=verse-container id=ja405:0.1><span>Jātaka </span></div><p><div class=verse-container id=ja405:0.2><span>Sattakanipāta </span></div><p><div class=verse-container id=ja405:0.3><span>Kukkuvagga </span></div><p><div class=verse-container id=ja405:0.4><span class=big-bold>10. Bakajātaka </span></div><p><div class=verse-container id=ja405:1.1><span>“Dvāsattati gotama puññakammā, </span></div><p><div class=verse-container id=ja405:1.2><span>Vasavattino jātijaraṁ atītā; </span></div><p><div class=verse-container id=ja405:1.3><span>Ayamantimā vedagū brahmapatti, </span></div><p><div class=verse-container id=ja405:1.4><span>Asmābhijappanti janā anekā”. </span></div><p><div class=verse-container id=ja405:2.1><span>“Appañhi etaṁ na hi dīghamāyu, </span></div><p><div class=verse-container id=ja405:2.2><span>Yaṁ tvaṁ baka maññasi dīghamāyuṁ; </span></div><p><div class=verse-container id=ja405:2.3><span>Sataṁ sahassāni nirabbudānaṁ, </span></div><p><div class=verse-container id=ja405:2.4><span>Āyuṁ pajānāmi tavāha brahme”. </span></div><p><div class=verse-container id=ja405:3.1><span>“Anantadassī bhagavāhamasmi, </span></div><p><div class=verse-container id=ja405:3.2><span>Jātijjaraṁ sokamupātivatto; </span></div><p><div class=verse-container id=ja405:3.3><span>Kiṁ me purāṇaṁ vatasīlavattaṁ, </span></div><p><div class=verse-container id=ja405:3.4><span>Ācikkha me taṁ yamahaṁ vijaññaṁ”. </span></div><p><div class=verse-container id=ja405:4.1><span>“Yaṁ tvaṁ apāyesi bahū manusse, </span></div><p><div class=verse-container id=ja405:4.2><span>Pipāsite ghammani samparete; </span></div><p><div class=verse-container id=ja405:4.3><span>Taṁ te purāṇaṁ vatasīlavattaṁ, </span></div><p><div class=verse-container id=ja405:4.4><span>Suttappabuddhova anussarāmi. </span></div><p><div class=verse-container id=ja405:5.1><span>Yaṁ eṇikūlasmi janaṁ gahītaṁ, </span></div><p><div class=verse-container id=ja405:5.2><span>Amocayī gayhaka niyyamānaṁ; </span></div><p><div class=verse-container id=ja405:5.3><span>Taṁ te purāṇaṁ vatasīlavattaṁ, </span></div><p><div class=verse-container id=ja405:5.4><span>Suttappabuddhova anussarāmi. </span></div><p><div class=verse-container id=ja405:6.1><span>Gaṅgāya sotasmiṁ gahītanāvaṁ, </span></div><p><div class=verse-container id=ja405:6.2><span>Luddena nāgena manussakappā; </span></div><p><div class=verse-container id=ja405:6.3><span>Amocayi tvaṁ balasā pasayha, </span></div><p><div class=verse-container id=ja405:6.4><span>Taṁ te purāṇaṁ vatasīlavattaṁ; </span></div><p><div class=verse-container id=ja405:6.5><span>Suttappabuddhova anussarāmi. </span></div><p><div class=verse-container id=ja405:7.1><span>Kappo ca te baddhacaro ahosiṁ, </span></div><p><div class=verse-container id=ja405:7.2><span>Sambuddhimantaṁ vatinaṁ amaññaṁ; </span></div><p><div class=verse-container id=ja405:7.3><span>Taṁ te purāṇaṁ vatasīlavattaṁ, </span></div><p><div class=verse-container id=ja405:7.4><span>Suttappabuddhova anussarāmi”. </span></div><p><div class=verse-container id=ja405:8.1><span>“Addhā pajānāsi mametamāyuṁ, </span></div><p><div class=verse-container id=ja405:8.2><span>Aññampi jānāsi tathā hi buddho; </span></div><p><div class=verse-container id=ja405:8.3><span>Tathā hi tāyaṁ jalitānubhāvo, </span></div><p><div class=verse-container id=ja405:8.4><span>Obhāsayaṁ tiṭṭhati brahmalokan”ti. </span></div><p><div class=verse-container id=ja405:9.1><span>Bakajātakaṁ dasamaṁ. </span></div><p><div class=verse-container id=ja405:9.2><span>Kukkuvaggo paṭhamo. </span></div><p><div class=verse-container id=ja405:10.1><span>Tassuddānaṁ </span></div><p><div class=verse-container id=ja405:11.1><span>Varakaṇṇika cāpavaro sutano, </span></div><p><div class=verse-container id=ja405:11.2><span>Atha gijjha sarohitamacchavaro; </span></div><p><div class=verse-container id=ja405:11.3><span>Puna paṇṇaka senaka yācanako, </span></div><p><div class=verse-container id=ja405:11.4><span>Atha veri sabrahmabakena dasāti. </span></div><div class=flex-between><a href=/canon/en/pli/ms/sutta/kn/ja/ja0404.html>Previous</a><a href=/canon/en/pli/ms/sutta/kn/ja/ja0406.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>