<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0474.html>Previous</a><a href=/canon/en/pli/ms/sutta/kn/ja/ja0476.html>Next</a></div><p id=ja475:0.1><span class=root>Jātaka </span><br><p id=ja475:0.2><span class=root>Terasakanipāta </span><br><p id=ja475:0.3><span class=root>Ambavagga </span><br><p id=ja475:0.4><span class="root big-bold">2. Phandanajātaka </span><br><p id=ja475:1.1><span class=root>“Kuṭhārihattho puriso, </span><br><p id=ja475:1.2><span class=root>vanamogayha tiṭṭhasi; </span><br><p id=ja475:1.3><span class=root>Puṭṭho me samma akkhāhi, </span><br><p id=ja475:1.4><span class=root>kiṁ dāruṁ chetumicchasi”. </span><br><p id=ja475:2.1><span class=root>“Isso vanāni carasi, </span><br><p id=ja475:2.2><span class=root>samāni visamāni ca; </span><br><p id=ja475:2.3><span class=root>Puṭṭho me samma akkhāhi, </span><br><p id=ja475:2.4><span class=root>kiṁ dāruṁ nemiyā daḷhaṁ”. </span><br><p id=ja475:3.1><span class=root>“Neva sālo na khadiro, </span><br><p id=ja475:3.2><span class=root>nāssakaṇṇo kuto dhavo; </span><br><p id=ja475:3.3><span class=root>Rukkho ca phandano nāma, </span><br><p id=ja475:3.4><span class=root>taṁ dāruṁ nemiyā daḷhaṁ”. </span><br><p id=ja475:4.1><span class=root>“Kīdisānissa pattāni, </span><br><p id=ja475:4.2><span class=root>khandho vā pana kīdiso; </span><br><p id=ja475:4.3><span class=root>Puṭṭho me samma akkhāhi, </span><br><p id=ja475:4.4><span class=root>yathā jānemu phandanaṁ”. </span><br><p id=ja475:5.1><span class=root>“Yassa sākhā palambanti, </span><br><p id=ja475:5.2><span class=root>namanti na ca bhañjare; </span><br><p id=ja475:5.3><span class=root>So rukkho phandano nāma, </span><br><p id=ja475:5.4><span class=root>yassa mūle ahaṁ ṭhito. </span><br><p id=ja475:6.1><span class=root>Arānaṁ cakkanābhīnaṁ, </span><br><p id=ja475:6.2><span class=root>īsānemirathassa ca; </span><br><p id=ja475:6.3><span class=root>Sabbassa te kammaniyo, </span><br><p id=ja475:6.4><span class=root>ayaṁ hessati phandano”. </span><br><p id=ja475:7.1><span class=root>“Iti phandanarukkhopi, </span><br><p id=ja475:7.2><span class=root>tāvade ajjhabhāsatha; </span><br><p id=ja475:7.3><span class=root>Mayhampi vacanaṁ atthi, </span><br><p id=ja475:7.4><span class=root>bhāradvāja suṇohi me. </span><br><p id=ja475:8.1><span class=root>Issassa upakkhandhamhā, </span><br><p id=ja475:8.2><span class=root>Ukkacca caturaṅgulaṁ; </span><br><p id=ja475:8.3><span class=root>Tena nemiṁ pasāresi, </span><br><p id=ja475:8.4><span class=root>Evaṁ daḷhataraṁ siyā. </span><br><p id=ja475:9.1><span class=root>Iti phandanarukkhopi, </span><br><p id=ja475:9.2><span class=root>veraṁ appesi tāvade; </span><br><p id=ja475:9.3><span class=root>Jātānañca ajātānaṁ, </span><br><p id=ja475:9.4><span class=root>issānaṁ dukkhamāvahi. </span><br><p id=ja475:10.1><span class=root>Iccevaṁ phandano issaṁ, </span><br><p id=ja475:10.2><span class=root>isso ca pana phandanaṁ; </span><br><p id=ja475:10.3><span class=root>Aññamaññaṁ vivādena, </span><br><p id=ja475:10.4><span class=root>aññamaññamaghātayuṁ. </span><br><p id=ja475:11.1><span class=root>Evameva manussānaṁ, </span><br><p id=ja475:11.2><span class=root>vivādo yattha jāyati; </span><br><p id=ja475:11.3><span class=root>Mayūranaccaṁ naccanti, </span><br><p id=ja475:11.4><span class=root>yathā te issaphandanā. </span><br><p id=ja475:12.1><span class=root>Taṁ vo vadāmi bhaddaṁ vo, </span><br><p id=ja475:12.2><span class=root>yāvantettha samāgatā; </span><br><p id=ja475:12.3><span class=root>Sammodatha mā vivadatha, </span><br><p id=ja475:12.4><span class=root>mā hotha issaphandanā. </span><br><p id=ja475:13.1><span class=root>Sāmaggimeva sikkhetha, </span><br><p id=ja475:13.2><span class=root>buddhehetaṁ pasaṁsitaṁ; </span><br><p id=ja475:13.3><span class=root>Sāmaggirato dhammaṭṭho, </span><br><p id=ja475:13.4><span class=root>yogakkhemā na dhaṁsatī”ti. </span><br><p id=ja475:14.1><span class=root>Phandanajātakaṁ dutiyaṁ. </span><br></main><footer class="container footer"><small><a href=/about>Contact info</a></small></footer>