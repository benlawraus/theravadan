<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0474.html>Previous</a><a href=/canon/en/pli/ms/sutta/kn/ja/ja0476.html>Next</a></div><p><div class=verse-container id=ja475:0.1><span>Jātaka </span></div><p><div class=verse-container id=ja475:0.2><span>Terasakanipāta </span></div><p><div class=verse-container id=ja475:0.3><span>Ambavagga </span></div><p><div class=verse-container id=ja475:0.4><span class=big-bold>2. Phandanajātaka </span></div><p><div class=verse-container id=ja475:1.1><span>“Kuṭhārihattho puriso, </span></div><p><div class=verse-container id=ja475:1.2><span>vanamogayha tiṭṭhasi; </span></div><p><div class=verse-container id=ja475:1.3><span>Puṭṭho me samma akkhāhi, </span></div><p><div class=verse-container id=ja475:1.4><span>kiṁ dāruṁ chetumicchasi”. </span></div><p><div class=verse-container id=ja475:2.1><span>“Isso vanāni carasi, </span></div><p><div class=verse-container id=ja475:2.2><span>samāni visamāni ca; </span></div><p><div class=verse-container id=ja475:2.3><span>Puṭṭho me samma akkhāhi, </span></div><p><div class=verse-container id=ja475:2.4><span>kiṁ dāruṁ nemiyā daḷhaṁ”. </span></div><p><div class=verse-container id=ja475:3.1><span>“Neva sālo na khadiro, </span></div><p><div class=verse-container id=ja475:3.2><span>nāssakaṇṇo kuto dhavo; </span></div><p><div class=verse-container id=ja475:3.3><span>Rukkho ca phandano nāma, </span></div><p><div class=verse-container id=ja475:3.4><span>taṁ dāruṁ nemiyā daḷhaṁ”. </span></div><p><div class=verse-container id=ja475:4.1><span>“Kīdisānissa pattāni, </span></div><p><div class=verse-container id=ja475:4.2><span>khandho vā pana kīdiso; </span></div><p><div class=verse-container id=ja475:4.3><span>Puṭṭho me samma akkhāhi, </span></div><p><div class=verse-container id=ja475:4.4><span>yathā jānemu phandanaṁ”. </span></div><p><div class=verse-container id=ja475:5.1><span>“Yassa sākhā palambanti, </span></div><p><div class=verse-container id=ja475:5.2><span>namanti na ca bhañjare; </span></div><p><div class=verse-container id=ja475:5.3><span>So rukkho phandano nāma, </span></div><p><div class=verse-container id=ja475:5.4><span>yassa mūle ahaṁ ṭhito. </span></div><p><div class=verse-container id=ja475:6.1><span>Arānaṁ cakkanābhīnaṁ, </span></div><p><div class=verse-container id=ja475:6.2><span>īsānemirathassa ca; </span></div><p><div class=verse-container id=ja475:6.3><span>Sabbassa te kammaniyo, </span></div><p><div class=verse-container id=ja475:6.4><span>ayaṁ hessati phandano”. </span></div><p><div class=verse-container id=ja475:7.1><span>“Iti phandanarukkhopi, </span></div><p><div class=verse-container id=ja475:7.2><span>tāvade ajjhabhāsatha; </span></div><p><div class=verse-container id=ja475:7.3><span>Mayhampi vacanaṁ atthi, </span></div><p><div class=verse-container id=ja475:7.4><span>bhāradvāja suṇohi me. </span></div><p><div class=verse-container id=ja475:8.1><span>Issassa upakkhandhamhā, </span></div><p><div class=verse-container id=ja475:8.2><span>Ukkacca caturaṅgulaṁ; </span></div><p><div class=verse-container id=ja475:8.3><span>Tena nemiṁ pasāresi, </span></div><p><div class=verse-container id=ja475:8.4><span>Evaṁ daḷhataraṁ siyā. </span></div><p><div class=verse-container id=ja475:9.1><span>Iti phandanarukkhopi, </span></div><p><div class=verse-container id=ja475:9.2><span>veraṁ appesi tāvade; </span></div><p><div class=verse-container id=ja475:9.3><span>Jātānañca ajātānaṁ, </span></div><p><div class=verse-container id=ja475:9.4><span>issānaṁ dukkhamāvahi. </span></div><p><div class=verse-container id=ja475:10.1><span>Iccevaṁ phandano issaṁ, </span></div><p><div class=verse-container id=ja475:10.2><span>isso ca pana phandanaṁ; </span></div><p><div class=verse-container id=ja475:10.3><span>Aññamaññaṁ vivādena, </span></div><p><div class=verse-container id=ja475:10.4><span>aññamaññamaghātayuṁ. </span></div><p><div class=verse-container id=ja475:11.1><span>Evameva manussānaṁ, </span></div><p><div class=verse-container id=ja475:11.2><span>vivādo yattha jāyati; </span></div><p><div class=verse-container id=ja475:11.3><span>Mayūranaccaṁ naccanti, </span></div><p><div class=verse-container id=ja475:11.4><span>yathā te issaphandanā. </span></div><p><div class=verse-container id=ja475:12.1><span>Taṁ vo vadāmi bhaddaṁ vo, </span></div><p><div class=verse-container id=ja475:12.2><span>yāvantettha samāgatā; </span></div><p><div class=verse-container id=ja475:12.3><span>Sammodatha mā vivadatha, </span></div><p><div class=verse-container id=ja475:12.4><span>mā hotha issaphandanā. </span></div><p><div class=verse-container id=ja475:13.1><span>Sāmaggimeva sikkhetha, </span></div><p><div class=verse-container id=ja475:13.2><span>buddhehetaṁ pasaṁsitaṁ; </span></div><p><div class=verse-container id=ja475:13.3><span>Sāmaggirato dhammaṭṭho, </span></div><p><div class=verse-container id=ja475:13.4><span>yogakkhemā na dhaṁsatī”ti. </span></div><p><div class=verse-container id=ja475:14.1><span>Phandanajātakaṁ dutiyaṁ. </span></div><div class=flex-between><a href=/canon/en/pli/ms/sutta/kn/ja/ja0474.html>Previous</a><a href=/canon/en/pli/ms/sutta/kn/ja/ja0476.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>