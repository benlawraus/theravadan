<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0466.html>Previous</a><a href=/canon/en/pli/ms/sutta/kn/ja/ja0468.html>Next</a></div><p><div class=verse-container id=ja467:0.1><span>Jātaka </span></div><p><div class=verse-container id=ja467:0.2><span>Dvādasakanipāta </span></div><p><div class=verse-container id=ja467:0.3><span>Cūḷakuṇālavagga </span></div><p><div class=verse-container id=ja467:0.4><span class=big-bold>4. Kāmajātaka </span></div><p><div class=verse-container id=ja467:1.1><span>“Kāmaṁ kāmayamānassa, </span></div><p><div class=verse-container id=ja467:1.2><span>tassa ce taṁ samijjhati; </span></div><p><div class=verse-container id=ja467:1.3><span>Addhā pītimano hoti, </span></div><p><div class=verse-container id=ja467:1.4><span>laddhā macco yadicchati. </span></div><p><div class=verse-container id=ja467:2.1><span>Kāmaṁ kāmayamānassa, </span></div><p><div class=verse-container id=ja467:2.2><span>tassa ce taṁ samijjhati; </span></div><p><div class=verse-container id=ja467:2.3><span>Tato naṁ aparaṁ kāme, </span></div><p><div class=verse-container id=ja467:2.4><span>ghamme taṇhaṁva vindati. </span></div><p><div class=verse-container id=ja467:3.1><span>Gavaṁva siṅgino siṅgaṁ, </span></div><p><div class=verse-container id=ja467:3.2><span>vaḍḍhamānassa vaḍḍhati; </span></div><p><div class=verse-container id=ja467:3.3><span>Evaṁ mandassa posassa, </span></div><p><div class=verse-container id=ja467:3.4><span>bālassa avijānato; </span></div><p><div class=verse-container id=ja467:3.5><span>Bhiyyo taṇhā pipāsā ca, </span></div><p><div class=verse-container id=ja467:3.6><span>vaḍḍhamānassa vaḍḍhati. </span></div><p><div class=verse-container id=ja467:4.1><span>Pathabyā sāliyavakaṁ, </span></div><p><div class=verse-container id=ja467:4.2><span>gavāssaṁ dāsaporisaṁ; </span></div><p><div class=verse-container id=ja467:4.3><span>Datvā ca nālamekassa, </span></div><p><div class=verse-container id=ja467:4.4><span>iti vidvā samaṁ care. </span></div><p><div class=verse-container id=ja467:5.1><span>Rājā pasayha pathaviṁ vijitvā, </span></div><p><div class=verse-container id=ja467:5.2><span>Sasāgarantaṁ mahimāvasanto; </span></div><p><div class=verse-container id=ja467:5.3><span>Oraṁ samuddassa atittarūpo, </span></div><p><div class=verse-container id=ja467:5.4><span>Pāraṁ samuddassapi patthayetha. </span></div><p><div class=verse-container id=ja467:6.1><span>Yāva anussaraṁ kāme, </span></div><p><div class=verse-container id=ja467:6.2><span>Manasā titti nājjhagā; </span></div><p><div class=verse-container id=ja467:6.3><span>Tato nivattā paṭikkamma disvā, </span></div><p><div class=verse-container id=ja467:6.4><span>Te ve sutittā ye paññāya tittā. </span></div><p><div class=verse-container id=ja467:7.1><span>Paññāya tittinaṁ seṭṭhaṁ, </span></div><p><div class=verse-container id=ja467:7.2><span>na so kāmehi tappati; </span></div><p><div class=verse-container id=ja467:7.3><span>Paññāya tittaṁ purisaṁ, </span></div><p><div class=verse-container id=ja467:7.4><span>taṇhā na kurute vasaṁ. </span></div><p><div class=verse-container id=ja467:8.1><span>Apacinetheva kāmānaṁ, </span></div><p><div class=verse-container id=ja467:8.2><span>appicchassa alolupo; </span></div><p><div class=verse-container id=ja467:8.3><span>Samuddamatto puriso, </span></div><p><div class=verse-container id=ja467:8.4><span>na so kāmehi tappati. </span></div><p><div class=verse-container id=ja467:9.1><span>Rathakārova cammassa, </span></div><p><div class=verse-container id=ja467:9.2><span>parikantaṁ upāhanaṁ; </span></div><p><div class=verse-container id=ja467:9.3><span>Yaṁ yaṁ cajati kāmānaṁ, </span></div><p><div class=verse-container id=ja467:9.4><span>taṁ taṁ sampajjate sukhaṁ; </span></div><p><div class=verse-container id=ja467:9.5><span>Sabbañce sukhamiccheyya, </span></div><p><div class=verse-container id=ja467:9.6><span>sabbe kāme pariccaje”. </span></div><p><div class=verse-container id=ja467:10.1><span>“Aṭṭha te bhāsitā gāthā, </span></div><p><div class=verse-container id=ja467:10.2><span>sabbā honti sahassiyo; </span></div><p><div class=verse-container id=ja467:10.3><span>Paṭigaṇha mahābrahme, </span></div><p><div class=verse-container id=ja467:10.4><span>sādhetaṁ tava bhāsitaṁ”. </span></div><p><div class=verse-container id=ja467:11.1><span>“Na me attho sahassehi, </span></div><p><div class=verse-container id=ja467:11.2><span>satehi nahutehi vā; </span></div><p><div class=verse-container id=ja467:11.3><span>Pacchimaṁ bhāsato gāthaṁ, </span></div><p><div class=verse-container id=ja467:11.4><span>kāme me na rato mano”. </span></div><p><div class=verse-container id=ja467:12.1><span>“Bhadrako vatāyaṁ māṇavako, </span></div><p><div class=verse-container id=ja467:12.2><span>Sabbalokavidū muni; </span></div><p><div class=verse-container id=ja467:12.3><span>Yo imaṁ taṇhaṁ dukkhajananiṁ, </span></div><p><div class=verse-container id=ja467:12.4><span>Parijānāti paṇḍito”ti. </span></div><p><div class=verse-container id=ja467:13.1><span>Kāmajātakaṁ catutthaṁ. </span></div><div class=flex-between><a href=/canon/en/pli/ms/sutta/kn/ja/ja0466.html>Previous</a><a href=/canon/en/pli/ms/sutta/kn/ja/ja0468.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>