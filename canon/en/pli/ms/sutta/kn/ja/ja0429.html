<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0428.html>Previous</a><a href=/canon/en/pli/ms/sutta/kn/ja/ja0430.html>Next</a></div><p id=ja429:0.1><span class=root>Jātaka </span><br><p id=ja429:0.2><span class=root>Navakanipāta </span><br><p id=ja429:0.3><span class=root>Gijjhavagga </span><br><p id=ja429:0.4><span class="root big-bold">3. Mahāsuvajātaka </span><br><p id=ja429:1.1><span class=root>“Dumo yadā hoti phalūpapanno, </span><br><p id=ja429:1.2><span class=root>Bhuñjanti naṁ vihaṅgamā sampatantā; </span><br><p id=ja429:1.3><span class=root>Khīṇanti ñatvāna dumaṁ phalaccaye, </span><br><p id=ja429:1.4><span class=root>Disodisaṁ yanti tato vihaṅgamā. </span><br><p id=ja429:2.1><span class=root>Cara cārikaṁ lohitatuṇḍa māmari, </span><br><p id=ja429:2.2><span class=root>Kiṁ tvaṁ suva sukkhadumamhi jhāyasi; </span><br><p id=ja429:2.3><span class=root>Tadiṅgha maṁ brūhi vasantasannibha, </span><br><p id=ja429:2.4><span class=root>Kasmā suva sukkhadumaṁ na riñcasi”. </span><br><p id=ja429:3.1><span class=root>“Ye ve sakhīnaṁ sakhāro bhavanti, </span><br><p id=ja429:3.2><span class=root>Pāṇaccaye dukkhasukhesu haṁsa; </span><br><p id=ja429:3.3><span class=root>Khīṇaṁ akhīṇampi na taṁ jahanti, </span><br><p id=ja429:3.4><span class=root>Santo sataṁ dhammamanussarantā. </span><br><p id=ja429:4.1><span class=root>Sohaṁ sataṁ aññatarosmi haṁsa, </span><br><p id=ja429:4.2><span class=root>Ñātī ca me hoti sakhā ca rukkho; </span><br><p id=ja429:4.3><span class=root>Taṁ nussahe jīvikattho pahātuṁ, </span><br><p id=ja429:4.4><span class=root>Khīṇanti ñatvāna na hesa dhammo”. </span><br><p id=ja429:5.1><span class=root>“Sādhu sakkhi kataṁ hoti, </span><br><p id=ja429:5.2><span class=root>metti saṁsati santhavo; </span><br><p id=ja429:5.3><span class=root>Sacetaṁ dhammaṁ rocesi, </span><br><p id=ja429:5.4><span class=root>pāsaṁsosi vijānataṁ. </span><br><p id=ja429:6.1><span class=root>So te suva varaṁ dammi, </span><br><p id=ja429:6.2><span class=root>pattayāna vihaṅgama; </span><br><p id=ja429:6.3><span class=root>Varaṁ varassu vakkaṅga, </span><br><p id=ja429:6.4><span class=root>yaṁ kiñci manasicchasi”. </span><br><p id=ja429:7.1><span class=root>“Varañca me haṁsa bhavaṁ dadeyya, </span><br><p id=ja429:7.2><span class=root>Ayañca rukkho punarāyuṁ labhetha; </span><br><p id=ja429:7.3><span class=root>So sākhavā phalimā saṁvirūḷho, </span><br><p id=ja429:7.4><span class=root>Madhutthiko tiṭṭhatu sobhamāno”. </span><br><p id=ja429:8.1><span class=root>“Taṁ passa samma phalimaṁ uḷāraṁ, </span><br><p id=ja429:8.2><span class=root>Sahāva te hotu udumbarena; </span><br><p id=ja429:8.3><span class=root>So sākhavā phalimā saṁvirūḷho, </span><br><p id=ja429:8.4><span class=root>Madhutthiko tiṭṭhatu sobhamāno”. </span><br><p id=ja429:9.1><span class=root>“Evaṁ sakka sukhī hohi, </span><br><p id=ja429:9.2><span class=root>saha sabbehi ñātibhi; </span><br><p id=ja429:9.3><span class=root>Yathāhamajja sukhito, </span><br><p id=ja429:9.4><span class=root>disvāna saphalaṁ dumaṁ”. </span><br><p id=ja429:10.1><span class=root>“Suvassa ca varaṁ datvā, </span><br><p id=ja429:10.2><span class=root>katvāna saphalaṁ dumaṁ; </span><br><p id=ja429:10.3><span class=root>Pakkāmi saha bhariyāya, </span><br><p id=ja429:10.4><span class=root>devānaṁ nandanaṁ vanan”ti. </span><br><p id=ja429:11.1><span class=root>Mahāsuvajātakaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>