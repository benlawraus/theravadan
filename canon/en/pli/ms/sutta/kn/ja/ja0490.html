<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0489.html>Previous</a><a href=/canon/en/pli/ms/sutta/kn/ja/ja0491.html>Next</a></div><p><div class=verse-container id=ja490:0.1><span>Jātaka </span></div><p><div class=verse-container id=ja490:0.2><span>Pakiṇṇakanipāta </span></div><p><div class=verse-container id=ja490:0.3><span>Sālikedāravagga </span></div><p><div class=verse-container id=ja490:0.4><span class=big-bold>7. Pañcuposathikajātaka </span></div><p><div class=verse-container id=ja490:1.1><span>“Appossukko dāni tuvaṁ kapota, </span></div><p><div class=verse-container id=ja490:1.2><span>Vihaṅgama na tava bhojanattho; </span></div><p><div class=verse-container id=ja490:1.3><span>Khudaṁ pipāsaṁ adhivāsayanto, </span></div><p><div class=verse-container id=ja490:1.4><span>Kasmā bhavaṁposathiko kapota”. </span></div><p><div class=verse-container id=ja490:2.1><span>“Ahaṁ pure giddhigato kapotiyā, </span></div><p><div class=verse-container id=ja490:2.2><span>Asmiṁ padesasmimubho ramāma; </span></div><p><div class=verse-container id=ja490:2.3><span>Athaggahī sākuṇiko kapotiṁ, </span></div><p><div class=verse-container id=ja490:2.4><span>Akāmako tāya vinā ahosiṁ. </span></div><p><div class=verse-container id=ja490:3.1><span>Nānābhavā vippayogena tassā, </span></div><p><div class=verse-container id=ja490:3.2><span>Manomayaṁ vedana vedayāmi; </span></div><p><div class=verse-container id=ja490:3.3><span>Tasmā ahaṁposathaṁ pālayāmi, </span></div><p><div class=verse-container id=ja490:3.4><span>Rāgo mamaṁ mā punarāgamāsi”. </span></div><p><div class=verse-container id=ja490:4.1><span>“Anujjugāmī uragā dujivha, </span></div><p><div class=verse-container id=ja490:4.2><span>Dāṭhāvudho ghoravisosi sappa; </span></div><p><div class=verse-container id=ja490:4.3><span>Khudaṁ pipāsaṁ adhivāsayanto, </span></div><p><div class=verse-container id=ja490:4.4><span>Kasmā bhavaṁposathiko nu dīgha. </span></div><p><div class=verse-container id=ja490:5.1><span>Usabho ahū balavā gāmikassa, </span></div><p><div class=verse-container id=ja490:5.2><span>Calakkakū vaṇṇabalūpapanno; </span></div><p><div class=verse-container id=ja490:5.3><span>So maṁ akkami taṁ kupito aḍaṁsiṁ, </span></div><p><div class=verse-container id=ja490:5.4><span>Dukkhābhitunno maraṇaṁ upāgā. </span></div><p><div class=verse-container id=ja490:6.1><span>Tato janā nikkhamitvāna gāmā, </span></div><p><div class=verse-container id=ja490:6.2><span>Kanditvā roditvā apakkamiṁsu; </span></div><p><div class=verse-container id=ja490:6.3><span>Tasmā ahaṁposathaṁ pālayāmi, </span></div><p><div class=verse-container id=ja490:6.4><span>Kodho mamaṁ mā punarāgamāsi. </span></div><p><div class=verse-container id=ja490:7.1><span>Matāna maṁsāni bahū susāne, </span></div><p><div class=verse-container id=ja490:7.2><span>Manuññarūpaṁ tava bhojane taṁ; </span></div><p><div class=verse-container id=ja490:7.3><span>Khudaṁ pipāsaṁ adhivāsayanto, </span></div><p><div class=verse-container id=ja490:7.4><span>Kasmā bhavaṁposathiko siṅgāla. </span></div><p><div class=verse-container id=ja490:8.1><span>Pavisi kucchiṁ mahato gajassa, </span></div><p><div class=verse-container id=ja490:8.2><span>Kuṇape rato hatthimaṁsesu giddho; </span></div><p><div class=verse-container id=ja490:8.3><span>Uṇho ca vāto tikhiṇā ca rasmiyo, </span></div><p><div class=verse-container id=ja490:8.4><span>Te sosayuṁ tassa karīsamaggaṁ. </span></div><p><div class=verse-container id=ja490:9.1><span>Kiso ca paṇḍū ca ahaṁ bhadante, </span></div><p><div class=verse-container id=ja490:9.2><span>Na me ahū nikkhamanāya maggo; </span></div><p><div class=verse-container id=ja490:9.3><span>Mahā ca megho sahasā pavassi, </span></div><p><div class=verse-container id=ja490:9.4><span>So temayī tassa karīsamaggaṁ. </span></div><p><div class=verse-container id=ja490:10.1><span>Tato ahaṁ nikkhamisaṁ bhadante, </span></div><p><div class=verse-container id=ja490:10.2><span>Cando yathā rāhumukhā pamutto; </span></div><p><div class=verse-container id=ja490:10.3><span>Tasmā ahaṁposathaṁ pālayāmi, </span></div><p><div class=verse-container id=ja490:10.4><span>Lobho mamaṁ mā punarāgamāsi. </span></div><p><div class=verse-container id=ja490:11.1><span>Vammīkathūpasmiṁ kipillikāni, </span></div><p><div class=verse-container id=ja490:11.2><span>Nippothayanto tuvaṁ pure carāsi; </span></div><p><div class=verse-container id=ja490:11.3><span>Khudaṁ pipāsaṁ adhivāsayanto, </span></div><p><div class=verse-container id=ja490:11.4><span>Kasmā bhavaṁposathiko nu accha. </span></div><p><div class=verse-container id=ja490:12.1><span>Sakaṁ niketaṁ atihīḷayāno, </span></div><p><div class=verse-container id=ja490:12.2><span>Atricchatā mallagāmaṁ agacchiṁ; </span></div><p><div class=verse-container id=ja490:12.3><span>Tato janā nikkhamitvāna gāmā, </span></div><p><div class=verse-container id=ja490:12.4><span>Kodaṇḍakena paripothayiṁsu maṁ. </span></div><p><div class=verse-container id=ja490:13.1><span>So bhinnasīso ruhiramakkhitaṅgo, </span></div><p><div class=verse-container id=ja490:13.2><span>Paccāgamāsiṁ sakaṁ niketaṁ; </span></div><p><div class=verse-container id=ja490:13.3><span>Tasmā ahaṁposathaṁ pālayāmi, </span></div><p><div class=verse-container id=ja490:13.4><span>Atricchatā mā punarāgamāsi”. </span></div><p><div class=verse-container id=ja490:14.1><span>“Yaṁ no apucchittha tuvaṁ bhadante, </span></div><p><div class=verse-container id=ja490:14.2><span>Sabbeva byākarimha yathāpajānaṁ; </span></div><p><div class=verse-container id=ja490:14.3><span>Mayampi pucchāma tuvaṁ bhadante, </span></div><p><div class=verse-container id=ja490:14.4><span>Kasmā bhavaṁposathiko nu brahme”. </span></div><p><div class=verse-container id=ja490:15.1><span>“Anūpalitto mama assamamhi, </span></div><p><div class=verse-container id=ja490:15.2><span>Paccekabuddho muhuttaṁ nisīdi; </span></div><p><div class=verse-container id=ja490:15.3><span>So maṁ avedī gatimāgatiñca, </span></div><p><div class=verse-container id=ja490:15.4><span>Nāmañca gottaṁ caraṇañca sabbaṁ. </span></div><p><div class=verse-container id=ja490:16.1><span>Evampahaṁ vandi na tassa pāde, </span></div><p><div class=verse-container id=ja490:16.2><span>Na cāpi naṁ mānagatena pucchiṁ; </span></div><p><div class=verse-container id=ja490:16.3><span>Tasmā ahaṁposathaṁ pālayāmi, </span></div><p><div class=verse-container id=ja490:16.4><span>Māno mamaṁ mā punarāgamāsī”ti. </span></div><p><div class=verse-container id=ja490:17.1><span>Pañcuposathikajātakaṁ sattamaṁ. </span></div><div class=flex-between><a href=/canon/en/pli/ms/sutta/kn/ja/ja0489.html>Previous</a><a href=/canon/en/pli/ms/sutta/kn/ja/ja0491.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>