<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0351.html>Previous</a><a href=/canon/en/pli/ms/sutta/kn/ja/ja0353.html>Next</a></div><p id=ja352:0.1><span class=root>Jātaka </span><br><p id=ja352:0.2><span class=root>Pañcakanipāta </span><br><p id=ja352:0.3><span class=root>Maṇikuṇḍalavagga </span><br><p id=ja352:0.4><span class="root big-bold">2. Sujātajātaka </span><br><p id=ja352:1.1><span class=root>“Kiṁ nu santaramānova, </span><br><p id=ja352:1.2><span class=root>lāyitvā haritaṁ tiṇaṁ; </span><br><p id=ja352:1.3><span class=root>Khāda khādāti lapasi, </span><br><p id=ja352:1.4><span class=root>gatasattaṁ jaraggavaṁ. </span><br><p id=ja352:2.1><span class=root>Na hi annena pānena, </span><br><p id=ja352:2.2><span class=root>mato goṇo samuṭṭhahe; </span><br><p id=ja352:2.3><span class=root>Tvañca tucchaṁ vilapasi, </span><br><p id=ja352:2.4><span class=root>yathā taṁ dummatī tathā”. </span><br><p id=ja352:3.1><span class=root>“Tatheva tiṭṭhati sīsaṁ, </span><br><p id=ja352:3.2><span class=root>hatthapādā ca vāladhi; </span><br><p id=ja352:3.3><span class=root>Sotā tatheva tiṭṭhanti, </span><br><p id=ja352:3.4><span class=root>maññe goṇo samuṭṭhahe. </span><br><p id=ja352:4.1><span class=root>Nevayyakassa sīsañca, </span><br><p id=ja352:4.2><span class=root>hatthapādā ca dissare; </span><br><p id=ja352:4.3><span class=root>Rudaṁ mattikathūpasmiṁ, </span><br><p id=ja352:4.4><span class=root>nanu tvaññeva dummati”. </span><br><p id=ja352:5.1><span class=root>“Ādittaṁ vata maṁ santaṁ, </span><br><p id=ja352:5.2><span class=root>ghatasittaṁva pāvakaṁ; </span><br><p id=ja352:5.3><span class=root>Vārinā viya osiñcaṁ, </span><br><p id=ja352:5.4><span class=root>sabbaṁ nibbāpaye daraṁ. </span><br><p id=ja352:6.1><span class=root>Abbahī vata me sallaṁ, </span><br><p id=ja352:6.2><span class=root>yamāsi hadayassitaṁ; </span><br><p id=ja352:6.3><span class=root>Yo me sokaparetassa, </span><br><p id=ja352:6.4><span class=root>pitusokaṁ apānudi. </span><br><p id=ja352:7.1><span class=root>Sohaṁ abbūḷhasallosmi, </span><br><p id=ja352:7.2><span class=root>vītasoko anāvilo; </span><br><p id=ja352:7.3><span class=root>Na socāmi na rodāmi, </span><br><p id=ja352:7.4><span class=root>tava sutvāna māṇava. </span><br><p id=ja352:8.1><span class=root>Evaṁ karonti sappaññā, </span><br><p id=ja352:8.2><span class=root>ye honti anukampakā; </span><br><p id=ja352:8.3><span class=root>Vinivattenti sokamhā, </span><br><p id=ja352:8.4><span class=root>sujāto pitaraṁ yathā”ti. </span><br><p id=ja352:9.1><span class=root>Sujātajātakaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>