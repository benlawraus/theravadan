<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0431.html>Previous</a><a href=/canon/en/pli/ms/sutta/kn/ja/ja0433.html>Next</a></div><p id=ja432:0.1><span class=root>Jātaka </span><br><p id=ja432:0.2><span class=root>Navakanipāta </span><br><p id=ja432:0.3><span class=root>Gijjhavagga </span><br><p id=ja432:0.4><span class="root big-bold">6. Padakusalamāṇavajātaka </span><br><p id=ja432:1.1><span class=root>“Bahussutaṁ cittakathiṁ, </span><br><p id=ja432:1.2><span class=root>gaṅgā vahati pāṭaliṁ; </span><br><p id=ja432:1.3><span class=root>Vuyhamānaka bhaddante, </span><br><p id=ja432:1.4><span class=root>ekaṁ me dehi gāthakaṁ”. </span><br><p id=ja432:2.1><span class=root>“Yena siñcanti dukkhitaṁ, </span><br><p id=ja432:2.2><span class=root>yena siñcanti āturaṁ; </span><br><p id=ja432:2.3><span class=root>Tassa majjhe marissāmi, </span><br><p id=ja432:2.4><span class=root>jātaṁ saraṇato bhayaṁ”. </span><br><p id=ja432:3.1><span class=root>“Yattha bījāni rūhanti, </span><br><p id=ja432:3.2><span class=root>sattā yattha patiṭṭhitā; </span><br><p id=ja432:3.3><span class=root>Sā me sīsaṁ nipīḷeti, </span><br><p id=ja432:3.4><span class=root>jātaṁ saraṇato bhayaṁ”. </span><br><p id=ja432:4.1><span class=root>“Yena bhattāni paccanti, </span><br><p id=ja432:4.2><span class=root>sītaṁ yena vihaññati; </span><br><p id=ja432:4.3><span class=root>So maṁ ḍahati gattāni, </span><br><p id=ja432:4.4><span class=root>jātaṁ saraṇato bhayaṁ”. </span><br><p id=ja432:5.1><span class=root>“Yena bhuttena yāpenti, </span><br><p id=ja432:5.2><span class=root>puthū brāhmaṇakhattiyā; </span><br><p id=ja432:5.3><span class=root>So maṁ bhutto byāpādeti, </span><br><p id=ja432:5.4><span class=root>jātaṁ saraṇato bhayaṁ”. </span><br><p id=ja432:6.1><span class=root>“Gimhānaṁ pacchime māse, </span><br><p id=ja432:6.2><span class=root>vātamicchanti paṇḍitā; </span><br><p id=ja432:6.3><span class=root>So maṁ bhañjati gattāni, </span><br><p id=ja432:6.4><span class=root>jātaṁ saraṇato bhayaṁ”. </span><br><p id=ja432:7.1><span class=root>“Yaṁ nissitā jagatiruhaṁ, </span><br><p id=ja432:7.2><span class=root>svāyaṁ aggiṁ pamuñcati; </span><br><p id=ja432:7.3><span class=root>Disā bhajatha vakkaṅgā, </span><br><p id=ja432:7.4><span class=root>jātaṁ saraṇato bhayaṁ”. </span><br><p id=ja432:8.1><span class=root>“Yamānayiṁ somanassaṁ, </span><br><p id=ja432:8.2><span class=root>māliniṁ candanussadaṁ; </span><br><p id=ja432:8.3><span class=root>Sā maṁ gharā nicchubhati, </span><br><p id=ja432:8.4><span class=root>jātaṁ saraṇato bhayaṁ”. </span><br><p id=ja432:9.1><span class=root>“Yena jātena nandissaṁ, </span><br><p id=ja432:9.2><span class=root>yassa ca bhavamicchisaṁ; </span><br><p id=ja432:9.3><span class=root>So maṁ gharā nicchubhati, </span><br><p id=ja432:9.4><span class=root>jātaṁ saraṇato bhayaṁ”. </span><br><p id=ja432:10.1><span class=root>“Suṇantu me jānapadā, </span><br><p id=ja432:10.2><span class=root>negamā ca samāgatā; </span><br><p id=ja432:10.3><span class=root>Yatodakaṁ tadādittaṁ, </span><br><p id=ja432:10.4><span class=root>yato khemaṁ tato bhayaṁ. </span><br><p id=ja432:11.1><span class=root>Rājā vilumpate raṭṭhaṁ, </span><br><p id=ja432:11.2><span class=root>brāhmaṇo ca purohito; </span><br><p id=ja432:11.3><span class=root>Attaguttā viharatha, </span><br><p id=ja432:11.4><span class=root>jātaṁ saraṇato bhayan”ti. </span><br><p id=ja432:12.1><span class=root>Padakusalamāṇavajātakaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>