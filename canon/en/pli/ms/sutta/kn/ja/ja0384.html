<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0383.html>Previous</a><a href=/canon/en/pli/ms/sutta/kn/ja/ja0385.html>Next</a></div><p id=ja384:0.1><span class=root>Jātaka </span><br><p id=ja384:0.2><span class=root>Chakkanipāta </span><br><p id=ja384:0.3><span class=root>Avāriyavagga </span><br><p id=ja384:0.4><span class="root big-bold">9. Dhammadhajajātaka </span><br><p id=ja384:1.1><span class=root>“Dhammaṁ caratha ñātayo, </span><br><p id=ja384:1.2><span class=root>Dhammaṁ caratha bhaddaṁ vo; </span><br><p id=ja384:1.3><span class=root>Dhammacārī sukhaṁ seti, </span><br><p id=ja384:1.4><span class=root>Asmiṁ loke paramhi ca”. </span><br><p id=ja384:2.1><span class=root>“Bhaddako vatayaṁ pakkhī, </span><br><p id=ja384:2.2><span class=root>dijo paramadhammiko; </span><br><p id=ja384:2.3><span class=root>Ekapādena tiṭṭhanto, </span><br><p id=ja384:2.4><span class=root>dhammamevānusāsati”. </span><br><p id=ja384:3.1><span class=root>“Nāssa sīlaṁ vijānātha, </span><br><p id=ja384:3.2><span class=root>anaññāya pasaṁsatha; </span><br><p id=ja384:3.3><span class=root>Bhutvā aṇḍañca potañca, </span><br><p id=ja384:3.4><span class=root>dhammo dhammoti bhāsati. </span><br><p id=ja384:4.1><span class=root>Aññaṁ bhaṇati vācāya, </span><br><p id=ja384:4.2><span class=root>aññaṁ kāyena kubbati; </span><br><p id=ja384:4.3><span class=root>Vācāya no ca kāyena, </span><br><p id=ja384:4.4><span class=root>na taṁ dhammaṁ adhiṭṭhito. </span><br><p id=ja384:5.1><span class=root>Vācāya sakhilo manoviduggo, </span><br><p id=ja384:5.2><span class=root>Channo kūpasayova kaṇhasappo; </span><br><p id=ja384:5.3><span class=root>Dhammadhajo gāmanigamāsu sādhu, </span><br><p id=ja384:5.4><span class=root>Dujjāno purisena bālisena. </span><br><p id=ja384:6.1><span class=root>Imaṁ tuṇḍehi pakkhehi, </span><br><p id=ja384:6.2><span class=root>pādā cimaṁ viheṭhatha; </span><br><p id=ja384:6.3><span class=root>Chavañhimaṁ vināsetha, </span><br><p id=ja384:6.4><span class=root>nāyaṁ saṁvāsanāraho”ti. </span><br><p id=ja384:7.1><span class=root>Dhammadhajajātakaṁ navamaṁ. </span><br></main><footer class="container footer"><small><a href=/about/>Contact info</a></small></footer>