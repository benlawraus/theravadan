<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0409.html>Previous</a><a href=/canon/en/pli/ms/sutta/kn/ja/ja0411.html>Next</a></div><p><div class=verse-container id=ja410:0.1><span>Jātaka </span></div><p><div class=verse-container id=ja410:0.2><span>Sattakanipāta </span></div><p><div class=verse-container id=ja410:0.3><span>Gandhāravagga </span></div><p><div class=verse-container id=ja410:0.4><span class=big-bold>5. Somadattajātaka </span></div><p><div class=verse-container id=ja410:1.1><span>“Yo maṁ pure paccuḍḍeti, </span></div><p><div class=verse-container id=ja410:1.2><span>araññe dūramāyato; </span></div><p><div class=verse-container id=ja410:1.3><span>So na dissati mātaṅgo, </span></div><p><div class=verse-container id=ja410:1.4><span>somadatto kuhiṁ gato. </span></div><p><div class=verse-container id=ja410:2.1><span>Ayaṁ vā so mato seti, </span></div><p><div class=verse-container id=ja410:2.2><span>allasiṅgaṁva vacchito; </span></div><p><div class=verse-container id=ja410:2.3><span>Bhumyā nipatito seti, </span></div><p><div class=verse-container id=ja410:2.4><span>amarā vata kuñjaro”. </span></div><p><div class=verse-container id=ja410:3.1><span>“Anagāriyupetassa, </span></div><p><div class=verse-container id=ja410:3.2><span>vippamuttassa te sato; </span></div><p><div class=verse-container id=ja410:3.3><span>Samaṇassa na taṁ sādhu, </span></div><p><div class=verse-container id=ja410:3.4><span>yaṁ petamanusocasi”. </span></div><p><div class=verse-container id=ja410:4.1><span>“Saṁvāsena have sakka, </span></div><p><div class=verse-container id=ja410:4.2><span>manussassa migassa vā; </span></div><p><div class=verse-container id=ja410:4.3><span>Hadaye jāyate pemaṁ, </span></div><p><div class=verse-container id=ja410:4.4><span>taṁ na sakkā asocituṁ”. </span></div><p><div class=verse-container id=ja410:5.1><span>“Mataṁ marissaṁ rodanti, </span></div><p><div class=verse-container id=ja410:5.2><span>ye rudanti lapanti ca; </span></div><p><div class=verse-container id=ja410:5.3><span>Tasmā tvaṁ isi mā rodi, </span></div><p><div class=verse-container id=ja410:5.4><span>roditaṁ moghamāhu santo. </span></div><p><div class=verse-container id=ja410:6.1><span>Kanditena have brahme, </span></div><p><div class=verse-container id=ja410:6.2><span>mato peto samuṭṭhahe; </span></div><p><div class=verse-container id=ja410:6.3><span>Sabbe saṅgamma rodāma, </span></div><p><div class=verse-container id=ja410:6.4><span>aññamaññassa ñātake”. </span></div><p><div class=verse-container id=ja410:7.1><span>“Ādittaṁ vata maṁ santaṁ, </span></div><p><div class=verse-container id=ja410:7.2><span>ghatasittaṁva pāvakaṁ; </span></div><p><div class=verse-container id=ja410:7.3><span>Vārinā viya osiñcaṁ, </span></div><p><div class=verse-container id=ja410:7.4><span>sabbaṁ nibbāpaye daraṁ. </span></div><p><div class=verse-container id=ja410:8.1><span>Abbahī vata me sallaṁ, </span></div><p><div class=verse-container id=ja410:8.2><span>yamāsi hadayassitaṁ; </span></div><p><div class=verse-container id=ja410:8.3><span>Yo me sokaparetassa, </span></div><p><div class=verse-container id=ja410:8.4><span>puttasokaṁ apānudi. </span></div><p><div class=verse-container id=ja410:9.1><span>Sohaṁ abbūḷhasallosmi, </span></div><p><div class=verse-container id=ja410:9.2><span>vītasoko anāvilo; </span></div><p><div class=verse-container id=ja410:9.3><span>Na socāmi na rodāmi, </span></div><p><div class=verse-container id=ja410:9.4><span>tava sutvāna vāsavā”ti. </span></div><p><div class=verse-container id=ja410:10.1><span>Somadattajātakaṁ pañcamaṁ. </span></div><div class=flex-between><a href=/canon/en/pli/ms/sutta/kn/ja/ja0409.html>Previous</a><a href=/canon/en/pli/ms/sutta/kn/ja/ja0411.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>