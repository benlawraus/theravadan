<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0452.html>Previous</a><a href=/canon/en/pli/ms/sutta/kn/ja/ja0454.html>Next</a></div><p><div class=verse-container id=ja453:0.1><span>Jātaka </span></div><p><div class=verse-container id=ja453:0.2><span>Dasakanipāta </span></div><p><div class=verse-container id=ja453:0.3><span>Catudvāravagga </span></div><p><div class=verse-container id=ja453:0.4><span class=big-bold>15. Mahāmaṅgalajātaka </span></div><p><div class=verse-container id=ja453:1.1><span>“Kiṁsu naro jappamadhiccakāle, </span></div><p><div class=verse-container id=ja453:1.2><span>Kaṁ vā vijjaṁ katamaṁ vā sutānaṁ; </span></div><p><div class=verse-container id=ja453:1.3><span>So macco asmiñca paramhi loke, </span></div><p><div class=verse-container id=ja453:1.4><span>Kathaṁ karo sotthānena gutto”. </span></div><p><div class=verse-container id=ja453:2.1><span>“Yassa devā pitaro ca sabbe, </span></div><p><div class=verse-container id=ja453:2.2><span>Sarīsapā sabbabhūtāni cāpi; </span></div><p><div class=verse-container id=ja453:2.3><span>Mettāya niccaṁ apacitāni honti, </span></div><p><div class=verse-container id=ja453:2.4><span>Bhūtesu ve sotthānaṁ tadāhu”. </span></div><p><div class=verse-container id=ja453:3.1><span>“Yo sabbalokassa nivātavutti, </span></div><p><div class=verse-container id=ja453:3.2><span>Itthīpumānaṁ sahadārakānaṁ; </span></div><p><div class=verse-container id=ja453:3.3><span>Khantā duruttānamappaṭikūlavādī, </span></div><p><div class=verse-container id=ja453:3.4><span>Adhivāsanaṁ sotthānaṁ tadāhu. </span></div><p><div class=verse-container id=ja453:4.1><span>Yo nāvajānāti sahāyamitte, </span></div><p><div class=verse-container id=ja453:4.2><span>Sippena kulyāhi dhanena jaccā; </span></div><p><div class=verse-container id=ja453:4.3><span>Rucipañño atthakāle matīmā, </span></div><p><div class=verse-container id=ja453:4.4><span>Sahāyesu ve sotthānaṁ tadāhu. </span></div><p><div class=verse-container id=ja453:5.1><span>Mittāni ve yassa bhavanti santo, </span></div><p><div class=verse-container id=ja453:5.2><span>Saṁvissatthā avisaṁvādakassa; </span></div><p><div class=verse-container id=ja453:5.3><span>Na mittadubbhī saṁvibhāgī dhanena, </span></div><p><div class=verse-container id=ja453:5.4><span>Mittesu ve sotthānaṁ tadāhu. </span></div><p><div class=verse-container id=ja453:6.1><span>Yassa bhariyā tulyavayā samaggā, </span></div><p><div class=verse-container id=ja453:6.2><span>Anubbatā dhammakāmā pajātā; </span></div><p><div class=verse-container id=ja453:6.3><span>Koliniyā sīlavatī patibbatā, </span></div><p><div class=verse-container id=ja453:6.4><span>Dāresu ve sotthānaṁ tadāhu. </span></div><p><div class=verse-container id=ja453:7.1><span>Yassa rājā bhūtapati yasassī, </span></div><p><div class=verse-container id=ja453:7.2><span>Jānāti soceyyaṁ parakkamañca; </span></div><p><div class=verse-container id=ja453:7.3><span>Advejjhatā suhadayaṁ mamanti, </span></div><p><div class=verse-container id=ja453:7.4><span>Rājūsu ve sotthānaṁ tadāhu. </span></div><p><div class=verse-container id=ja453:8.1><span>Annañca pānañca dadāti saddho, </span></div><p><div class=verse-container id=ja453:8.2><span>Mālañca gandhañca vilepanañca; </span></div><p><div class=verse-container id=ja453:8.3><span>Pasannacitto anumodamāno, </span></div><p><div class=verse-container id=ja453:8.4><span>Saggesu ve sotthānaṁ tadāhu. </span></div><p><div class=verse-container id=ja453:9.1><span>Yamariyadhammena punanti vuddhā, </span></div><p><div class=verse-container id=ja453:9.2><span>Ārādhitā samacariyāya santo; </span></div><p><div class=verse-container id=ja453:9.3><span>Bahussutā isayo sīlavanto, </span></div><p><div class=verse-container id=ja453:9.4><span>Arahantamajjhe sotthānaṁ tadāhu. </span></div><p><div class=verse-container id=ja453:10.1><span>Etāni kho sotthānāni loke, </span></div><p><div class=verse-container id=ja453:10.2><span>Viññuppasatthāni sukhudrayāni; </span></div><p><div class=verse-container id=ja453:10.3><span>Tānīdha sevetha naro sapañño, </span></div><p><div class=verse-container id=ja453:10.4><span>Na hi maṅgale kiñcanamatthi saccan”ti. </span></div><p><div class=verse-container id=ja453:11.1><span>Mahāmaṅgalajātakaṁ pannarasamaṁ. </span></div><div class=flex-between><a href=/canon/en/pli/ms/sutta/kn/ja/ja0452.html>Previous</a><a href=/canon/en/pli/ms/sutta/kn/ja/ja0454.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>