<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0452.html>Previous</a><a href=/canon/en/pli/ms/sutta/kn/ja/ja0454.html>Next</a></div><p id=ja453:0.1><span class=root>Jātaka </span><br><p id=ja453:0.2><span class=root>Dasakanipāta </span><br><p id=ja453:0.3><span class=root>Catudvāravagga </span><br><p id=ja453:0.4><span class="root big-bold">15. Mahāmaṅgalajātaka </span><br><p id=ja453:1.1><span class=root>“Kiṁsu naro jappamadhiccakāle, </span><br><p id=ja453:1.2><span class=root>Kaṁ vā vijjaṁ katamaṁ vā sutānaṁ; </span><br><p id=ja453:1.3><span class=root>So macco asmiñca paramhi loke, </span><br><p id=ja453:1.4><span class=root>Kathaṁ karo sotthānena gutto”. </span><br><p id=ja453:2.1><span class=root>“Yassa devā pitaro ca sabbe, </span><br><p id=ja453:2.2><span class=root>Sarīsapā sabbabhūtāni cāpi; </span><br><p id=ja453:2.3><span class=root>Mettāya niccaṁ apacitāni honti, </span><br><p id=ja453:2.4><span class=root>Bhūtesu ve sotthānaṁ tadāhu”. </span><br><p id=ja453:3.1><span class=root>“Yo sabbalokassa nivātavutti, </span><br><p id=ja453:3.2><span class=root>Itthīpumānaṁ sahadārakānaṁ; </span><br><p id=ja453:3.3><span class=root>Khantā duruttānamappaṭikūlavādī, </span><br><p id=ja453:3.4><span class=root>Adhivāsanaṁ sotthānaṁ tadāhu. </span><br><p id=ja453:4.1><span class=root>Yo nāvajānāti sahāyamitte, </span><br><p id=ja453:4.2><span class=root>Sippena kulyāhi dhanena jaccā; </span><br><p id=ja453:4.3><span class=root>Rucipañño atthakāle matīmā, </span><br><p id=ja453:4.4><span class=root>Sahāyesu ve sotthānaṁ tadāhu. </span><br><p id=ja453:5.1><span class=root>Mittāni ve yassa bhavanti santo, </span><br><p id=ja453:5.2><span class=root>Saṁvissatthā avisaṁvādakassa; </span><br><p id=ja453:5.3><span class=root>Na mittadubbhī saṁvibhāgī dhanena, </span><br><p id=ja453:5.4><span class=root>Mittesu ve sotthānaṁ tadāhu. </span><br><p id=ja453:6.1><span class=root>Yassa bhariyā tulyavayā samaggā, </span><br><p id=ja453:6.2><span class=root>Anubbatā dhammakāmā pajātā; </span><br><p id=ja453:6.3><span class=root>Koliniyā sīlavatī patibbatā, </span><br><p id=ja453:6.4><span class=root>Dāresu ve sotthānaṁ tadāhu. </span><br><p id=ja453:7.1><span class=root>Yassa rājā bhūtapati yasassī, </span><br><p id=ja453:7.2><span class=root>Jānāti soceyyaṁ parakkamañca; </span><br><p id=ja453:7.3><span class=root>Advejjhatā suhadayaṁ mamanti, </span><br><p id=ja453:7.4><span class=root>Rājūsu ve sotthānaṁ tadāhu. </span><br><p id=ja453:8.1><span class=root>Annañca pānañca dadāti saddho, </span><br><p id=ja453:8.2><span class=root>Mālañca gandhañca vilepanañca; </span><br><p id=ja453:8.3><span class=root>Pasannacitto anumodamāno, </span><br><p id=ja453:8.4><span class=root>Saggesu ve sotthānaṁ tadāhu. </span><br><p id=ja453:9.1><span class=root>Yamariyadhammena punanti vuddhā, </span><br><p id=ja453:9.2><span class=root>Ārādhitā samacariyāya santo; </span><br><p id=ja453:9.3><span class=root>Bahussutā isayo sīlavanto, </span><br><p id=ja453:9.4><span class=root>Arahantamajjhe sotthānaṁ tadāhu. </span><br><p id=ja453:10.1><span class=root>Etāni kho sotthānāni loke, </span><br><p id=ja453:10.2><span class=root>Viññuppasatthāni sukhudrayāni; </span><br><p id=ja453:10.3><span class=root>Tānīdha sevetha naro sapañño, </span><br><p id=ja453:10.4><span class=root>Na hi maṅgale kiñcanamatthi saccan”ti. </span><br><p id=ja453:11.1><span class=root>Mahāmaṅgalajātakaṁ pannarasamaṁ. </span><br></main><footer class="container footer"><small><a href=/about/>Contact info</a></small></footer>