<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0441.html>Previous</a><a href=/canon/en/pli/ms/sutta/kn/ja/ja0443.html>Next</a></div><p><div class=verse-container id=ja442:0.1><span>Jātaka </span></div><p><div class=verse-container id=ja442:0.2><span>Dasakanipāta </span></div><p><div class=verse-container id=ja442:0.3><span>Catudvāravagga </span></div><p><div class=verse-container id=ja442:0.4><span class=big-bold>4. Saṅkhajātaka </span></div><p><div class=verse-container id=ja442:1.1><span>“Bahussuto sutadhammosi saṅkha, </span></div><p><div class=verse-container id=ja442:1.2><span>Diṭṭhā tayā samaṇabrāhmaṇā ca; </span></div><p><div class=verse-container id=ja442:1.3><span>Athakkhaṇe dassayase vilāpaṁ, </span></div><p><div class=verse-container id=ja442:1.4><span>Añño nu ko te paṭimantako mayā”. </span></div><p><div class=verse-container id=ja442:2.1><span>“Subbhū subhā suppaṭimukkakambu, </span></div><p><div class=verse-container id=ja442:2.2><span>Paggayha sovaṇṇamayāya pātiyā; </span></div><p><div class=verse-container id=ja442:2.3><span>‘Bhuñjassu bhattaṁ’ iti maṁ vadeti, </span></div><p><div class=verse-container id=ja442:2.4><span>Saddhāvittā </span></div><p><div class=verse-container id=ja442:2.5><span>Tamahaṁ noti brūmi”. </span></div><p><div class=verse-container id=ja442:3.1><span>“Etādisaṁ brāhmaṇa disvāna yakkhaṁ, </span></div><p><div class=verse-container id=ja442:3.2><span>Puccheyya poso sukhamāsisāno; </span></div><p><div class=verse-container id=ja442:3.3><span>Uṭṭhehi naṁ pañjalikābhipuccha, </span></div><p><div class=verse-container id=ja442:3.4><span>Devī nusi tvaṁ uda mānusī nu”. </span></div><p><div class=verse-container id=ja442:4.1><span>“Yaṁ tvaṁ sukhenābhisamekkhase maṁ, </span></div><p><div class=verse-container id=ja442:4.2><span>Bhuñjassu bhattaṁ iti maṁ vadesi; </span></div><p><div class=verse-container id=ja442:4.3><span>Pucchāmi taṁ nāri mahānubhāve, </span></div><p><div class=verse-container id=ja442:4.4><span>Devī nusi tvaṁ uda mānusī nu”. </span></div><p><div class=verse-container id=ja442:5.1><span>“Devī ahaṁ saṅkha mahānubhāvā, </span></div><p><div class=verse-container id=ja442:5.2><span>Idhāgatā sāgaravārimajjhe; </span></div><p><div class=verse-container id=ja442:5.3><span>Anukampikā no ca paduṭṭhacittā, </span></div><p><div class=verse-container id=ja442:5.4><span>Taveva atthāya idhāgatāsmi. </span></div><p><div class=verse-container id=ja442:6.1><span>Idhannapānaṁ sayanāsanañca, </span></div><p><div class=verse-container id=ja442:6.2><span>Yānāni nānāvividhāni saṅkha; </span></div><p><div class=verse-container id=ja442:6.3><span>Sabbassa tyāhaṁ paṭipādayāmi, </span></div><p><div class=verse-container id=ja442:6.4><span>Yaṁ kiñci tuyhaṁ manasābhipatthitaṁ”. </span></div><p><div class=verse-container id=ja442:7.1><span>“Yaṁ kiñci yiṭṭhañca hutañca mayhaṁ, </span></div><p><div class=verse-container id=ja442:7.2><span>Sabbassa no issarā tvaṁ sugatte; </span></div><p><div class=verse-container id=ja442:7.3><span>Susoṇi subbhamu suvilaggamajjhe, </span></div><p><div class=verse-container id=ja442:7.4><span>Kissa me kammassa ayaṁ vipāko”. </span></div><p><div class=verse-container id=ja442:8.1><span>“Ghamme pathe brāhmaṇa ekabhikkhuṁ, </span></div><p><div class=verse-container id=ja442:8.2><span>Ugghaṭṭapādaṁ tasitaṁ kilantaṁ; </span></div><p><div class=verse-container id=ja442:8.3><span>Paṭipādayī saṅkha upāhanāni, </span></div><p><div class=verse-container id=ja442:8.4><span>Sā dakkhiṇā kāmaduhā tavajja”. </span></div><p><div class=verse-container id=ja442:9.1><span>“Sā hotu nāvā phalakūpapannā, </span></div><p><div class=verse-container id=ja442:9.2><span>Anavassutā erakavātayuttā; </span></div><p><div class=verse-container id=ja442:9.3><span>Aññassa yānassa na hettha bhūmi, </span></div><p><div class=verse-container id=ja442:9.4><span>Ajjeva maṁ moḷiniṁ pāpayassu”. </span></div><p><div class=verse-container id=ja442:10.1><span>“Sā tattha vittā sumanā patītā, </span></div><p><div class=verse-container id=ja442:10.2><span>Nāvaṁ sucittaṁ abhinimminitvā; </span></div><p><div class=verse-container id=ja442:10.3><span>Ādāya saṅkhaṁ purisena saddhiṁ, </span></div><p><div class=verse-container id=ja442:10.4><span>Upānayī nagaraṁ sādhuramman”ti. </span></div><p><div class=verse-container id=ja442:11.1><span>Saṅkhajātakaṁ catutthaṁ. </span></div><div class=flex-between><a href=/canon/en/pli/ms/sutta/kn/ja/ja0441.html>Previous</a><a href=/canon/en/pli/ms/sutta/kn/ja/ja0443.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>