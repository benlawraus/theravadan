<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0472.html>Previous</a><a href=/canon/en/pli/ms/sutta/kn/ja/ja0474.html>Next</a></div><p id=ja473:0.1><span class=root>Jātaka </span><br><p id=ja473:0.2><span class=root>Dvādasakanipāta </span><br><p id=ja473:0.3><span class=root>Cūḷakuṇālavagga </span><br><p id=ja473:0.4><span class="root big-bold">10. Mittāmittajātaka </span><br><p id=ja473:1.1><span class=root>“Kāni kammāni kubbānaṁ, </span><br><p id=ja473:1.2><span class=root>kathaṁ viññū parakkame; </span><br><p id=ja473:1.3><span class=root>Amittaṁ jāneyya medhāvī, </span><br><p id=ja473:1.4><span class=root>disvā sutvā ca paṇḍito”. </span><br><p id=ja473:2.1><span class=root>“Na naṁ umhayate disvā, </span><br><p id=ja473:2.2><span class=root>na ca naṁ paṭinandati; </span><br><p id=ja473:2.3><span class=root>Cakkhūni cassa na dadāti, </span><br><p id=ja473:2.4><span class=root>paṭilomañca vattati. </span><br><p id=ja473:3.1><span class=root>Amitte tassa bhajati, </span><br><p id=ja473:3.2><span class=root>mitte tassa na sevati; </span><br><p id=ja473:3.3><span class=root>Vaṇṇakāme nivāreti, </span><br><p id=ja473:3.4><span class=root>akkosante pasaṁsati. </span><br><p id=ja473:4.1><span class=root>Guyhañca tassa nakkhāti, </span><br><p id=ja473:4.2><span class=root>tassa guyhaṁ na gūhati; </span><br><p id=ja473:4.3><span class=root>Kammaṁ tassa na vaṇṇeti, </span><br><p id=ja473:4.4><span class=root>paññassa nappasaṁsati. </span><br><p id=ja473:5.1><span class=root>Abhave nandati tassa, </span><br><p id=ja473:5.2><span class=root>bhave tassa na nandati; </span><br><p id=ja473:5.3><span class=root>Accheraṁ bhojanaṁ laddhā, </span><br><p id=ja473:5.4><span class=root>tassa nuppajjate sati; </span><br><p id=ja473:5.5><span class=root>Tato naṁ nānukampati, </span><br><p id=ja473:5.6><span class=root>aho sopi labheyyito. </span><br><p id=ja473:6.1><span class=root>Iccete soḷasākārā, </span><br><p id=ja473:6.2><span class=root>amittasmiṁ patiṭṭhitā; </span><br><p id=ja473:6.3><span class=root>Yehi amittaṁ jāneyya, </span><br><p id=ja473:6.4><span class=root>disvā sutvā ca paṇḍito”. </span><br><p id=ja473:7.1><span class=root>“Kāni kammāni kubbānaṁ, </span><br><p id=ja473:7.2><span class=root>kathaṁ viññū parakkame; </span><br><p id=ja473:7.3><span class=root>Mittaṁ jāneyya medhāvī, </span><br><p id=ja473:7.4><span class=root>disvā sutvā ca paṇḍito. </span><br><p id=ja473:8.1><span class=root>Pavutthaṁ tassa sarati, </span><br><p id=ja473:8.2><span class=root>āgataṁ abhinandati; </span><br><p id=ja473:8.3><span class=root>Tato kelāyito hoti, </span><br><p id=ja473:8.4><span class=root>vācāya paṭinandati. </span><br><p id=ja473:9.1><span class=root>Mitte tasseva bhajati, </span><br><p id=ja473:9.2><span class=root>amitte tassa na sevati; </span><br><p id=ja473:9.3><span class=root>Akkosante nivāreti, </span><br><p id=ja473:9.4><span class=root>vaṇṇakāme pasaṁsati. </span><br><p id=ja473:10.1><span class=root>Guyhañca tassa akkhāti, </span><br><p id=ja473:10.2><span class=root>tassa guyhañca gūhati; </span><br><p id=ja473:10.3><span class=root>Kammañca tassa vaṇṇeti, </span><br><p id=ja473:10.4><span class=root>paññaṁ tassa pasaṁsati. </span><br><p id=ja473:11.1><span class=root>Bhave ca nandati tassa, </span><br><p id=ja473:11.2><span class=root>abhave tassa na nandati; </span><br><p id=ja473:11.3><span class=root>Accheraṁ bhojanaṁ laddhā, </span><br><p id=ja473:11.4><span class=root>tassa uppajjate sati; </span><br><p id=ja473:11.5><span class=root>Tato naṁ anukampati, </span><br><p id=ja473:11.6><span class=root>aho sopi labheyyito. </span><br><p id=ja473:12.1><span class=root>Iccete soḷasākārā, </span><br><p id=ja473:12.2><span class=root>Mittasmiṁ suppatiṭṭhitā; </span><br><p id=ja473:12.3><span class=root>Yehi mittañca jāneyya, </span><br><p id=ja473:12.4><span class=root>Disvā sutvā ca paṇḍito”ti. </span><br><p id=ja473:13.1><span class=root>Mittāmittajātakaṁ dasamaṁ. </span><br><p id=ja473:14.1><span class=root>Dvādasakanipātaṁ niṭṭhitaṁ. </span><br><p id=ja473:15.1><span class=root>Tassuddānaṁ </span><br><p id=ja473:16.1><span class=root>Lahucitta sasāla kasanti puna, </span><br><p id=ja473:16.2><span class=root>Atha kāma dasakhaluṭṭhānavaro; </span><br><p id=ja473:16.3><span class=root>Atha kaṇha sukosiya meṇḍavaro, </span><br><p id=ja473:16.4><span class=root>Padumo puna mittavarena dasāti. </span><br></main><footer class="container footer"><small><a href=/about/>Contact info</a></small></footer>