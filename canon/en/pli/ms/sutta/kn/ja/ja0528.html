<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0527.html>Previous</a><a href=/canon/en/pli/ms/sutta/kn/ja/ja0529.html>Next</a></div><p id=ja528:0.1><span class=root>Jātaka </span><br><p id=ja528:0.2><span class=root>Paṇṇāsanipāta </span><br><p id=ja528:0.3><span class=root>Niḷinikāvagga </span><br><p id=ja528:0.4><span class="root big-bold">3. Mahābodhijātaka </span><br><p id=ja528:1.1><span class=root>“Kiṁ nu daṇḍaṁ kimajinaṁ, </span><br><p id=ja528:1.2><span class=root>kiṁ chattaṁ kimupāhanaṁ; </span><br><p id=ja528:1.3><span class=root>Kimaṅkusañca pattañca, </span><br><p id=ja528:1.4><span class=root>saṅghāṭiñcāpi brāhmaṇa; </span><br><p id=ja528:1.5><span class=root>Taramānarūpohāsi, </span><br><p id=ja528:1.6><span class=root>kiṁ nu patthayase disaṁ”. </span><br><p id=ja528:2.1><span class=root>“Dvādasetāni vassāni, </span><br><p id=ja528:2.2><span class=root>vusitāni tavantike; </span><br><p id=ja528:2.3><span class=root>Nābhijānāmi soṇena, </span><br><p id=ja528:2.4><span class=root>piṅgalenābhikūjitaṁ. </span><br><p id=ja528:3.1><span class=root>Svāyaṁ dittova nadati, </span><br><p id=ja528:3.2><span class=root>sukkadāṭhaṁ vidaṁsayaṁ; </span><br><p id=ja528:3.3><span class=root>Tava sutvā sabhariyassa, </span><br><p id=ja528:3.4><span class=root>vītasaddhassa maṁ pati”. </span><br><p id=ja528:4.1><span class=root>“Ahu esa kato doso, </span><br><p id=ja528:4.2><span class=root>yathā bhāsasi brāhmaṇa; </span><br><p id=ja528:4.3><span class=root>Esa bhiyyo pasīdāmi, </span><br><p id=ja528:4.4><span class=root>vasa brāhmaṇa māgamā”. </span><br><p id=ja528:5.1><span class=root>“Sabbaseto pure āsi, </span><br><p id=ja528:5.2><span class=root>tatopi sabalo ahu; </span><br><p id=ja528:5.3><span class=root>Sabbalohitako dāni, </span><br><p id=ja528:5.4><span class=root>kālo pakkamituṁ mama. </span><br><p id=ja528:6.1><span class=root>Abbhantaraṁ pure āsi, </span><br><p id=ja528:6.2><span class=root>tato majjhe tato bahi; </span><br><p id=ja528:6.3><span class=root>Purā niddhamanā hoti, </span><br><p id=ja528:6.4><span class=root>sayameva vajāmahaṁ. </span><br><p id=ja528:7.1><span class=root>Vītasaddhaṁ na seveyya, </span><br><p id=ja528:7.2><span class=root>udapānaṁvanodakaṁ; </span><br><p id=ja528:7.3><span class=root>Sacepi naṁ anukhaṇe, </span><br><p id=ja528:7.4><span class=root>vāri kaddamagandhikaṁ. </span><br><p id=ja528:8.1><span class=root>Pasannameva seveyya, </span><br><p id=ja528:8.2><span class=root>appasannaṁ vivajjaye; </span><br><p id=ja528:8.3><span class=root>Pasannaṁ payirupāseyya, </span><br><p id=ja528:8.4><span class=root>rahadaṁ vudakatthiko. </span><br><p id=ja528:9.1><span class=root>Bhaje bhajantaṁ purisaṁ, </span><br><p id=ja528:9.2><span class=root>abhajantaṁ na bhajjaye; </span><br><p id=ja528:9.3><span class=root>Asappurisadhammo so, </span><br><p id=ja528:9.4><span class=root>yo bhajantaṁ na bhajjati. </span><br><p id=ja528:10.1><span class=root>Yo bhajantaṁ na bhajati, </span><br><p id=ja528:10.2><span class=root>sevamānaṁ na sevati; </span><br><p id=ja528:10.3><span class=root>Sa ve manussapāpiṭṭho, </span><br><p id=ja528:10.4><span class=root>migo sākhassito yathā. </span><br><p id=ja528:11.1><span class=root>Accābhikkhaṇasaṁsaggā, </span><br><p id=ja528:11.2><span class=root>asamosaraṇena ca; </span><br><p id=ja528:11.3><span class=root>Etena mittā jīranti, </span><br><p id=ja528:11.4><span class=root>akāle yācanāya ca. </span><br><p id=ja528:12.1><span class=root>Tasmā nābhikkhaṇaṁ gacche, </span><br><p id=ja528:12.2><span class=root>na ca gacche cirāciraṁ; </span><br><p id=ja528:12.3><span class=root>Kālena yācaṁ yāceyya, </span><br><p id=ja528:12.4><span class=root>evaṁ mittā na jīyare. </span><br><p id=ja528:13.1><span class=root>Aticiraṁ nivāsena, </span><br><p id=ja528:13.2><span class=root>piyo bhavati appiyo; </span><br><p id=ja528:13.3><span class=root>Āmanta kho taṁ gacchāma, </span><br><p id=ja528:13.4><span class=root>purā te homa appiyā”. </span><br><p id=ja528:14.1><span class=root>“Evañce yācamānānaṁ, </span><br><p id=ja528:14.2><span class=root>Añjaliṁ nāvabujjhasi; </span><br><p id=ja528:14.3><span class=root>Paricārakānaṁ sataṁ, </span><br><p id=ja528:14.4><span class=root>Vacanaṁ na karosi no; </span><br><p id=ja528:14.5><span class=root>Evaṁ taṁ abhiyācāma, </span><br><p id=ja528:14.6><span class=root>Puna kayirāsi pariyāyaṁ”. </span><br><p id=ja528:15.1><span class=root>“Evañce no viharataṁ, </span><br><p id=ja528:15.2><span class=root>Antarāyo na hessati; </span><br><p id=ja528:15.3><span class=root>Tuyhaṁ vāpi mahārāja, </span><br><p id=ja528:15.4><span class=root>Mayhaṁ vā raṭṭhavaddhana; </span><br><p id=ja528:15.5><span class=root>Appeva nāma passema, </span><br><p id=ja528:15.6><span class=root>Ahorattānamaccaye. </span><br><p id=ja528:16.1><span class=root>Udīraṇā ce saṅgatyā, </span><br><p id=ja528:16.2><span class=root>bhāvāya manuvattati; </span><br><p id=ja528:16.3><span class=root>Akāmā akaraṇīyaṁ vā, </span><br><p id=ja528:16.4><span class=root>karaṇīyaṁ vāpi kubbati; </span><br><p id=ja528:16.5><span class=root>Akāmākaraṇīyamhi, </span><br><p id=ja528:16.6><span class=root>kvidha pāpena lippati. </span><br><p id=ja528:17.1><span class=root>So ce attho ca dhammo ca, </span><br><p id=ja528:17.2><span class=root>kalyāṇo na ca pāpako; </span><br><p id=ja528:17.3><span class=root>Bhoto ce vacanaṁ saccaṁ, </span><br><p id=ja528:17.4><span class=root>suhato vānaro mayā. </span><br><p id=ja528:18.1><span class=root>Attano ce hi vādassa, </span><br><p id=ja528:18.2><span class=root>aparādhaṁ vijāniyā; </span><br><p id=ja528:18.3><span class=root>Na maṁ tvaṁ garaheyyāsi, </span><br><p id=ja528:18.4><span class=root>bhoto vādo hi tādiso. </span><br><p id=ja528:19.1><span class=root>Issaro sabbalokassa, </span><br><p id=ja528:19.2><span class=root>sace kappeti jīvitaṁ; </span><br><p id=ja528:19.3><span class=root>Iddhiṁ byasanabhāvañca, </span><br><p id=ja528:19.4><span class=root>kammaṁ kalyāṇapāpakaṁ; </span><br><p id=ja528:19.5><span class=root>Niddesakārī puriso, </span><br><p id=ja528:19.6><span class=root>issaro tena lippati. </span><br><p id=ja528:20.1><span class=root>So ce attho ca dhammo ca, </span><br><p id=ja528:20.2><span class=root>kalyāṇo na ca pāpako; </span><br><p id=ja528:20.3><span class=root>Bhoto ce vacanaṁ saccaṁ, </span><br><p id=ja528:20.4><span class=root>suhato vānaro mayā. </span><br><p id=ja528:21.1><span class=root>Attano ce hi vādassa, </span><br><p id=ja528:21.2><span class=root>aparādhaṁ vijāniyā; </span><br><p id=ja528:21.3><span class=root>Na maṁ tvaṁ garaheyyāsi, </span><br><p id=ja528:21.4><span class=root>bhoto vādo hi tādiso. </span><br><p id=ja528:22.1><span class=root>Sace pubbekatahetu, </span><br><p id=ja528:22.2><span class=root>sukhadukkhaṁ nigacchati; </span><br><p id=ja528:22.3><span class=root>Porāṇakaṁ kataṁ pāpaṁ, </span><br><p id=ja528:22.4><span class=root>tameso muccate iṇaṁ; </span><br><p id=ja528:22.5><span class=root>Porāṇakaiṇamokkho, </span><br><p id=ja528:22.6><span class=root>kvidha pāpena lippati. </span><br><p id=ja528:23.1><span class=root>So ce attho ca dhammo ca, </span><br><p id=ja528:23.2><span class=root>kalyāṇo na ca pāpako; </span><br><p id=ja528:23.3><span class=root>Bhoto ce vacanaṁ saccaṁ, </span><br><p id=ja528:23.4><span class=root>suhato vānaro mayā. </span><br><p id=ja528:24.1><span class=root>Attano ce hi vādassa, </span><br><p id=ja528:24.2><span class=root>aparādhaṁ vijāniyā; </span><br><p id=ja528:24.3><span class=root>Na maṁ tvaṁ garaheyyāsi, </span><br><p id=ja528:24.4><span class=root>bhoto vādo hi tādiso. </span><br><p id=ja528:25.1><span class=root>Catunnaṁyevupādāya, </span><br><p id=ja528:25.2><span class=root>rūpaṁ sambhoti pāṇinaṁ; </span><br><p id=ja528:25.3><span class=root>Yato ca rūpaṁ sambhoti, </span><br><p id=ja528:25.4><span class=root>tatthevānupagacchati; </span><br><p id=ja528:25.5><span class=root>Idheva jīvati jīvo, </span><br><p id=ja528:25.6><span class=root>pecca pecca vinassati. </span><br><p id=ja528:26.1><span class=root>Ucchijjati ayaṁ loko, </span><br><p id=ja528:26.2><span class=root>ye bālā ye ca paṇḍitā; </span><br><p id=ja528:26.3><span class=root>Ucchijjamāne lokasmiṁ, </span><br><p id=ja528:26.4><span class=root>kvidha pāpena lippati. </span><br><p id=ja528:27.1><span class=root>So ce attho ca dhammo ca, </span><br><p id=ja528:27.2><span class=root>kalyāṇo na ca pāpako; </span><br><p id=ja528:27.3><span class=root>Bhoto ce vacanaṁ saccaṁ, </span><br><p id=ja528:27.4><span class=root>suhato vānaro mayā. </span><br><p id=ja528:28.1><span class=root>Attano ce hi vādassa, </span><br><p id=ja528:28.2><span class=root>aparādhaṁ vijāniyā; </span><br><p id=ja528:28.3><span class=root>Na maṁ tvaṁ garaheyyāsi, </span><br><p id=ja528:28.4><span class=root>bhoto vādo hi tādiso. </span><br><p id=ja528:29.1><span class=root>Āhu khattavidā loke, </span><br><p id=ja528:29.2><span class=root>bālā paṇḍitamānino; </span><br><p id=ja528:29.3><span class=root>‘Mātaraṁ pitaraṁ haññe, </span><br><p id=ja528:29.4><span class=root>atho jeṭṭhampi bhātaraṁ; </span><br><p id=ja528:29.5><span class=root>Haneyya puttadāre ca, </span><br><p id=ja528:29.6><span class=root>attho ce tādiso siyā’. </span><br><p id=ja528:30.1><span class=root>Yassa rukkhassa chāyāya, </span><br><p id=ja528:30.2><span class=root>nisīdeyya sayeyya vā; </span><br><p id=ja528:30.3><span class=root>Na tassa sākhaṁ bhañjeyya, </span><br><p id=ja528:30.4><span class=root>mittadubbho hi pāpako. </span><br><p id=ja528:31.1><span class=root>Atha atthe samuppanne, </span><br><p id=ja528:31.2><span class=root>samūlamapi abbahe; </span><br><p id=ja528:31.3><span class=root>Attho me sambalenāpi, </span><br><p id=ja528:31.4><span class=root>suhato vānaro mayā. </span><br><p id=ja528:32.1><span class=root>So ce attho ca dhammo ca, </span><br><p id=ja528:32.2><span class=root>kalyāṇo na ca pāpako; </span><br><p id=ja528:32.3><span class=root>Bhoto ce vacanaṁ saccaṁ, </span><br><p id=ja528:32.4><span class=root>suhato vānaro mayā. </span><br><p id=ja528:33.1><span class=root>Attano ce hi vādassa, </span><br><p id=ja528:33.2><span class=root>aparādhaṁ vijāniyā; </span><br><p id=ja528:33.3><span class=root>Na maṁ tvaṁ garaheyyāsi, </span><br><p id=ja528:33.4><span class=root>bhoto vādo hi tādiso. </span><br><p id=ja528:34.1><span class=root>Ahetuvādo puriso, </span><br><p id=ja528:34.2><span class=root>yo ca issarakuttiko; </span><br><p id=ja528:34.3><span class=root>Pubbekatī ca ucchedī, </span><br><p id=ja528:34.4><span class=root>yo ca khattavido naro. </span><br><p id=ja528:35.1><span class=root>Ete asappurisā loke, </span><br><p id=ja528:35.2><span class=root>bālā paṇḍitamānino; </span><br><p id=ja528:35.3><span class=root>Kareyya tādiso pāpaṁ, </span><br><p id=ja528:35.4><span class=root>atho aññampi kāraye; </span><br><p id=ja528:35.5><span class=root>Asappurisasaṁsaggo, </span><br><p id=ja528:35.6><span class=root>dukkhanto kaṭukudrayo. </span><br><p id=ja528:36.1><span class=root>Urabbharūpena vakassu pubbe, </span><br><p id=ja528:36.2><span class=root>Asaṅkito ajayūthaṁ upeti; </span><br><p id=ja528:36.3><span class=root>Hantvā uraṇiṁ ajikaṁ ajañca, </span><br><p id=ja528:36.4><span class=root>Utrāsayitvā yena kāmaṁ paleti. </span><br><p id=ja528:37.1><span class=root>Tathāvidheke samaṇabrāhmaṇāse, </span><br><p id=ja528:37.2><span class=root>Chadanaṁ katvā vañcayanti manusse; </span><br><p id=ja528:37.3><span class=root>Anāsakā thaṇḍilaseyyakā ca, </span><br><p id=ja528:37.4><span class=root>Rajojallaṁ ukkuṭikappadhānaṁ; </span><br><p id=ja528:37.5><span class=root>Pariyāyabhattañca apānakattā, </span><br><p id=ja528:37.6><span class=root>Pāpācārā arahanto vadānā. </span><br><p id=ja528:38.1><span class=root>Ete asappurisā loke, </span><br><p id=ja528:38.2><span class=root>bālā paṇḍitamānino; </span><br><p id=ja528:38.3><span class=root>Kareyya tādiso pāpaṁ, </span><br><p id=ja528:38.4><span class=root>atho aññampi kāraye; </span><br><p id=ja528:38.5><span class=root>Asappurisasaṁsaggo, </span><br><p id=ja528:38.6><span class=root>dukkhanto kaṭukudrayo. </span><br><p id=ja528:39.1><span class=root>Yamāhu natthi vīriyanti, </span><br><p id=ja528:39.2><span class=root>ahetuñca pavadanti ye; </span><br><p id=ja528:39.3><span class=root>Parakāraṁ attakārañca, </span><br><p id=ja528:39.4><span class=root>ye tucchaṁ samavaṇṇayuṁ. </span><br><p id=ja528:40.1><span class=root>Ete asappurisā loke, </span><br><p id=ja528:40.2><span class=root>bālā paṇḍitamānino; </span><br><p id=ja528:40.3><span class=root>Kareyya tādiso pāpaṁ, </span><br><p id=ja528:40.4><span class=root>atho aññampi kāraye; </span><br><p id=ja528:40.5><span class=root>Asappurisasaṁsaggo, </span><br><p id=ja528:40.6><span class=root>dukkhanto kaṭukudrayo. </span><br><p id=ja528:41.1><span class=root>Sace hi vīriyaṁ nāssa, </span><br><p id=ja528:41.2><span class=root>kammaṁ kalyāṇapāpakaṁ; </span><br><p id=ja528:41.3><span class=root>Na bhare vaḍḍhakiṁ rājā, </span><br><p id=ja528:41.4><span class=root>napi yantāni kāraye. </span><br><p id=ja528:42.1><span class=root>Yasmā ca vīriyaṁ atthi, </span><br><p id=ja528:42.2><span class=root>kammaṁ kalyāṇapāpakaṁ; </span><br><p id=ja528:42.3><span class=root>Tasmā yantāni kāreti, </span><br><p id=ja528:42.4><span class=root>rājā bharati vaḍḍhakiṁ. </span><br><p id=ja528:43.1><span class=root>Yadi vassasataṁ devo, </span><br><p id=ja528:43.2><span class=root>na vasse na himaṁ pate; </span><br><p id=ja528:43.3><span class=root>Ucchijjeyya ayaṁ loko, </span><br><p id=ja528:43.4><span class=root>vinasseyya ayaṁ pajā. </span><br><p id=ja528:44.1><span class=root>Yasmā ca vassatī devo, </span><br><p id=ja528:44.2><span class=root>himañcānuphusāyati; </span><br><p id=ja528:44.3><span class=root>Tasmā sassāni paccanti, </span><br><p id=ja528:44.4><span class=root>raṭṭhañca pālite ciraṁ. </span><br><p id=ja528:45.1><span class=root>Gavañce taramānānaṁ, </span><br><p id=ja528:45.2><span class=root>jimhaṁ gacchati puṅgavo; </span><br><p id=ja528:45.3><span class=root>Sabbā tā jimhaṁ gacchanti, </span><br><p id=ja528:45.4><span class=root>nette jimhaṁ gate sati. </span><br><p id=ja528:46.1><span class=root>Evameva manussesu, </span><br><p id=ja528:46.2><span class=root>yo hoti seṭṭhasammato; </span><br><p id=ja528:46.3><span class=root>So ce adhammaṁ carati, </span><br><p id=ja528:46.4><span class=root>pageva itarā pajā; </span><br><p id=ja528:46.5><span class=root>Sabbaṁ raṭṭhaṁ dukhaṁ seti, </span><br><p id=ja528:46.6><span class=root>rājā ce hoti adhammiko. </span><br><p id=ja528:47.1><span class=root>Gavañce taramānānaṁ, </span><br><p id=ja528:47.2><span class=root>ujuṁ gacchati puṅgavo; </span><br><p id=ja528:47.3><span class=root>Sabbā gāvī ujuṁ yanti, </span><br><p id=ja528:47.4><span class=root>nette ujuṁ gate sati. </span><br><p id=ja528:48.1><span class=root>Evameva manussesu, </span><br><p id=ja528:48.2><span class=root>yo hoti seṭṭhasammato; </span><br><p id=ja528:48.3><span class=root>So sace dhammaṁ carati, </span><br><p id=ja528:48.4><span class=root>pageva itarā pajā; </span><br><p id=ja528:48.5><span class=root>Sabbaṁ raṭṭhaṁ sukhaṁ seti, </span><br><p id=ja528:48.6><span class=root>rājā ce hoti dhammiko. </span><br><p id=ja528:49.1><span class=root>Mahārukkhassa phalino, </span><br><p id=ja528:49.2><span class=root>āmaṁ chindati yo phalaṁ; </span><br><p id=ja528:49.3><span class=root>Rasañcassa na jānāti, </span><br><p id=ja528:49.4><span class=root>bījañcassa vinassati. </span><br><p id=ja528:50.1><span class=root>Mahārukkhūpamaṁ raṭṭhaṁ, </span><br><p id=ja528:50.2><span class=root>adhammena pasāsati; </span><br><p id=ja528:50.3><span class=root>Rasañcassa na jānāti, </span><br><p id=ja528:50.4><span class=root>raṭṭhañcassa vinassati. </span><br><p id=ja528:51.1><span class=root>Mahārukkhassa phalino, </span><br><p id=ja528:51.2><span class=root>pakkaṁ chindati yo phalaṁ; </span><br><p id=ja528:51.3><span class=root>Rasañcassa vijānāti, </span><br><p id=ja528:51.4><span class=root>bījañcassa na nassati. </span><br><p id=ja528:52.1><span class=root>Mahārukkhūpamaṁ raṭṭhaṁ, </span><br><p id=ja528:52.2><span class=root>dhammena yo pasāsati; </span><br><p id=ja528:52.3><span class=root>Rasañcassa vijānāti, </span><br><p id=ja528:52.4><span class=root>raṭṭhañcassa na nassati. </span><br><p id=ja528:53.1><span class=root>Yo ca rājā janapadaṁ, </span><br><p id=ja528:53.2><span class=root>adhammena pasāsati; </span><br><p id=ja528:53.3><span class=root>Sabbosadhīhi so rājā, </span><br><p id=ja528:53.4><span class=root>viruddho hoti khattiyo. </span><br><p id=ja528:54.1><span class=root>Tatheva negame hiṁsaṁ, </span><br><p id=ja528:54.2><span class=root>ye yuttā kayavikkaye; </span><br><p id=ja528:54.3><span class=root>Ojadānabalīkāre, </span><br><p id=ja528:54.4><span class=root>sa kosena virujjhati. </span><br><p id=ja528:55.1><span class=root>Pahāravarakhettaññū, </span><br><p id=ja528:55.2><span class=root>saṅgāme katanissame; </span><br><p id=ja528:55.3><span class=root>Ussite hiṁsayaṁ rājā, </span><br><p id=ja528:55.4><span class=root>sa balena virujjhati. </span><br><p id=ja528:56.1><span class=root>Tatheva isayo hiṁsaṁ, </span><br><p id=ja528:56.2><span class=root>saññate brahmacārino; </span><br><p id=ja528:56.3><span class=root>Adhammacārī khattiyo, </span><br><p id=ja528:56.4><span class=root>so saggena virujjhati. </span><br><p id=ja528:57.1><span class=root>Yo ca rājā adhammaṭṭho, </span><br><p id=ja528:57.2><span class=root>bhariyaṁ hanti adūsikaṁ; </span><br><p id=ja528:57.3><span class=root>Luddaṁ pasavate ṭhānaṁ, </span><br><p id=ja528:57.4><span class=root>puttehi ca virujjhati. </span><br><p id=ja528:58.1><span class=root>Dhammaṁ care jānapade, </span><br><p id=ja528:58.2><span class=root>negamesu balesu ca; </span><br><p id=ja528:58.3><span class=root>Isayo ca na hiṁseyya, </span><br><p id=ja528:58.4><span class=root>puttadāre samaṁ care. </span><br><p id=ja528:59.1><span class=root>Sa tādiso bhūmipati, </span><br><p id=ja528:59.2><span class=root>Raṭṭhapālo akodhano; </span><br><p id=ja528:59.3><span class=root>Sapatte sampakampeti, </span><br><p id=ja528:59.4><span class=root>Indova asurādhipo”ti. </span><br><p id=ja528:60.1><span class=root>Mahābodhijātakaṁ tatiyaṁ. </span><br><p id=ja528:61.1><span class=root>Paṇṇāsanipātaṁ niṭṭhitaṁ. </span><br><p id=ja528:62.1><span class=root>Tassuddānaṁ </span><br><p id=ja528:63.1><span class=root>Saniḷīnikamavhayano paṭhamo, </span><br><p id=ja528:63.2><span class=root>Dutiyo pana saummadantivaro; </span><br><p id=ja528:63.3><span class=root>Tatiyo pana bodhisirīvhayano, </span><br><p id=ja528:63.4><span class=root>Kathitā pana tīṇi jinena subhāti. </span><br></main><footer class="container footer"><small><a href=/about>Contact info</a></small></footer>