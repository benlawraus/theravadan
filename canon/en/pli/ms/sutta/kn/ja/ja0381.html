<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0380.html>Previous</a><a href=/canon/en/pli/ms/sutta/kn/ja/ja0382.html>Next</a></div><p id=ja381:0.1><span class=root>Jātaka </span><br><p id=ja381:0.2><span class=root>Chakkanipāta </span><br><p id=ja381:0.3><span class=root>Avāriyavagga </span><br><p id=ja381:0.4><span class="root big-bold">6. Migālopajātaka </span><br><p id=ja381:1.1><span class=root>“Na me rucci migālopa, </span><br><p id=ja381:1.2><span class=root>yassa te tādisī gatī; </span><br><p id=ja381:1.3><span class=root>Atuccaṁ tāta patasi, </span><br><p id=ja381:1.4><span class=root>abhūmiṁ tāta sevasi. </span><br><p id=ja381:2.1><span class=root>Catukkaṇṇaṁva kedāraṁ, </span><br><p id=ja381:2.2><span class=root>yadā te pathavī siyā; </span><br><p id=ja381:2.3><span class=root>Tato tāta nivattassu, </span><br><p id=ja381:2.4><span class=root>māssu etto paraṁ gami”. </span><br><p id=ja381:3.1><span class=root>“Santi aññepi sakuṇā, </span><br><p id=ja381:3.2><span class=root>pattayānā vihaṅgamā; </span><br><p id=ja381:3.3><span class=root>Akkhittā vātavegena, </span><br><p id=ja381:3.4><span class=root>naṭṭhā te sassatīsamā. </span><br><p id=ja381:4.1><span class=root>Akatvā apanandassa, </span><br><p id=ja381:4.2><span class=root>pitu vuddhassa sāsanaṁ; </span><br><p id=ja381:4.3><span class=root>Kālavāte atikkamma, </span><br><p id=ja381:4.4><span class=root>verambhānaṁ vasaṁ agā. </span><br><p id=ja381:5.1><span class=root>Tassa puttā ca dārā ca, </span><br><p id=ja381:5.2><span class=root>ye caññe anujīvino; </span><br><p id=ja381:5.3><span class=root>Sabbe byasanamāpāduṁ, </span><br><p id=ja381:5.4><span class=root>anovādakare dije. </span><br><p id=ja381:6.1><span class=root>Evampi idha vuddhānaṁ, </span><br><p id=ja381:6.2><span class=root>yo vākyaṁ nāvabujjhati; </span><br><p id=ja381:6.3><span class=root>Atisīmacaro ditto, </span><br><p id=ja381:6.4><span class=root>gijjhovātītasāsano; </span><br><p id=ja381:6.5><span class=root>Sabbe byasanaṁ papponti, </span><br><p id=ja381:6.6><span class=root>akatvā vuddhasāsanan”ti. </span><br><p id=ja381:7.1><span class=root>Migālopajātakaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>