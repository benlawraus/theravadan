<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0380.html>Previous</a><a href=/canon/en/pli/ms/sutta/kn/ja/ja0382.html>Next</a></div><p><div class=verse-container id=ja381:0.1><span>Jātaka </span></div><p><div class=verse-container id=ja381:0.2><span>Chakkanipāta </span></div><p><div class=verse-container id=ja381:0.3><span>Avāriyavagga </span></div><p><div class=verse-container id=ja381:0.4><span class=big-bold>6. Migālopajātaka </span></div><p><div class=verse-container id=ja381:1.1><span>“Na me rucci migālopa, </span></div><p><div class=verse-container id=ja381:1.2><span>yassa te tādisī gatī; </span></div><p><div class=verse-container id=ja381:1.3><span>Atuccaṁ tāta patasi, </span></div><p><div class=verse-container id=ja381:1.4><span>abhūmiṁ tāta sevasi. </span></div><p><div class=verse-container id=ja381:2.1><span>Catukkaṇṇaṁva kedāraṁ, </span></div><p><div class=verse-container id=ja381:2.2><span>yadā te pathavī siyā; </span></div><p><div class=verse-container id=ja381:2.3><span>Tato tāta nivattassu, </span></div><p><div class=verse-container id=ja381:2.4><span>māssu etto paraṁ gami”. </span></div><p><div class=verse-container id=ja381:3.1><span>“Santi aññepi sakuṇā, </span></div><p><div class=verse-container id=ja381:3.2><span>pattayānā vihaṅgamā; </span></div><p><div class=verse-container id=ja381:3.3><span>Akkhittā vātavegena, </span></div><p><div class=verse-container id=ja381:3.4><span>naṭṭhā te sassatīsamā. </span></div><p><div class=verse-container id=ja381:4.1><span>Akatvā apanandassa, </span></div><p><div class=verse-container id=ja381:4.2><span>pitu vuddhassa sāsanaṁ; </span></div><p><div class=verse-container id=ja381:4.3><span>Kālavāte atikkamma, </span></div><p><div class=verse-container id=ja381:4.4><span>verambhānaṁ vasaṁ agā. </span></div><p><div class=verse-container id=ja381:5.1><span>Tassa puttā ca dārā ca, </span></div><p><div class=verse-container id=ja381:5.2><span>ye caññe anujīvino; </span></div><p><div class=verse-container id=ja381:5.3><span>Sabbe byasanamāpāduṁ, </span></div><p><div class=verse-container id=ja381:5.4><span>anovādakare dije. </span></div><p><div class=verse-container id=ja381:6.1><span>Evampi idha vuddhānaṁ, </span></div><p><div class=verse-container id=ja381:6.2><span>yo vākyaṁ nāvabujjhati; </span></div><p><div class=verse-container id=ja381:6.3><span>Atisīmacaro ditto, </span></div><p><div class=verse-container id=ja381:6.4><span>gijjhovātītasāsano; </span></div><p><div class=verse-container id=ja381:6.5><span>Sabbe byasanaṁ papponti, </span></div><p><div class=verse-container id=ja381:6.6><span>akatvā vuddhasāsanan”ti. </span></div><p><div class=verse-container id=ja381:7.1><span>Migālopajātakaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/ja/ja0380.html>Previous</a><a href=/canon/en/pli/ms/sutta/kn/ja/ja0382.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>