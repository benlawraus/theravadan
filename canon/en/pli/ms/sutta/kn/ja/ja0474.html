<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0473.html>Previous</a><a href=/canon/en/pli/ms/sutta/kn/ja/ja0475.html>Next</a></div><p><div class=verse-container id=ja474:0.1><span>Jātaka </span></div><p><div class=verse-container id=ja474:0.2><span>Terasakanipāta </span></div><p><div class=verse-container id=ja474:0.3><span>Ambavagga </span></div><p><div class=verse-container id=ja474:0.4><span class=big-bold>1. Ambajātaka </span></div><p><div class=verse-container id=ja474:1.1><span>“Ahāsi me ambaphalāni pubbe, </span></div><p><div class=verse-container id=ja474:1.2><span>Aṇūni thūlāni ca brahmacāri; </span></div><p><div class=verse-container id=ja474:1.3><span>Teheva mantehi na dāni tuyhaṁ, </span></div><p><div class=verse-container id=ja474:1.4><span>Dumapphalā pātubhavanti brahme”. </span></div><p><div class=verse-container id=ja474:2.1><span>“Nakkhattayogaṁ paṭimānayāmi, </span></div><p><div class=verse-container id=ja474:2.2><span>Khaṇaṁ muhuttañca mante na passaṁ; </span></div><p><div class=verse-container id=ja474:2.3><span>Nakkhattayogañca khaṇañca laddhā, </span></div><p><div class=verse-container id=ja474:2.4><span>Addhāharissambaphalaṁ pahūtaṁ”. </span></div><p><div class=verse-container id=ja474:3.1><span>“Nakkhattayogaṁ na pure abhāṇi, </span></div><p><div class=verse-container id=ja474:3.2><span>Khaṇaṁ muhuttaṁ na pure asaṁsi; </span></div><p><div class=verse-container id=ja474:3.3><span>Sayaṁ harī ambaphalaṁ pahūtaṁ, </span></div><p><div class=verse-container id=ja474:3.4><span>Vaṇṇena gandhena rasenupetaṁ. </span></div><p><div class=verse-container id=ja474:4.1><span>Mantābhijappena pure hi tuyhaṁ, </span></div><p><div class=verse-container id=ja474:4.2><span>Dumapphalā pātubhavanti brahme; </span></div><p><div class=verse-container id=ja474:4.3><span>Svājja na pāresi jappampi mantaṁ, </span></div><p><div class=verse-container id=ja474:4.4><span>Ayaṁ so ko nāma tavajja dhammo”. </span></div><p><div class=verse-container id=ja474:5.1><span>“Caṇḍālaputto mama sampadāsi, </span></div><p><div class=verse-container id=ja474:5.2><span>Dhammena mante pakatiñca saṁsi; </span></div><p><div class=verse-container id=ja474:5.3><span>Mā cassu me pucchito nāmagottaṁ, </span></div><p><div class=verse-container id=ja474:5.4><span>Guyhittho atthaṁ vijaheyya manto. </span></div><p><div class=verse-container id=ja474:6.1><span>Sohaṁ janindena janamhi puṭṭho, </span></div><p><div class=verse-container id=ja474:6.2><span>Makkhābhibhūto alikaṁ abhāṇiṁ; </span></div><p><div class=verse-container id=ja474:6.3><span>‘Mantā ime brāhmaṇassā’ti micchā, </span></div><p><div class=verse-container id=ja474:6.4><span>Pahīnamanto kapaṇo rudāmi”. </span></div><p><div class=verse-container id=ja474:7.1><span>“Eraṇḍā pucimandā vā, </span></div><p><div class=verse-container id=ja474:7.2><span>atha vā pālibhaddakā; </span></div><p><div class=verse-container id=ja474:7.3><span>Madhuṁ madhutthiko vinde, </span></div><p><div class=verse-container id=ja474:7.4><span>so hi tassa dumuttamo. </span></div><p><div class=verse-container id=ja474:8.1><span>Khattiyā brāhmaṇā vessā, </span></div><p><div class=verse-container id=ja474:8.2><span>suddā caṇḍālapukkusā; </span></div><p><div class=verse-container id=ja474:8.3><span>Yamhā dhammaṁ vijāneyya, </span></div><p><div class=verse-container id=ja474:8.4><span>so hi tassa naruttamo. </span></div><p><div class=verse-container id=ja474:9.1><span>Imassa daṇḍañca vadhañca datvā, </span></div><p><div class=verse-container id=ja474:9.2><span>Gale gahetvā khalayātha jammaṁ; </span></div><p><div class=verse-container id=ja474:9.3><span>Yo uttamatthaṁ kasirena laddhaṁ, </span></div><p><div class=verse-container id=ja474:9.4><span>Mānātimānena vināsayittha”. </span></div><p><div class=verse-container id=ja474:10.1><span>“Yathā samaṁ maññamāno pateyya, </span></div><p><div class=verse-container id=ja474:10.2><span>Sobbhaṁ guhaṁ narakaṁ pūtipādaṁ; </span></div><p><div class=verse-container id=ja474:10.3><span>Rajjūti vā akkame kaṇhasappaṁ, </span></div><p><div class=verse-container id=ja474:10.4><span>Andho yathā jotimadhiṭṭhaheyya; </span></div><p><div class=verse-container id=ja474:10.5><span>Evampi maṁ tvaṁ khalitaṁ sapañña, </span></div><p><div class=verse-container id=ja474:10.6><span>Pahīnamantassa punappadāhi”. </span></div><p><div class=verse-container id=ja474:11.1><span>“Dhammena mantaṁ tava sampadāsiṁ, </span></div><p><div class=verse-container id=ja474:11.2><span>Tuvampi dhammena pariggahesi; </span></div><p><div class=verse-container id=ja474:11.3><span>Pakatimpi te attamano asaṁsiṁ, </span></div><p><div class=verse-container id=ja474:11.4><span>Dhamme ṭhitaṁ taṁ na jaheyya manto. </span></div><p><div class=verse-container id=ja474:12.1><span>Yo bāla mantaṁ kasirena laddhaṁ, </span></div><p><div class=verse-container id=ja474:12.2><span>Yaṁ dullabhaṁ ajja manussaloke; </span></div><p><div class=verse-container id=ja474:12.3><span>Kiñcāpi laddhā jīvituṁ appapañño, </span></div><p><div class=verse-container id=ja474:12.4><span>Vināsayī alikaṁ bhāsamāno. </span></div><p><div class=verse-container id=ja474:13.1><span>Bālassa mūḷhassa akataññuno ca, </span></div><p><div class=verse-container id=ja474:13.2><span>Musā bhaṇantassa asaññatassa; </span></div><p><div class=verse-container id=ja474:13.3><span>Mante mayaṁ tādisake na dema, </span></div><p><div class=verse-container id=ja474:13.4><span>Kuto mantā gaccha na mayha ruccasī”ti. </span></div><p><div class=verse-container id=ja474:14.1><span>Ambajātakaṁ paṭhamaṁ. </span></div><div class=flex-between><a href=/canon/en/pli/ms/sutta/kn/ja/ja0473.html>Previous</a><a href=/canon/en/pli/ms/sutta/kn/ja/ja0475.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>