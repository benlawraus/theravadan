<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0401.html>Previous</a><a href=/canon/en/pli/ms/sutta/kn/ja/ja0403.html>Next</a></div><p id=ja402:0.1><span class=root>Jātaka </span><br><p id=ja402:0.2><span class=root>Sattakanipāta </span><br><p id=ja402:0.3><span class=root>Kukkuvagga </span><br><p id=ja402:0.4><span class="root big-bold">7. Sattubhastajātaka </span><br><p id=ja402:1.1><span class=root>“Vibbhantacitto kupitindriyosi, </span><br><p id=ja402:1.2><span class=root>Nettehi te vārigaṇā savanti; </span><br><p id=ja402:1.3><span class=root>Kiṁ te naṭṭhaṁ kiṁ pana patthayāno, </span><br><p id=ja402:1.4><span class=root>Idhāgamā brahme tadiṅgha brūhi”. </span><br><p id=ja402:2.1><span class=root>“Miyyetha bhariyā vajato mamajja, </span><br><p id=ja402:2.2><span class=root>Agacchato maraṇamāha yakkho; </span><br><p id=ja402:2.3><span class=root>Etena dukkhena pavedhitosmi, </span><br><p id=ja402:2.4><span class=root>Akkhāhi me senaka etamatthaṁ”. </span><br><p id=ja402:3.1><span class=root>“Bahūni ṭhānāni vicintayitvā, </span><br><p id=ja402:3.2><span class=root>Yamettha vakkhāmi tadeva saccaṁ; </span><br><p id=ja402:3.3><span class=root>Maññāmi te brāhmaṇa sattubhastaṁ, </span><br><p id=ja402:3.4><span class=root>Ajānato kaṇhasappo paviṭṭho. </span><br><p id=ja402:4.1><span class=root>Ādāya daṇḍaṁ parisumbha bhastaṁ, </span><br><p id=ja402:4.2><span class=root>Passeḷamūgaṁ uragaṁ dujivhaṁ; </span><br><p id=ja402:4.3><span class=root>Chindajja kaṅkhaṁ vicikicchitāni, </span><br><p id=ja402:4.4><span class=root>Bhujaṅgamaṁ passa pamuñca bhastaṁ”. </span><br><p id=ja402:5.1><span class=root>Saṁviggarūpo parisāya majjhe, </span><br><p id=ja402:5.2><span class=root>So brāhmaṇo sattubhastaṁ pamuñci; </span><br><p id=ja402:5.3><span class=root>Atha nikkhami urago uggatejo, </span><br><p id=ja402:5.4><span class=root>Āsīviso sappo phaṇaṁ karitvā. </span><br><p id=ja402:6.1><span class=root>“Suladdhalābhā janakassa rañño, </span><br><p id=ja402:6.2><span class=root>Yo passatī senakaṁ sādhupaññaṁ; </span><br><p id=ja402:6.3><span class=root>Vivaṭṭachaddo nusi sabbadassī, </span><br><p id=ja402:6.4><span class=root>Ñāṇaṁ nu te brāhmaṇa bhiṁsarūpaṁ”. </span><br><p id=ja402:7.1><span class=root>“Imāni me sattasatāni atthi, </span><br><p id=ja402:7.2><span class=root>Gaṇhāhi sabbāni dadāmi tuyhaṁ; </span><br><p id=ja402:7.3><span class=root>Tayā hi me jīvitamajja laddhaṁ, </span><br><p id=ja402:7.4><span class=root>Athopi bhariyāya makāsi sotthiṁ”. </span><br><p id=ja402:8.1><span class=root>“Na paṇḍitā vetanamādiyanti, </span><br><p id=ja402:8.2><span class=root>Citrāhi gāthāhi subhāsitāhi; </span><br><p id=ja402:8.3><span class=root>Itopi te brahme dadantu vittaṁ, </span><br><p id=ja402:8.4><span class=root>Ādāya tvaṁ gaccha sakaṁ niketan”ti. </span><br><p id=ja402:9.1><span class=root>Sattubhastajātakaṁ sattamaṁ. </span><br></main><footer class="container footer"><small><a href=/about/>Contact info</a></small></footer>