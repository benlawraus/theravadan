<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0401.html>Previous</a><a href=/canon/en/pli/ms/sutta/kn/ja/ja0403.html>Next</a></div><p><div class=verse-container id=ja402:0.1><span>Jātaka </span></div><p><div class=verse-container id=ja402:0.2><span>Sattakanipāta </span></div><p><div class=verse-container id=ja402:0.3><span>Kukkuvagga </span></div><p><div class=verse-container id=ja402:0.4><span class=big-bold>7. Sattubhastajātaka </span></div><p><div class=verse-container id=ja402:1.1><span>“Vibbhantacitto kupitindriyosi, </span></div><p><div class=verse-container id=ja402:1.2><span>Nettehi te vārigaṇā savanti; </span></div><p><div class=verse-container id=ja402:1.3><span>Kiṁ te naṭṭhaṁ kiṁ pana patthayāno, </span></div><p><div class=verse-container id=ja402:1.4><span>Idhāgamā brahme tadiṅgha brūhi”. </span></div><p><div class=verse-container id=ja402:2.1><span>“Miyyetha bhariyā vajato mamajja, </span></div><p><div class=verse-container id=ja402:2.2><span>Agacchato maraṇamāha yakkho; </span></div><p><div class=verse-container id=ja402:2.3><span>Etena dukkhena pavedhitosmi, </span></div><p><div class=verse-container id=ja402:2.4><span>Akkhāhi me senaka etamatthaṁ”. </span></div><p><div class=verse-container id=ja402:3.1><span>“Bahūni ṭhānāni vicintayitvā, </span></div><p><div class=verse-container id=ja402:3.2><span>Yamettha vakkhāmi tadeva saccaṁ; </span></div><p><div class=verse-container id=ja402:3.3><span>Maññāmi te brāhmaṇa sattubhastaṁ, </span></div><p><div class=verse-container id=ja402:3.4><span>Ajānato kaṇhasappo paviṭṭho. </span></div><p><div class=verse-container id=ja402:4.1><span>Ādāya daṇḍaṁ parisumbha bhastaṁ, </span></div><p><div class=verse-container id=ja402:4.2><span>Passeḷamūgaṁ uragaṁ dujivhaṁ; </span></div><p><div class=verse-container id=ja402:4.3><span>Chindajja kaṅkhaṁ vicikicchitāni, </span></div><p><div class=verse-container id=ja402:4.4><span>Bhujaṅgamaṁ passa pamuñca bhastaṁ”. </span></div><p><div class=verse-container id=ja402:5.1><span>Saṁviggarūpo parisāya majjhe, </span></div><p><div class=verse-container id=ja402:5.2><span>So brāhmaṇo sattubhastaṁ pamuñci; </span></div><p><div class=verse-container id=ja402:5.3><span>Atha nikkhami urago uggatejo, </span></div><p><div class=verse-container id=ja402:5.4><span>Āsīviso sappo phaṇaṁ karitvā. </span></div><p><div class=verse-container id=ja402:6.1><span>“Suladdhalābhā janakassa rañño, </span></div><p><div class=verse-container id=ja402:6.2><span>Yo passatī senakaṁ sādhupaññaṁ; </span></div><p><div class=verse-container id=ja402:6.3><span>Vivaṭṭachaddo nusi sabbadassī, </span></div><p><div class=verse-container id=ja402:6.4><span>Ñāṇaṁ nu te brāhmaṇa bhiṁsarūpaṁ”. </span></div><p><div class=verse-container id=ja402:7.1><span>“Imāni me sattasatāni atthi, </span></div><p><div class=verse-container id=ja402:7.2><span>Gaṇhāhi sabbāni dadāmi tuyhaṁ; </span></div><p><div class=verse-container id=ja402:7.3><span>Tayā hi me jīvitamajja laddhaṁ, </span></div><p><div class=verse-container id=ja402:7.4><span>Athopi bhariyāya makāsi sotthiṁ”. </span></div><p><div class=verse-container id=ja402:8.1><span>“Na paṇḍitā vetanamādiyanti, </span></div><p><div class=verse-container id=ja402:8.2><span>Citrāhi gāthāhi subhāsitāhi; </span></div><p><div class=verse-container id=ja402:8.3><span>Itopi te brahme dadantu vittaṁ, </span></div><p><div class=verse-container id=ja402:8.4><span>Ādāya tvaṁ gaccha sakaṁ niketan”ti. </span></div><p><div class=verse-container id=ja402:9.1><span>Sattubhastajātakaṁ sattamaṁ. </span></div><div class=flex-between><a href=/canon/en/pli/ms/sutta/kn/ja/ja0401.html>Previous</a><a href=/canon/en/pli/ms/sutta/kn/ja/ja0403.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>