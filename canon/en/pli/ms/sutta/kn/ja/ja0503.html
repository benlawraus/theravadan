<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0502.html>Previous</a><a href=/canon/en/pli/ms/sutta/kn/ja/ja0504.html>Next</a></div><p id=ja503:0.1><span class=root>Jātaka </span><br><p id=ja503:0.2><span class=root>Vīsatinipāta </span><br><p id=ja503:0.3><span class=root>Mātaṅgavagga </span><br><p id=ja503:0.4><span class="root big-bold">7. Sattigumbajātaka </span><br><p id=ja503:1.1><span class=root>Migaluddo mahārājā, </span><br><p id=ja503:1.2><span class=root>pañcālānaṁ rathesabho; </span><br><p id=ja503:1.3><span class=root>Nikkhanto saha senāya, </span><br><p id=ja503:1.4><span class=root>ogaṇo vanamāgamā. </span><br><p id=ja503:2.1><span class=root>Tatthaddasā araññasmiṁ, </span><br><p id=ja503:2.2><span class=root>takkarānaṁ kuṭiṁ kataṁ; </span><br><p id=ja503:2.3><span class=root>Tassā kuṭiyā nikkhamma, </span><br><p id=ja503:2.4><span class=root>suvo luddāni bhāsati. </span><br><p id=ja503:3.1><span class=root>“Sampannavāhano poso, </span><br><p id=ja503:3.2><span class=root>yuvā sammaṭṭhakuṇḍalo; </span><br><p id=ja503:3.3><span class=root>Sobhati lohituṇhīso, </span><br><p id=ja503:3.4><span class=root>divā sūriyova bhāsati. </span><br><p id=ja503:4.1><span class=root>Majjhanhike sampatike, </span><br><p id=ja503:4.2><span class=root>sutto rājā sasārathi; </span><br><p id=ja503:4.3><span class=root>Handassābharaṇaṁ sabbaṁ, </span><br><p id=ja503:4.4><span class=root>gaṇhāma sāhasā mayaṁ. </span><br><p id=ja503:5.1><span class=root>Nisīthepi raho dāni, </span><br><p id=ja503:5.2><span class=root>Sutto rājā sasārathi; </span><br><p id=ja503:5.3><span class=root>Ādāya vatthaṁ maṇikuṇḍalañca, </span><br><p id=ja503:5.4><span class=root>Hantvāna sākhāhi avattharāma”. </span><br><p id=ja503:6.1><span class=root>“Kiṁ nu ummattarūpova, </span><br><p id=ja503:6.2><span class=root>sattigumba pabhāsasi; </span><br><p id=ja503:6.3><span class=root>Durāsadā hi rājāno, </span><br><p id=ja503:6.4><span class=root>aggi pajjalito yathā”. </span><br><p id=ja503:7.1><span class=root>“Atha tvaṁ patikolamba, </span><br><p id=ja503:7.2><span class=root>matto thullāni gajjasi; </span><br><p id=ja503:7.3><span class=root>Mātari mayhaṁ naggāya, </span><br><p id=ja503:7.4><span class=root>kiṁ nu tvaṁ vijigucchase”. </span><br><p id=ja503:8.1><span class=root>“Uṭṭhehi samma taramāno, </span><br><p id=ja503:8.2><span class=root>rathaṁ yojehi sārathi; </span><br><p id=ja503:8.3><span class=root>Sakuṇo me na ruccati, </span><br><p id=ja503:8.4><span class=root>aññaṁ gacchāma assamaṁ”. </span><br><p id=ja503:9.1><span class=root>“Yutto ratho mahārāja, </span><br><p id=ja503:9.2><span class=root>yutto ca balavāhano; </span><br><p id=ja503:9.3><span class=root>Adhitiṭṭha mahārāja, </span><br><p id=ja503:9.4><span class=root>aññaṁ gacchāma assamaṁ”. </span><br><p id=ja503:10.1><span class=root>“Ko numeva gatā sabbe, </span><br><p id=ja503:10.2><span class=root>ye asmiṁ paricārakā; </span><br><p id=ja503:10.3><span class=root>Esa gacchati pañcālo, </span><br><p id=ja503:10.4><span class=root>mutto tesaṁ adassanā. </span><br><p id=ja503:11.1><span class=root>Kodaṇḍakāni gaṇhatha, </span><br><p id=ja503:11.2><span class=root>sattiyo tomarāni ca; </span><br><p id=ja503:11.3><span class=root>Esa gacchati pañcālo, </span><br><p id=ja503:11.4><span class=root>mā vo muñcittha jīvataṁ”. </span><br><p id=ja503:12.1><span class=root>Athāparo paṭinandittha, </span><br><p id=ja503:12.2><span class=root>suvo lohitatuṇḍako; </span><br><p id=ja503:12.3><span class=root>“Svāgataṁ te mahārāja, </span><br><p id=ja503:12.4><span class=root>atho te adurāgataṁ; </span><br><p id=ja503:12.5><span class=root>Issarosi anuppatto, </span><br><p id=ja503:12.6><span class=root>yaṁ idhatthi pavedaya. </span><br><p id=ja503:13.1><span class=root>Tindukāni piyālāni, </span><br><p id=ja503:13.2><span class=root>madhuke kāsumāriyo; </span><br><p id=ja503:13.3><span class=root>Phalāni khuddakappāni, </span><br><p id=ja503:13.4><span class=root>bhuñja rāja varaṁ varaṁ. </span><br><p id=ja503:14.1><span class=root>Idampi pānīyaṁ sītaṁ, </span><br><p id=ja503:14.2><span class=root>ābhataṁ girigabbharā; </span><br><p id=ja503:14.3><span class=root>Tato piva mahārāja, </span><br><p id=ja503:14.4><span class=root>sace tvaṁ abhikaṅkhasi. </span><br><p id=ja503:15.1><span class=root>Araññaṁ uñchāya gatā, </span><br><p id=ja503:15.2><span class=root>ye asmiṁ paricārakā; </span><br><p id=ja503:15.3><span class=root>Sayaṁ uṭṭhāya gaṇhavho, </span><br><p id=ja503:15.4><span class=root>hatthā me natthi dātave”. </span><br><p id=ja503:16.1><span class=root>“Bhaddako vatayaṁ pakkhī, </span><br><p id=ja503:16.2><span class=root>dijo paramadhammiko; </span><br><p id=ja503:16.3><span class=root>Atheso itaro pakkhī, </span><br><p id=ja503:16.4><span class=root>suvo luddāni bhāsati. </span><br><p id=ja503:17.1><span class=root>‘Etaṁ hanatha bandhatha, </span><br><p id=ja503:17.2><span class=root>Mā vo muñcittha jīvataṁ’; </span><br><p id=ja503:17.3><span class=root>Iccevaṁ vilapantassa, </span><br><p id=ja503:17.4><span class=root>Sotthiṁ pattosmi assamaṁ”. </span><br><p id=ja503:18.1><span class=root>“Bhātarosma mahārāja, </span><br><p id=ja503:18.2><span class=root>sodariyā ekamātukā; </span><br><p id=ja503:18.3><span class=root>Ekarukkhasmiṁ saṁvaḍḍhā, </span><br><p id=ja503:18.4><span class=root>nānākhettagatā ubho. </span><br><p id=ja503:19.1><span class=root>Sattigumbo ca corānaṁ, </span><br><p id=ja503:19.2><span class=root>ahañca isīnaṁ idha; </span><br><p id=ja503:19.3><span class=root>Asataṁ so, sataṁ ahaṁ, </span><br><p id=ja503:19.4><span class=root>tena dhammena no vinā”. </span><br><p id=ja503:20.1><span class=root>“Tattha vadho ca bandho ca, </span><br><p id=ja503:20.2><span class=root>nikatī vañcanāni ca; </span><br><p id=ja503:20.3><span class=root>Ālopā sāhasākārā, </span><br><p id=ja503:20.4><span class=root>tāni so tattha sikkhati. </span><br><p id=ja503:21.1><span class=root>Idha saccañca dhammo ca, </span><br><p id=ja503:21.2><span class=root>Ahiṁsā saṁyamo damo; </span><br><p id=ja503:21.3><span class=root>Āsanūdakadāyīnaṁ, </span><br><p id=ja503:21.4><span class=root>Aṅke vaddhosmi bhāradha”. </span><br><p id=ja503:22.1><span class=root>“Yaṁ yañhi rāja bhajati, </span><br><p id=ja503:22.2><span class=root>santaṁ vā yadi vā asaṁ; </span><br><p id=ja503:22.3><span class=root>Sīlavantaṁ visīlaṁ vā, </span><br><p id=ja503:22.4><span class=root>vasaṁ tasseva gacchati. </span><br><p id=ja503:23.1><span class=root>Yādisaṁ kurute mittaṁ, </span><br><p id=ja503:23.2><span class=root>yādisaṁ cūpasevati; </span><br><p id=ja503:23.3><span class=root>Sopi tādisako hoti, </span><br><p id=ja503:23.4><span class=root>sahavāso hi tādiso. </span><br><p id=ja503:24.1><span class=root>Sevamāno sevamānaṁ, </span><br><p id=ja503:24.2><span class=root>samphuṭṭho samphusaṁ paraṁ; </span><br><p id=ja503:24.3><span class=root>Saro diddho kalāpaṁva, </span><br><p id=ja503:24.4><span class=root>alittamupalimpati; </span><br><p id=ja503:24.5><span class=root>Upalepabhayā dhīro, </span><br><p id=ja503:24.6><span class=root>neva pāpasakhā siyā. </span><br><p id=ja503:25.1><span class=root>Pūtimacchaṁ kusaggena, </span><br><p id=ja503:25.2><span class=root>yo naro upanayhati; </span><br><p id=ja503:25.3><span class=root>Kusāpi pūti vāyanti, </span><br><p id=ja503:25.4><span class=root>evaṁ bālūpasevanā. </span><br><p id=ja503:26.1><span class=root>Tagarañca palāsena, </span><br><p id=ja503:26.2><span class=root>yo naro upanayhati; </span><br><p id=ja503:26.3><span class=root>Pattāpi surabhi vāyanti, </span><br><p id=ja503:26.4><span class=root>evaṁ dhīrūpasevanā. </span><br><p id=ja503:27.1><span class=root>Tasmā pattapuṭasseva, </span><br><p id=ja503:27.2><span class=root>ñatvā sampākamattano; </span><br><p id=ja503:27.3><span class=root>Asante nopaseveyya, </span><br><p id=ja503:27.4><span class=root>sante seveyya paṇḍito; </span><br><p id=ja503:27.5><span class=root>Asanto nirayaṁ nenti, </span><br><p id=ja503:27.6><span class=root>santo pāpenti suggatin”ti. </span><br><p id=ja503:28.1><span class=root>Sattigumbajātakaṁ sattamaṁ. </span><br></main><footer class="container footer"><small><a href=/about/>Contact info</a></small></footer>