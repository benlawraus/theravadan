<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0388.html>Previous</a><a href=/canon/en/pli/ms/sutta/kn/ja/ja0390.html>Next</a></div><p id=ja389:0.1><span class=root>Jātaka </span><br><p id=ja389:0.2><span class=root>Chakkanipāta </span><br><p id=ja389:0.3><span class=root>Kharaputtavagga </span><br><p id=ja389:0.4><span class="root big-bold">4. Suvaṇṇakakkaṭajātaka </span><br><p id=ja389:1.1><span class=root>“Siṅgīmigo āyatacakkhunetto, </span><br><p id=ja389:1.2><span class=root>Aṭṭhittaco vārisayo alomo; </span><br><p id=ja389:1.3><span class=root>Tenābhibhūto kapaṇaṁ rudāmi, </span><br><p id=ja389:1.4><span class=root>Hare sakhā kissa nu maṁ jahāsi”. </span><br><p id=ja389:2.1><span class=root>So passasanto mahatā phaṇena, </span><br><p id=ja389:2.2><span class=root>Bhujaṅgamo kakkaṭamajjhapatto; </span><br><p id=ja389:2.3><span class=root>Sakhā sakhāraṁ paritāyamāno, </span><br><p id=ja389:2.4><span class=root>Bhujaṅgamaṁ kakkaṭako gahesi. </span><br><p id=ja389:3.1><span class=root>“Na vāyasaṁ no pana kaṇhasappaṁ, </span><br><p id=ja389:3.2><span class=root>Ghāsatthiko kakkaṭako adeyya; </span><br><p id=ja389:3.3><span class=root>Pucchāmi taṁ āyatacakkhunetta, </span><br><p id=ja389:3.4><span class=root>Atha kissa hetumha ubho gahītā”. </span><br><p id=ja389:4.1><span class=root>“Ayaṁ puriso mama atthakāmo, </span><br><p id=ja389:4.2><span class=root>Yo maṁ gahetvāna dakāya neti; </span><br><p id=ja389:4.3><span class=root>Tasmiṁ mate dukkhamanappakaṁ me, </span><br><p id=ja389:4.4><span class=root>Ahañca eso ca ubho na homa. </span><br><p id=ja389:5.1><span class=root>Mamañca disvāna pavaddhakāyaṁ, </span><br><p id=ja389:5.2><span class=root>Sabbo jano hiṁsitumeva micche; </span><br><p id=ja389:5.3><span class=root>Sāduñca thūlañca muduñca maṁsaṁ, </span><br><p id=ja389:5.4><span class=root>Kākāpi maṁ disvāna viheṭhayeyyuṁ”. </span><br><p id=ja389:6.1><span class=root>“Sacetassa hetumha ubho gahītā, </span><br><p id=ja389:6.2><span class=root>Uṭṭhātu poso visamāvamāmi; </span><br><p id=ja389:6.3><span class=root>Mamañca kākañca pamuñca khippaṁ, </span><br><p id=ja389:6.4><span class=root>Pure visaṁ gāḷhamupeti maccaṁ”. </span><br><p id=ja389:7.1><span class=root>“Sappaṁ pamokkhāmi na tāva kākaṁ, </span><br><p id=ja389:7.2><span class=root>Paṭibandhako hohiti tāva kāko; </span><br><p id=ja389:7.3><span class=root>Purisañca disvāna sukhiṁ arogaṁ, </span><br><p id=ja389:7.4><span class=root>Kākaṁ pamokkhāmi yatheva sappaṁ”. </span><br><p id=ja389:8.1><span class=root>“Kāko tadā devadatto ahosi, </span><br><p id=ja389:8.2><span class=root>Māro pana kaṇhasappo ahosi; </span><br><p id=ja389:8.3><span class=root>Ānandabhaddo kakkaṭako ahosi, </span><br><p id=ja389:8.4><span class=root>Ahaṁ tadā brāhmaṇo homi satthā”ti. </span><br><p id=ja389:9.1><span class=root>Suvaṇṇakakkaṭajātakaṁ catutthaṁ. </span><br></main><footer class="container footer"><small><a href=/about/>Contact info</a></small></footer>