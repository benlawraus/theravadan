<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0388.html>Previous</a><a href=/canon/en/pli/ms/sutta/kn/ja/ja0390.html>Next</a></div><p><div class=verse-container id=ja389:0.1><span>Jātaka </span></div><p><div class=verse-container id=ja389:0.2><span>Chakkanipāta </span></div><p><div class=verse-container id=ja389:0.3><span>Kharaputtavagga </span></div><p><div class=verse-container id=ja389:0.4><span class=big-bold>4. Suvaṇṇakakkaṭajātaka </span></div><p><div class=verse-container id=ja389:1.1><span>“Siṅgīmigo āyatacakkhunetto, </span></div><p><div class=verse-container id=ja389:1.2><span>Aṭṭhittaco vārisayo alomo; </span></div><p><div class=verse-container id=ja389:1.3><span>Tenābhibhūto kapaṇaṁ rudāmi, </span></div><p><div class=verse-container id=ja389:1.4><span>Hare sakhā kissa nu maṁ jahāsi”. </span></div><p><div class=verse-container id=ja389:2.1><span>So passasanto mahatā phaṇena, </span></div><p><div class=verse-container id=ja389:2.2><span>Bhujaṅgamo kakkaṭamajjhapatto; </span></div><p><div class=verse-container id=ja389:2.3><span>Sakhā sakhāraṁ paritāyamāno, </span></div><p><div class=verse-container id=ja389:2.4><span>Bhujaṅgamaṁ kakkaṭako gahesi. </span></div><p><div class=verse-container id=ja389:3.1><span>“Na vāyasaṁ no pana kaṇhasappaṁ, </span></div><p><div class=verse-container id=ja389:3.2><span>Ghāsatthiko kakkaṭako adeyya; </span></div><p><div class=verse-container id=ja389:3.3><span>Pucchāmi taṁ āyatacakkhunetta, </span></div><p><div class=verse-container id=ja389:3.4><span>Atha kissa hetumha ubho gahītā”. </span></div><p><div class=verse-container id=ja389:4.1><span>“Ayaṁ puriso mama atthakāmo, </span></div><p><div class=verse-container id=ja389:4.2><span>Yo maṁ gahetvāna dakāya neti; </span></div><p><div class=verse-container id=ja389:4.3><span>Tasmiṁ mate dukkhamanappakaṁ me, </span></div><p><div class=verse-container id=ja389:4.4><span>Ahañca eso ca ubho na homa. </span></div><p><div class=verse-container id=ja389:5.1><span>Mamañca disvāna pavaddhakāyaṁ, </span></div><p><div class=verse-container id=ja389:5.2><span>Sabbo jano hiṁsitumeva micche; </span></div><p><div class=verse-container id=ja389:5.3><span>Sāduñca thūlañca muduñca maṁsaṁ, </span></div><p><div class=verse-container id=ja389:5.4><span>Kākāpi maṁ disvāna viheṭhayeyyuṁ”. </span></div><p><div class=verse-container id=ja389:6.1><span>“Sacetassa hetumha ubho gahītā, </span></div><p><div class=verse-container id=ja389:6.2><span>Uṭṭhātu poso visamāvamāmi; </span></div><p><div class=verse-container id=ja389:6.3><span>Mamañca kākañca pamuñca khippaṁ, </span></div><p><div class=verse-container id=ja389:6.4><span>Pure visaṁ gāḷhamupeti maccaṁ”. </span></div><p><div class=verse-container id=ja389:7.1><span>“Sappaṁ pamokkhāmi na tāva kākaṁ, </span></div><p><div class=verse-container id=ja389:7.2><span>Paṭibandhako hohiti tāva kāko; </span></div><p><div class=verse-container id=ja389:7.3><span>Purisañca disvāna sukhiṁ arogaṁ, </span></div><p><div class=verse-container id=ja389:7.4><span>Kākaṁ pamokkhāmi yatheva sappaṁ”. </span></div><p><div class=verse-container id=ja389:8.1><span>“Kāko tadā devadatto ahosi, </span></div><p><div class=verse-container id=ja389:8.2><span>Māro pana kaṇhasappo ahosi; </span></div><p><div class=verse-container id=ja389:8.3><span>Ānandabhaddo kakkaṭako ahosi, </span></div><p><div class=verse-container id=ja389:8.4><span>Ahaṁ tadā brāhmaṇo homi satthā”ti. </span></div><p><div class=verse-container id=ja389:9.1><span>Suvaṇṇakakkaṭajātakaṁ catutthaṁ. </span></div><div class=flex-between><a href=/canon/en/pli/ms/sutta/kn/ja/ja0388.html>Previous</a><a href=/canon/en/pli/ms/sutta/kn/ja/ja0390.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>