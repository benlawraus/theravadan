<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0356.html>Previous</a><a href=/canon/en/pli/ms/sutta/kn/ja/ja0358.html>Next</a></div><p id=ja357:0.1><span class=root>Jātaka </span><br><p id=ja357:0.2><span class=root>Pañcakanipāta </span><br><p id=ja357:0.3><span class=root>Maṇikuṇḍalavagga </span><br><p id=ja357:0.4><span class="root big-bold">7. Laṭukikajātaka </span><br><p id=ja357:1.1><span class=root>“Vandāmi taṁ kuñjara saṭṭhihāyanaṁ, </span><br><p id=ja357:1.2><span class=root>Āraññakaṁ yūthapatiṁ yasassiṁ; </span><br><p id=ja357:1.3><span class=root>Pakkhehi taṁ pañjalikaṁ karomi, </span><br><p id=ja357:1.4><span class=root>Mā me vadhī puttake dubbalāya”. </span><br><p id=ja357:2.1><span class=root>“Vandāmi taṁ kuñjara ekacāriṁ, </span><br><p id=ja357:2.2><span class=root>Āraññakaṁ pabbatasānugocaraṁ; </span><br><p id=ja357:2.3><span class=root>Pakkhehi taṁ pañjalikaṁ karomi, </span><br><p id=ja357:2.4><span class=root>Mā me vadhī puttake dubbalāya”. </span><br><p id=ja357:3.1><span class=root>“Vadhissāmi te laṭukike puttakāni, </span><br><p id=ja357:3.2><span class=root>Kiṁ me tuvaṁ kāhasi dubbalāsi; </span><br><p id=ja357:3.3><span class=root>Sataṁ sahassānipi tādisīnaṁ, </span><br><p id=ja357:3.4><span class=root>Vāmena pādena papothayeyyaṁ”. </span><br><p id=ja357:4.1><span class=root>“Na heva sabbattha balena kiccaṁ, </span><br><p id=ja357:4.2><span class=root>Balañhi bālassa vadhāya hoti; </span><br><p id=ja357:4.3><span class=root>Karissāmi te nāgarājā anatthaṁ, </span><br><p id=ja357:4.4><span class=root>Yo me vadhī puttake dubbalāya”. </span><br><p id=ja357:5.1><span class=root>“Kākañca passa laṭukikaṁ, </span><br><p id=ja357:5.2><span class=root>Maṇḍūkaṁ nīlamakkhikaṁ; </span><br><p id=ja357:5.3><span class=root>Ete nāgaṁ aghātesuṁ, </span><br><p id=ja357:5.4><span class=root>Passa verassa verinaṁ; </span><br><p id=ja357:5.5><span class=root>Tasmā hi veraṁ na kayirātha, </span><br><p id=ja357:5.6><span class=root>Appiyenapi kenacī”ti. </span><br><p id=ja357:6.1><span class=root>Laṭukikajātakaṁ sattamaṁ. </span><br></main><footer class="container footer"><small><a href=/about/>Contact info</a></small></footer>