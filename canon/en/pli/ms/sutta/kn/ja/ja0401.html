<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0400.html>Previous</a><a href=/canon/en/pli/ms/sutta/kn/ja/ja0402.html>Next</a></div><p id=ja401:0.1><span class=root>Jātaka </span><br><p id=ja401:0.2><span class=root>Sattakanipāta </span><br><p id=ja401:0.3><span class=root>Kukkuvagga </span><br><p id=ja401:0.4><span class="root big-bold">6. Paṇṇakajātaka </span><br><p id=ja401:1.1><span class=root>“Paṇṇakaṁ tikhiṇadhāraṁ, </span><br><p id=ja401:1.2><span class=root>Asiṁ sampannapāyinaṁ; </span><br><p id=ja401:1.3><span class=root>Parisāyaṁ puriso gilati, </span><br><p id=ja401:1.4><span class=root>Kiṁ dukkarataraṁ tato; </span><br><p id=ja401:1.5><span class=root>Yadaññaṁ dukkaraṁ ṭhānaṁ, </span><br><p id=ja401:1.6><span class=root>Taṁ me akkhāhi pucchito”. </span><br><p id=ja401:2.1><span class=root>“Gileyya puriso lobhā, </span><br><p id=ja401:2.2><span class=root>asiṁ sampannapāyinaṁ; </span><br><p id=ja401:2.3><span class=root>Yo ca vajjā dadāmīti, </span><br><p id=ja401:2.4><span class=root>taṁ dukkarataraṁ tato; </span><br><p id=ja401:2.5><span class=root>Sabbaññaṁ sukaraṁ ṭhānaṁ, </span><br><p id=ja401:2.6><span class=root>evaṁ jānāhi maddava”. </span><br><p id=ja401:3.1><span class=root>“Byākāsi āyuro pañhaṁ, </span><br><p id=ja401:3.2><span class=root>atthaṁ dhammassa kovido; </span><br><p id=ja401:3.3><span class=root>Pukkusaṁ dāni pucchāmi, </span><br><p id=ja401:3.4><span class=root>kiṁ dukkarataraṁ tato; </span><br><p id=ja401:3.5><span class=root>Yadaññaṁ dukkaraṁ ṭhānaṁ, </span><br><p id=ja401:3.6><span class=root>taṁ me akkhāhi pucchito”. </span><br><p id=ja401:4.1><span class=root>“Na vācamupajīvanti, </span><br><p id=ja401:4.2><span class=root>aphalaṁ giramudīritaṁ; </span><br><p id=ja401:4.3><span class=root>Yo ca datvā avākayirā, </span><br><p id=ja401:4.4><span class=root>taṁ dukkarataraṁ tato; </span><br><p id=ja401:4.5><span class=root>Sabbaññaṁ sukaraṁ ṭhānaṁ, </span><br><p id=ja401:4.6><span class=root>evaṁ jānāhi maddava”. </span><br><p id=ja401:5.1><span class=root>“Byākāsi pukkuso pañhaṁ, </span><br><p id=ja401:5.2><span class=root>atthaṁ dhammassa kovido; </span><br><p id=ja401:5.3><span class=root>Senakaṁ dāni pucchāmi, </span><br><p id=ja401:5.4><span class=root>kiṁ dukkarataraṁ tato; </span><br><p id=ja401:5.5><span class=root>Yadaññaṁ dukkaraṁ ṭhānaṁ, </span><br><p id=ja401:5.6><span class=root>taṁ me akkhāhi pucchito”. </span><br><p id=ja401:6.1><span class=root>“Dadeyya puriso dānaṁ, </span><br><p id=ja401:6.2><span class=root>appaṁ vā yadi vā bahuṁ; </span><br><p id=ja401:6.3><span class=root>Yo ca datvā nānutappe, </span><br><p id=ja401:6.4><span class=root>taṁ dukkarataraṁ tato; </span><br><p id=ja401:6.5><span class=root>Sabbaññaṁ sukaraṁ ṭhānaṁ, </span><br><p id=ja401:6.6><span class=root>evaṁ jānāhi maddava”. </span><br><p id=ja401:7.1><span class=root>“Byākāsi āyuro pañhaṁ, </span><br><p id=ja401:7.2><span class=root>atho pukkusaporiso; </span><br><p id=ja401:7.3><span class=root>Sabbe pañhe atibhoti, </span><br><p id=ja401:7.4><span class=root>yathā bhāsati senako”ti. </span><br><p id=ja401:8.1><span class=root>Paṇṇakajātakaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>