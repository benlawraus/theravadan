<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0500.html>Previous</a><a href=/canon/en/pli/ms/sutta/kn/ja/ja0502.html>Next</a></div><p id=ja501:0.1><span class=root>Jātaka </span><br><p id=ja501:0.2><span class=root>Vīsatinipāta </span><br><p id=ja501:0.3><span class=root>Mātaṅgavagga </span><br><p id=ja501:0.4><span class="root big-bold">5. Rohaṇamigajātaka </span><br><p id=ja501:1.1><span class=root>“Ete yūthā patiyanti, </span><br><p id=ja501:1.2><span class=root>bhītā maraṇassa cittaka; </span><br><p id=ja501:1.3><span class=root>Gaccha tuvampi mākaṅkhi, </span><br><p id=ja501:1.4><span class=root>jīvissanti tayā saha”. </span><br><p id=ja501:2.1><span class=root>“Nāhaṁ rohaṇa gacchāmi, </span><br><p id=ja501:2.2><span class=root>hadayaṁ me avakassati; </span><br><p id=ja501:2.3><span class=root>Na taṁ ahaṁ jahissāmi, </span><br><p id=ja501:2.4><span class=root>idha hissāmi jīvitaṁ”. </span><br><p id=ja501:3.1><span class=root>“Te hi nūna marissanti, </span><br><p id=ja501:3.2><span class=root>andhā apariṇāyakā; </span><br><p id=ja501:3.3><span class=root>Gaccha tuvampi mākaṅkhi, </span><br><p id=ja501:3.4><span class=root>jīvissanti tayā saha”. </span><br><p id=ja501:4.1><span class=root>“Nāhaṁ rohaṇa gacchāmi, </span><br><p id=ja501:4.2><span class=root>hadayaṁ me avakassati; </span><br><p id=ja501:4.3><span class=root>Na taṁ baddhaṁ jahissāmi, </span><br><p id=ja501:4.4><span class=root>idha hissāmi jīvitaṁ”. </span><br><p id=ja501:5.1><span class=root>“Gaccha bhīru palāyassu, </span><br><p id=ja501:5.2><span class=root>kūṭe baddhosmi āyase; </span><br><p id=ja501:5.3><span class=root>Gaccha tuvampi mākaṅkhi, </span><br><p id=ja501:5.4><span class=root>jīvissanti tayā saha”. </span><br><p id=ja501:6.1><span class=root>“Nāhaṁ rohaṇa gacchāmi, </span><br><p id=ja501:6.2><span class=root>hadayaṁ me avakassati; </span><br><p id=ja501:6.3><span class=root>Na taṁ ahaṁ jahissāmi, </span><br><p id=ja501:6.4><span class=root>idha hissāmi jīvitaṁ”. </span><br><p id=ja501:7.1><span class=root>“Te hi nūna marissanti, </span><br><p id=ja501:7.2><span class=root>andhā apariṇāyakā; </span><br><p id=ja501:7.3><span class=root>Gaccha tuvampi mākaṅkhi, </span><br><p id=ja501:7.4><span class=root>jīvissanti tayā saha”. </span><br><p id=ja501:8.1><span class=root>“Nāhaṁ rohaṇa gacchāmi, </span><br><p id=ja501:8.2><span class=root>hadayaṁ me avakassati; </span><br><p id=ja501:8.3><span class=root>Na taṁ baddhaṁ jahissāmi, </span><br><p id=ja501:8.4><span class=root>idha hissāmi jīvitaṁ”. </span><br><p id=ja501:9.1><span class=root>“Ayaṁ so luddako eti, </span><br><p id=ja501:9.2><span class=root>luddarūpo sahāvudho; </span><br><p id=ja501:9.3><span class=root>Yo no vadhissati ajja, </span><br><p id=ja501:9.4><span class=root>usunā sattiyā api”. </span><br><p id=ja501:10.1><span class=root>“Sā muhuttaṁ palāyitvā, </span><br><p id=ja501:10.2><span class=root>bhayaṭṭā bhayatajjitā; </span><br><p id=ja501:10.3><span class=root>Sudukkaraṁ akarā bhīru, </span><br><p id=ja501:10.4><span class=root>maraṇāyūpanivattatha”. </span><br><p id=ja501:11.1><span class=root>“Kiṁ nu teme migā honti, </span><br><p id=ja501:11.2><span class=root>muttā baddhaṁ upāsare; </span><br><p id=ja501:11.3><span class=root>Na taṁ cajitumicchanti, </span><br><p id=ja501:11.4><span class=root>jīvitassapi kāraṇā”. </span><br><p id=ja501:12.1><span class=root>“Bhātaro honti me ludda, </span><br><p id=ja501:12.2><span class=root>sodariyā ekamātukā; </span><br><p id=ja501:12.3><span class=root>Na maṁ cajitumicchanti, </span><br><p id=ja501:12.4><span class=root>jīvitassapi kāraṇā”. </span><br><p id=ja501:13.1><span class=root>“Te hi nūna marissanti, </span><br><p id=ja501:13.2><span class=root>andhā apariṇāyakā; </span><br><p id=ja501:13.3><span class=root>Pañcannaṁ jīvitaṁ dehi, </span><br><p id=ja501:13.4><span class=root>bhātaraṁ muñca luddaka”. </span><br><p id=ja501:14.1><span class=root>“So vo ahaṁ pamokkhāmi, </span><br><p id=ja501:14.2><span class=root>mātāpettibharaṁ migaṁ; </span><br><p id=ja501:14.3><span class=root>Nandantu mātāpitaro, </span><br><p id=ja501:14.4><span class=root>muttaṁ disvā mahāmigaṁ”. </span><br><p id=ja501:15.1><span class=root>“Evaṁ luddaka nandassu, </span><br><p id=ja501:15.2><span class=root>saha sabbehi ñātibhi; </span><br><p id=ja501:15.3><span class=root>Yathāhamajja nandāmi, </span><br><p id=ja501:15.4><span class=root>muttaṁ disvā mahāmigaṁ”. </span><br><p id=ja501:16.1><span class=root>“Kathaṁ tvaṁ pamokkho āsi, </span><br><p id=ja501:16.2><span class=root>Upanītasmi jīvite; </span><br><p id=ja501:16.3><span class=root>Kathaṁ putta amocesi, </span><br><p id=ja501:16.4><span class=root>Kūṭapāsamha luddako”. </span><br><p id=ja501:17.1><span class=root>“Bhaṇaṁ kaṇṇasukhaṁ vācaṁ, </span><br><p id=ja501:17.2><span class=root>hadayaṅgaṁ hadayassitaṁ; </span><br><p id=ja501:17.3><span class=root>Subhāsitāhi vācāhi, </span><br><p id=ja501:17.4><span class=root>cittako maṁ amocayi. </span><br><p id=ja501:18.1><span class=root>Bhaṇaṁ kaṇṇasukhaṁ vācaṁ, </span><br><p id=ja501:18.2><span class=root>hadayaṅgaṁ hadayassitaṁ; </span><br><p id=ja501:18.3><span class=root>Subhāsitāhi vācāhi, </span><br><p id=ja501:18.4><span class=root>sutanā maṁ amocayi. </span><br><p id=ja501:19.1><span class=root>Sutvā kaṇṇasukhaṁ vācaṁ, </span><br><p id=ja501:19.2><span class=root>hadayaṅgaṁ hadayassitaṁ; </span><br><p id=ja501:19.3><span class=root>Subhāsitāni sutvāna, </span><br><p id=ja501:19.4><span class=root>luddako maṁ amocayi”. </span><br><p id=ja501:20.1><span class=root>“Evaṁ ānandito hotu, </span><br><p id=ja501:20.2><span class=root>saha dārehi luddako; </span><br><p id=ja501:20.3><span class=root>Yathā mayajja nandāma, </span><br><p id=ja501:20.4><span class=root>disvā rohaṇamāgataṁ”. </span><br><p id=ja501:21.1><span class=root>“Nanu tvaṁ avaca ludda, </span><br><p id=ja501:21.2><span class=root>‘migacammāni āhariṁ’; </span><br><p id=ja501:21.3><span class=root>Atha kena nu vaṇṇena, </span><br><p id=ja501:21.4><span class=root>migacammāni nāhari”. </span><br><p id=ja501:22.1><span class=root>“Āgamā ceva hatthatthaṁ, </span><br><p id=ja501:22.2><span class=root>kūṭapāsañca so migo; </span><br><p id=ja501:22.3><span class=root>Abajjhi taṁ migarājaṁ, </span><br><p id=ja501:22.4><span class=root>tañca muttā upāsare. </span><br><p id=ja501:23.1><span class=root>Tassa me ahu saṁvego, </span><br><p id=ja501:23.2><span class=root>abbhuto lomahaṁsano; </span><br><p id=ja501:23.3><span class=root>Imañcāhaṁ migaṁ haññe, </span><br><p id=ja501:23.4><span class=root>ajja hissāmi jīvitaṁ”. </span><br><p id=ja501:24.1><span class=root>“Kīdisā te migā ludda, </span><br><p id=ja501:24.2><span class=root>kīdisā dhammikā migā; </span><br><p id=ja501:24.3><span class=root>Kathaṁvaṇṇā kathaṁsīlā, </span><br><p id=ja501:24.4><span class=root>bāḷhaṁ kho ne pasaṁsasi”. </span><br><p id=ja501:25.1><span class=root>“Odātasiṅgā sucivālā, </span><br><p id=ja501:25.2><span class=root>jātarūpatacūpamā; </span><br><p id=ja501:25.3><span class=root>Pādā lohitakā tesaṁ, </span><br><p id=ja501:25.4><span class=root>añjitakkhā manoramā”. </span><br><p id=ja501:26.1><span class=root>“Edisā te migā deva, </span><br><p id=ja501:26.2><span class=root>edisā dhammikā migā; </span><br><p id=ja501:26.3><span class=root>Mātāpettibharā deva, </span><br><p id=ja501:26.4><span class=root>na te so abhihārituṁ”. </span><br><p id=ja501:27.1><span class=root>“Dammi nikkhasataṁ ludda, </span><br><p id=ja501:27.2><span class=root>thūlañca maṇikuṇḍalaṁ; </span><br><p id=ja501:27.3><span class=root>Catussadañca pallaṅkaṁ, </span><br><p id=ja501:27.4><span class=root>umāpupphasarinnibhaṁ. </span><br><p id=ja501:28.1><span class=root>Dve ca sādisiyo bhariyā, </span><br><p id=ja501:28.2><span class=root>usabhañca gavaṁ sataṁ; </span><br><p id=ja501:28.3><span class=root>Dhammena rajjaṁ kāressaṁ, </span><br><p id=ja501:28.4><span class=root>bahukāro mesi luddaka. </span><br><p id=ja501:29.1><span class=root>Kasivāṇijjā iṇadānaṁ, </span><br><p id=ja501:29.2><span class=root>uñchācariyā ca luddaka; </span><br><p id=ja501:29.3><span class=root>Etena dāraṁ posehi, </span><br><p id=ja501:29.4><span class=root>mā pāpaṁ akarī punāti”. </span><br><p id=ja501:30.1><span class=root>Rohaṇamigajātakaṁ pañcamaṁ. </span><br></main><footer class="container footer"><small><a href=/about>Contact info</a></small></footer>