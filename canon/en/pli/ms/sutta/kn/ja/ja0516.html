<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0515.html>Previous</a><a href=/canon/en/pli/ms/sutta/kn/ja/ja0517.html>Next</a></div><p id=ja516:0.1><span class=root>Jātaka </span><br><p id=ja516:0.2><span class=root>Tiṁsanipāta </span><br><p id=ja516:0.3><span class=root>Kiṁchandavagga </span><br><p id=ja516:0.4><span class="root big-bold">6. Mahākapijātaka </span><br><p id=ja516:1.1><span class=root>Bārāṇasyaṁ ahū rājā, </span><br><p id=ja516:1.2><span class=root>kāsīnaṁ raṭṭhavaḍḍhano; </span><br><p id=ja516:1.3><span class=root>Mittāmaccaparibyūḷho, </span><br><p id=ja516:1.4><span class=root>agamāsi migājinaṁ. </span><br><p id=ja516:2.1><span class=root>Tattha brāhmaṇamaddakkhi, </span><br><p id=ja516:2.2><span class=root>setaṁ citraṁ kilāsinaṁ; </span><br><p id=ja516:2.3><span class=root>Viddhastaṁ koviḷāraṁva, </span><br><p id=ja516:2.4><span class=root>kisaṁ dhamanisanthataṁ. </span><br><p id=ja516:3.1><span class=root>Paramakāruññataṁ pattaṁ, </span><br><p id=ja516:3.2><span class=root>disvā kicchagataṁ naraṁ; </span><br><p id=ja516:3.3><span class=root>Avaca byamhito rājā, </span><br><p id=ja516:3.4><span class=root>“yakkhānaṁ katamo nusi. </span><br><p id=ja516:4.1><span class=root>Hatthapādā ca te setā, </span><br><p id=ja516:4.2><span class=root>tato setataraṁ siro; </span><br><p id=ja516:4.3><span class=root>Gattaṁ kammāsavaṇṇaṁ te, </span><br><p id=ja516:4.4><span class=root>kilāsabahulo casi. </span><br><p id=ja516:5.1><span class=root>Vaṭṭanāvaḷi saṅkāsā, </span><br><p id=ja516:5.2><span class=root>piṭṭhi te ninnatunnatā; </span><br><p id=ja516:5.3><span class=root>Kāḷapabbāva te aṅgā, </span><br><p id=ja516:5.4><span class=root>nāññaṁ passāmi edisaṁ. </span><br><p id=ja516:6.1><span class=root>Ugghaṭṭapādo tasito, </span><br><p id=ja516:6.2><span class=root>kiso dhamanisanthato; </span><br><p id=ja516:6.3><span class=root>Chāto ātattarūposi, </span><br><p id=ja516:6.4><span class=root>kutosi kattha gacchasi. </span><br><p id=ja516:7.1><span class=root>Duddasī appakārosi, </span><br><p id=ja516:7.2><span class=root>dubbaṇṇo bhīmadassano; </span><br><p id=ja516:7.3><span class=root>Janetti yāpi te mātā, </span><br><p id=ja516:7.4><span class=root>na taṁ iccheyya passituṁ. </span><br><p id=ja516:8.1><span class=root>Kiṁ kammamakaraṁ pubbe, </span><br><p id=ja516:8.2><span class=root>Kaṁ avajjhaṁ aghātayi; </span><br><p id=ja516:8.3><span class=root>Kibbisaṁ yaṁ karitvāna, </span><br><p id=ja516:8.4><span class=root>Idaṁ dukkhaṁ upāgami”. </span><br><p id=ja516:9.1><span class=root>“Taggha te ahamakkhissaṁ, </span><br><p id=ja516:9.2><span class=root>yathāpi kusalo tathā; </span><br><p id=ja516:9.3><span class=root>Saccavādiñhi lokasmiṁ, </span><br><p id=ja516:9.4><span class=root>pasaṁsantīdha paṇḍitā. </span><br><p id=ja516:10.1><span class=root>Eko caraṁ gogaveso, </span><br><p id=ja516:10.2><span class=root>mūḷho accasariṁ vane; </span><br><p id=ja516:10.3><span class=root>Araññe irīṇe vivane, </span><br><p id=ja516:10.4><span class=root>nānākuñjarasevite. </span><br><p id=ja516:11.1><span class=root>Vāḷamigānucarite, </span><br><p id=ja516:11.2><span class=root>vippanaṭṭhosmi kānane; </span><br><p id=ja516:11.3><span class=root>Acariṁ tattha sattāhaṁ, </span><br><p id=ja516:11.4><span class=root>khuppipāsasamappito. </span><br><p id=ja516:12.1><span class=root>Tattha tindukamaddakkhiṁ, </span><br><p id=ja516:12.2><span class=root>visamaṭṭhaṁ bubhukkhito; </span><br><p id=ja516:12.3><span class=root>Papātamabhilambantaṁ, </span><br><p id=ja516:12.4><span class=root>sampannaphaladhārinaṁ. </span><br><p id=ja516:13.1><span class=root>Vātassitāni bhakkhesiṁ, </span><br><p id=ja516:13.2><span class=root>tāni rucciṁsu me bhusaṁ; </span><br><p id=ja516:13.3><span class=root>Atitto rukkhamārūhiṁ, </span><br><p id=ja516:13.4><span class=root>tattha hessāmi āsito. </span><br><p id=ja516:14.1><span class=root>Ekaṁ me bhakkhitaṁ āsi, </span><br><p id=ja516:14.2><span class=root>dutiyaṁ abhipatthitaṁ; </span><br><p id=ja516:14.3><span class=root>Tato sā bhañjatha sākhā, </span><br><p id=ja516:14.4><span class=root>chinnā pharasunā viya. </span><br><p id=ja516:15.1><span class=root>Sohaṁ sahāva sākhāhi, </span><br><p id=ja516:15.2><span class=root>uddhampādo avaṁsiro; </span><br><p id=ja516:15.3><span class=root>Appatiṭṭhe anālambe, </span><br><p id=ja516:15.4><span class=root>giriduggasmi pāpataṁ. </span><br><p id=ja516:16.1><span class=root>Yasmā ca vāri gambhīraṁ, </span><br><p id=ja516:16.2><span class=root>tasmā na samapajjisaṁ; </span><br><p id=ja516:16.3><span class=root>Tattha sesiṁ nirānando, </span><br><p id=ja516:16.4><span class=root>anūnā dasa rattiyo. </span><br><p id=ja516:17.1><span class=root>Athettha kapi māgañchi, </span><br><p id=ja516:17.2><span class=root>gonaṅgulo darīcaro; </span><br><p id=ja516:17.3><span class=root>Sākhāhi sākhaṁ vicaranto, </span><br><p id=ja516:17.4><span class=root>khādamāno dumapphalaṁ. </span><br><p id=ja516:18.1><span class=root>So maṁ disvā kisaṁ paṇḍuṁ, </span><br><p id=ja516:18.2><span class=root>kāruññamakaraṁ mayi; </span><br><p id=ja516:18.3><span class=root>Ambho ko nāma so ettha, </span><br><p id=ja516:18.4><span class=root>evaṁ dukkhena aṭṭito. </span><br><p id=ja516:19.1><span class=root>Manusso amanusso vā, </span><br><p id=ja516:19.2><span class=root>attānaṁ me pavedaya; </span><br><p id=ja516:19.3><span class=root>Tassañjaliṁ paṇāmetvā, </span><br><p id=ja516:19.4><span class=root>idaṁ vacanamabraviṁ. </span><br><p id=ja516:20.1><span class=root>Manussohaṁ byasampatto, </span><br><p id=ja516:20.2><span class=root>sā me natthi ito gati; </span><br><p id=ja516:20.3><span class=root>Taṁ vo vadāmi bhaddaṁ vo, </span><br><p id=ja516:20.4><span class=root>tvañca me saraṇaṁ bhava. </span><br><p id=ja516:21.1><span class=root>Garuṁ silaṁ gahetvāna, </span><br><p id=ja516:21.2><span class=root>vicarī pabbate kapi; </span><br><p id=ja516:21.3><span class=root>Silāya yoggaṁ katvāna, </span><br><p id=ja516:21.4><span class=root>nisabho etadabravi. </span><br><p id=ja516:22.1><span class=root>Ehi me piṭṭhimāruyha, </span><br><p id=ja516:22.2><span class=root>gīvaṁ gaṇhāhi bāhubhi; </span><br><p id=ja516:22.3><span class=root>Ahaṁ taṁ uddharissāmi, </span><br><p id=ja516:22.4><span class=root>giriduggata vegasā. </span><br><p id=ja516:23.1><span class=root>Tassa taṁ vacanaṁ sutvā, </span><br><p id=ja516:23.2><span class=root>vānarindassa sirīmato; </span><br><p id=ja516:23.3><span class=root>Piṭṭhimāruyha dhīrassa, </span><br><p id=ja516:23.4><span class=root>gīvaṁ bāhāhi aggahiṁ. </span><br><p id=ja516:24.1><span class=root>So maṁ tato samuṭṭhāsi, </span><br><p id=ja516:24.2><span class=root>tejassī balavā kapi; </span><br><p id=ja516:24.3><span class=root>Vihaññamāno kicchena, </span><br><p id=ja516:24.4><span class=root>giriduggata vegasā. </span><br><p id=ja516:25.1><span class=root>Uddharitvāna maṁ santo, </span><br><p id=ja516:25.2><span class=root>nisabho etadabravi; </span><br><p id=ja516:25.3><span class=root>Iṅgha maṁ samma rakkhassu, </span><br><p id=ja516:25.4><span class=root>pasupissaṁ muhuttakaṁ. </span><br><p id=ja516:26.1><span class=root>Sīhā byagghā ca dīpī ca, </span><br><p id=ja516:26.2><span class=root>acchakokataracchayo; </span><br><p id=ja516:26.3><span class=root>Te maṁ pamattaṁ hiṁseyyuṁ, </span><br><p id=ja516:26.4><span class=root>te tvaṁ disvā nivāraya. </span><br><p id=ja516:27.1><span class=root>Evaṁ me parittātūna, </span><br><p id=ja516:27.2><span class=root>pasupī so muhuttakaṁ; </span><br><p id=ja516:27.3><span class=root>Tadāhaṁ pāpikaṁ diṭṭhiṁ, </span><br><p id=ja516:27.4><span class=root>paṭilacchiṁ ayoniso. </span><br><p id=ja516:28.1><span class=root>Bhakkho ayaṁ manussānaṁ, </span><br><p id=ja516:28.2><span class=root>yathā caññe vane migā; </span><br><p id=ja516:28.3><span class=root>Yaṁ nūnimaṁ vadhitvāna, </span><br><p id=ja516:28.4><span class=root>chāto khādeyya vānaraṁ. </span><br><p id=ja516:29.1><span class=root>Asito ca gamissāmi, </span><br><p id=ja516:29.2><span class=root>maṁsamādāya sambalaṁ; </span><br><p id=ja516:29.3><span class=root>Kantāraṁ nittharissāmi, </span><br><p id=ja516:29.4><span class=root>pātheyyaṁ me bhavissati. </span><br><p id=ja516:30.1><span class=root>Tato silaṁ gahetvāna, </span><br><p id=ja516:30.2><span class=root>matthakaṁ sannitāḷayiṁ; </span><br><p id=ja516:30.3><span class=root>Mama gattakilantassa, </span><br><p id=ja516:30.4><span class=root>pahāro dubbalo ahu. </span><br><p id=ja516:31.1><span class=root>So ca vegenudappatto, </span><br><p id=ja516:31.2><span class=root>kapi ruhira makkhito; </span><br><p id=ja516:31.3><span class=root>Assupuṇṇehi nettehi, </span><br><p id=ja516:31.4><span class=root>rodanto maṁ udikkhati. </span><br><p id=ja516:32.1><span class=root>‘Māyyomaṁ kari bhaddante, </span><br><p id=ja516:32.2><span class=root>tvañca nāmedisaṁ kari; </span><br><p id=ja516:32.3><span class=root>Tvañca kho nāma dīghāvu, </span><br><p id=ja516:32.4><span class=root>aññe vāretumarahasi. </span><br><p id=ja516:33.1><span class=root>Aho vata re purisa, </span><br><p id=ja516:33.2><span class=root>tāvadukkarakāraka; </span><br><p id=ja516:33.3><span class=root>Edisā visamā duggā, </span><br><p id=ja516:33.4><span class=root>papātā uddhato mayā. </span><br><p id=ja516:34.1><span class=root>Ānīto paralokāva, </span><br><p id=ja516:34.2><span class=root>dubbheyyaṁ maṁ amaññatha; </span><br><p id=ja516:34.3><span class=root>Taṁ tena pāpadhammena, </span><br><p id=ja516:34.4><span class=root>pāpaṁ pāpena cintitaṁ. </span><br><p id=ja516:35.1><span class=root>Mā heva tvaṁ adhammaṭṭha, </span><br><p id=ja516:35.2><span class=root>vedanaṁ kaṭukaṁ phusi; </span><br><p id=ja516:35.3><span class=root>Mā heva pāpakammaṁ taṁ, </span><br><p id=ja516:35.4><span class=root>phalaṁ veḷuṁva taṁ vadhi. </span><br><p id=ja516:36.1><span class=root>Tayime natthi vissāso, </span><br><p id=ja516:36.2><span class=root>pāpadhamma asaññata; </span><br><p id=ja516:36.3><span class=root>Ehi me piṭṭhito gaccha, </span><br><p id=ja516:36.4><span class=root>dissamānova santike. </span><br><p id=ja516:37.1><span class=root>Muttosi hatthā vāḷānaṁ, </span><br><p id=ja516:37.2><span class=root>pattosi mānusiṁ padaṁ; </span><br><p id=ja516:37.3><span class=root>Esa maggo adhammaṭṭha, </span><br><p id=ja516:37.4><span class=root>tena gaccha yathāsukhaṁ’. </span><br><p id=ja516:38.1><span class=root>Idaṁ vatvā giricaro, </span><br><p id=ja516:38.2><span class=root>rahade pakkhalya matthakaṁ; </span><br><p id=ja516:38.3><span class=root>Assūni sampamajjitvā, </span><br><p id=ja516:38.4><span class=root>tato pabbatamāruhi. </span><br><p id=ja516:39.1><span class=root>Sohaṁ tenābhisattosmi, </span><br><p id=ja516:39.2><span class=root>pariḷāhena aṭṭito; </span><br><p id=ja516:39.3><span class=root>Ḍayhamānena gattena, </span><br><p id=ja516:39.4><span class=root>vāriṁ pātuṁ upāgamiṁ. </span><br><p id=ja516:40.1><span class=root>Agginā viya santatto, </span><br><p id=ja516:40.2><span class=root>rahado ruhiramakkhito; </span><br><p id=ja516:40.3><span class=root>Pubbalohitasaṅkāso, </span><br><p id=ja516:40.4><span class=root>sabbo me samapajjatha. </span><br><p id=ja516:41.1><span class=root>Yāvanto udabindūni, </span><br><p id=ja516:41.2><span class=root>kāyasmiṁ nipatiṁsu me; </span><br><p id=ja516:41.3><span class=root>Tāvanto gaṇḍa jāyetha, </span><br><p id=ja516:41.4><span class=root>addhabeluvasādisā. </span><br><p id=ja516:42.1><span class=root>Pabhinnā pagghariṁsu me, </span><br><p id=ja516:42.2><span class=root>kuṇapā pubbalohitā; </span><br><p id=ja516:42.3><span class=root>Yena yeneva gacchāmi, </span><br><p id=ja516:42.4><span class=root>gāmesu nigamesu ca. </span><br><p id=ja516:43.1><span class=root>Daṇḍahatthā nivārenti, </span><br><p id=ja516:43.2><span class=root>itthiyo purisā ca maṁ; </span><br><p id=ja516:43.3><span class=root>Okkitā pūtigandhena, </span><br><p id=ja516:43.4><span class=root>māssu orena āgamā. </span><br><p id=ja516:44.1><span class=root>Etādisaṁ idaṁ dukkhaṁ, </span><br><p id=ja516:44.2><span class=root>satta vassāni dāni me; </span><br><p id=ja516:44.3><span class=root>Anubhomi sakaṁ kammaṁ, </span><br><p id=ja516:44.4><span class=root>pubbe dukkaṭamattano. </span><br><p id=ja516:45.1><span class=root>Taṁ vo vadāmi bhaddante, </span><br><p id=ja516:45.2><span class=root>yāvantettha samāgatā; </span><br><p id=ja516:45.3><span class=root>Māssu mittāna dubbhittho, </span><br><p id=ja516:45.4><span class=root>mittadubbho hi pāpako. </span><br><p id=ja516:46.1><span class=root>Kuṭṭhī kilāsī bhavati, </span><br><p id=ja516:46.2><span class=root>yo mittānidha dubbhati; </span><br><p id=ja516:46.3><span class=root>Kāyassa bhedā mittaddu, </span><br><p id=ja516:46.4><span class=root>nirayaṁ sopapajjatī”ti. </span><br><p id=ja516:47.1><span class=root>Mahākapijātakaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>