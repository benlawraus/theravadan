<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0417.html>Previous</a><a href=/canon/en/pli/ms/sutta/kn/ja/ja0419.html>Next</a></div><p id=ja418:0.1><span class=root>Jātaka </span><br><p id=ja418:0.2><span class=root>Aṭṭhakanipāta </span><br><p id=ja418:0.3><span class=root>Kaccānivagga </span><br><p id=ja418:0.4><span class="root big-bold">2. Aṭṭhasaddajātaka </span><br><p id=ja418:1.1><span class=root>“Idaṁ pure ninnamāhu, </span><br><p id=ja418:1.2><span class=root>bahumacchaṁ mahodakaṁ; </span><br><p id=ja418:1.3><span class=root>Āvāso bakarājassa, </span><br><p id=ja418:1.4><span class=root>pettikaṁ bhavanaṁ mama; </span><br><p id=ja418:1.5><span class=root>Tyajja bhekena yāpema, </span><br><p id=ja418:1.6><span class=root>okaṁ na vijahāmase”. </span><br><p id=ja418:2.1><span class=root>“Ko dutiyaṁ asīlissa, </span><br><p id=ja418:2.2><span class=root>bandharassakkhi bhecchati; </span><br><p id=ja418:2.3><span class=root>Ko me putte kulāvakaṁ, </span><br><p id=ja418:2.4><span class=root>mañca sotthiṁ karissati”. </span><br><p id=ja418:3.1><span class=root>“Sabbā parikkhayā pheggu, </span><br><p id=ja418:3.2><span class=root>yāva tassā gatī ahu; </span><br><p id=ja418:3.3><span class=root>Khīṇabhakkho mahārāja, </span><br><p id=ja418:3.4><span class=root>sāre na ramatī ghuṇo”. </span><br><p id=ja418:4.1><span class=root>“Sā nūnāhaṁ ito gantvā, </span><br><p id=ja418:4.2><span class=root>rañño muttā nivesanā; </span><br><p id=ja418:4.3><span class=root>Attānaṁ ramayissāmi, </span><br><p id=ja418:4.4><span class=root>dumasākhaniketinī”. </span><br><p id=ja418:5.1><span class=root>“So nūnāhaṁ ito gantvā, </span><br><p id=ja418:5.2><span class=root>rañño mutto nivesanā; </span><br><p id=ja418:5.3><span class=root>Aggodakāni pissāmi, </span><br><p id=ja418:5.4><span class=root>yūthassa purato vajaṁ”. </span><br><p id=ja418:6.1><span class=root>“Taṁ maṁ kāmehi sammattaṁ, </span><br><p id=ja418:6.2><span class=root>rattaṁ kāmesu mucchitaṁ; </span><br><p id=ja418:6.3><span class=root>Ānayī bharato luddo, </span><br><p id=ja418:6.4><span class=root>bāhiko bhaddamatthu te”. </span><br><p id=ja418:7.1><span class=root>“Andhakāratimisāyaṁ, </span><br><p id=ja418:7.2><span class=root>tuṅge uparipabbate; </span><br><p id=ja418:7.3><span class=root>Sā maṁ saṇhena mudunā, </span><br><p id=ja418:7.4><span class=root>mā pādaṁ khali yasmani”. </span><br><p id=ja418:8.1><span class=root>“Asaṁsayaṁ jātikhayantadassī, </span><br><p id=ja418:8.2><span class=root>Na gabbhaseyyaṁ punarāvajissaṁ; </span><br><p id=ja418:8.3><span class=root>Ayamantimā pacchimā gabbhaseyyā, </span><br><p id=ja418:8.4><span class=root>Khīṇo me saṁsāro punabbhavāyā”ti. </span><br><p id=ja418:9.1><span class=root>Aṭṭhasaddajātakaṁ dutiyaṁ. </span><br></main><footer class="container footer"><small><a href=/about>Contact info</a></small></footer>