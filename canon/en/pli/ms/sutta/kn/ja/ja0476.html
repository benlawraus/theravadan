<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0475.html>Previous</a><a href=/canon/en/pli/ms/sutta/kn/ja/ja0477.html>Next</a></div><p><div class=verse-container id=ja476:0.1><span>Jātaka </span></div><p><div class=verse-container id=ja476:0.2><span>Terasakanipāta </span></div><p><div class=verse-container id=ja476:0.3><span>Ambavagga </span></div><p><div class=verse-container id=ja476:0.4><span class=big-bold>3. Javanahaṁsajātaka </span></div><p><div class=verse-container id=ja476:1.1><span>“Idheva haṁsa nipata, </span></div><p><div class=verse-container id=ja476:1.2><span>piyaṁ me tava dassanaṁ; </span></div><p><div class=verse-container id=ja476:1.3><span>Issarosi anuppatto, </span></div><p><div class=verse-container id=ja476:1.4><span>yamidhatthi pavedaya”. </span></div><p><div class=verse-container id=ja476:2.1><span>“Savanena ekassa piyā bhavanti, </span></div><p><div class=verse-container id=ja476:2.2><span>Disvā panekassa viyeti chando; </span></div><p><div class=verse-container id=ja476:2.3><span>Disvā ca sutvā ca piyā bhavanti, </span></div><p><div class=verse-container id=ja476:2.4><span>Kaccinnu me pīyasi dassanena. </span></div><p><div class=verse-container id=ja476:3.1><span>Savanena piyo mesi, </span></div><p><div class=verse-container id=ja476:3.2><span>bhiyyo cāgamma dassanaṁ; </span></div><p><div class=verse-container id=ja476:3.3><span>Evaṁ piyadassano me, </span></div><p><div class=verse-container id=ja476:3.4><span>vasa haṁsa mamantike”. </span></div><p><div class=verse-container id=ja476:4.1><span>“Vaseyyāma tavāgāre, </span></div><p><div class=verse-container id=ja476:4.2><span>niccaṁ sakkatapūjitā; </span></div><p><div class=verse-container id=ja476:4.3><span>Matto ca ekadā vajje, </span></div><p><div class=verse-container id=ja476:4.4><span>‘haṁsarājaṁ pacantu me’”. </span></div><p><div class=verse-container id=ja476:5.1><span>“Dhiratthu taṁ majjapānaṁ, </span></div><p><div class=verse-container id=ja476:5.2><span>yaṁ me piyataraṁ tayā; </span></div><p><div class=verse-container id=ja476:5.3><span>Na cāpi majjaṁ pissāmi, </span></div><p><div class=verse-container id=ja476:5.4><span>yāva me vacchasī ghare”. </span></div><p><div class=verse-container id=ja476:6.1><span>“Suvijānaṁ siṅgālānaṁ, </span></div><p><div class=verse-container id=ja476:6.2><span>sakuṇānañca vassitaṁ; </span></div><p><div class=verse-container id=ja476:6.3><span>Manussavassitaṁ rāja, </span></div><p><div class=verse-container id=ja476:6.4><span>dubbijānataraṁ tato. </span></div><p><div class=verse-container id=ja476:7.1><span>Api ce maññatī poso, </span></div><p><div class=verse-container id=ja476:7.2><span>ñāti mitto sakhāti vā; </span></div><p><div class=verse-container id=ja476:7.3><span>Yo pubbe sumano hutvā, </span></div><p><div class=verse-container id=ja476:7.4><span>pacchā sampajjate diso. </span></div><p><div class=verse-container id=ja476:8.1><span>Yasmiṁ mano nivisati, </span></div><p><div class=verse-container id=ja476:8.2><span>avidūre sahāpi so; </span></div><p><div class=verse-container id=ja476:8.3><span>Santikepi hi so dūre, </span></div><p><div class=verse-container id=ja476:8.4><span>yasmiṁ nāvisate mano. </span></div><p><div class=verse-container id=ja476:9.1><span>Antopi so hoti pasannacitto, </span></div><p><div class=verse-container id=ja476:9.2><span>Pāraṁ samuddassa pasannacitto; </span></div><p><div class=verse-container id=ja476:9.3><span>Antopi so hoti paduṭṭhacitto, </span></div><p><div class=verse-container id=ja476:9.4><span>Pāraṁ samuddassa paduṭṭhacitto. </span></div><p><div class=verse-container id=ja476:10.1><span>Saṁvasantā vivasanti, </span></div><p><div class=verse-container id=ja476:10.2><span>ye disā te rathesabha; </span></div><p><div class=verse-container id=ja476:10.3><span>Ārā santo saṁvasanti, </span></div><p><div class=verse-container id=ja476:10.4><span>manasā raṭṭhavaḍḍhana. </span></div><p><div class=verse-container id=ja476:11.1><span>Aticiraṁ nivāsena, </span></div><p><div class=verse-container id=ja476:11.2><span>piyo bhavati appiyo; </span></div><p><div class=verse-container id=ja476:11.3><span>Āmanta kho taṁ gacchāma, </span></div><p><div class=verse-container id=ja476:11.4><span>purā te homa appiyā”. </span></div><p><div class=verse-container id=ja476:12.1><span>“Evañce yācamānānaṁ, </span></div><p><div class=verse-container id=ja476:12.2><span>Añjaliṁ nāvabujjhasi; </span></div><p><div class=verse-container id=ja476:12.3><span>Paricārakānaṁ sataṁ, </span></div><p><div class=verse-container id=ja476:12.4><span>Vacanaṁ na karosi no; </span></div><p><div class=verse-container id=ja476:12.5><span>Evaṁ taṁ abhiyācāma, </span></div><p><div class=verse-container id=ja476:12.6><span>Puna kayirāsi pariyāyaṁ”. </span></div><p><div class=verse-container id=ja476:13.1><span>“Evañce no viharataṁ, </span></div><p><div class=verse-container id=ja476:13.2><span>antarāyo na hessati; </span></div><p><div class=verse-container id=ja476:13.3><span>Tuyhañcāpi mahārāja, </span></div><p><div class=verse-container id=ja476:13.4><span>mayhañca raṭṭhavaḍḍhana; </span></div><p><div class=verse-container id=ja476:13.5><span>Appeva nāma passemu, </span></div><p><div class=verse-container id=ja476:13.6><span>ahorattānamaccaye”ti. </span></div><p><div class=verse-container id=ja476:14.1><span>Javanahaṁsajātakaṁ tatiyaṁ. </span></div><div class=flex-between><a href=/canon/en/pli/ms/sutta/kn/ja/ja0475.html>Previous</a><a href=/canon/en/pli/ms/sutta/kn/ja/ja0477.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>