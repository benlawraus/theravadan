<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0387.html>Previous</a><a href=/canon/en/pli/ms/sutta/kn/ja/ja0389.html>Next</a></div><p id=ja388:0.1><span class=root>Jātaka </span><br><p id=ja388:0.2><span class=root>Chakkanipāta </span><br><p id=ja388:0.3><span class=root>Kharaputtavagga </span><br><p id=ja388:0.4><span class="root big-bold">3. Tuṇḍilajātaka </span><br><p id=ja388:1.1><span class=root>“Navachannake dāni diyyati, </span><br><p id=ja388:1.2><span class=root>Puṇṇāyaṁ doṇi suvāminī ṭhitā; </span><br><p id=ja388:1.3><span class=root>Bahuke jane pāsapāṇike, </span><br><p id=ja388:1.4><span class=root>No ca kho me paṭibhāti bhuñjituṁ”. </span><br><p id=ja388:2.1><span class=root>“Tasasi bhamasi leṇamicchasi, </span><br><p id=ja388:2.2><span class=root>Attāṇosi kuhiṁ gamissasi; </span><br><p id=ja388:2.3><span class=root>Appossukko bhuñja tuṇḍila, </span><br><p id=ja388:2.4><span class=root>Maṁsatthāya hi positāmhase. </span><br><p id=ja388:3.1><span class=root>Ogaha rahadaṁ akaddamaṁ, </span><br><p id=ja388:3.2><span class=root>Sabbaṁ sedamalaṁ pavāhaya; </span><br><p id=ja388:3.3><span class=root>Gaṇhāhi navaṁ vilepanaṁ, </span><br><p id=ja388:3.4><span class=root>Yassa gandho na kadāci chijjati”. </span><br><p id=ja388:4.1><span class=root>“Katamo rahado akaddamo, </span><br><p id=ja388:4.2><span class=root>Kiṁsu sedamalanti vuccati; </span><br><p id=ja388:4.3><span class=root>Katamañca navaṁ vilepanaṁ, </span><br><p id=ja388:4.4><span class=root>Yassa gandho na kadāci chijjati”. </span><br><p id=ja388:5.1><span class=root>“Dhammo rahado akaddamo, </span><br><p id=ja388:5.2><span class=root>Pāpaṁ sedamalanti vuccati; </span><br><p id=ja388:5.3><span class=root>Sīlañca navaṁ vilepanaṁ, </span><br><p id=ja388:5.4><span class=root>Tassa gandho na kadāci chijjati. </span><br><p id=ja388:6.1><span class=root>Nandanti sarīraghātino, </span><br><p id=ja388:6.2><span class=root>Na ca nandanti sarīradhārino; </span><br><p id=ja388:6.3><span class=root>Puṇṇāya ca puṇṇamāsiyā, </span><br><p id=ja388:6.4><span class=root>Ramamānāva jahanti jīvitan”ti. </span><br><p id=ja388:7.1><span class=root>Tuṇḍilajātakaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>