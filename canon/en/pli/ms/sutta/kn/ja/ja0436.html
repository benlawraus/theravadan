<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0435.html>Previous</a><a href=/canon/en/pli/ms/sutta/kn/ja/ja0437.html>Next</a></div><p><div class=verse-container id=ja436:0.1><span>Jātaka </span></div><p><div class=verse-container id=ja436:0.2><span>Navakanipāta </span></div><p><div class=verse-container id=ja436:0.3><span>Gijjhavagga </span></div><p><div class=verse-container id=ja436:0.4><span class=big-bold>10. Samuggajātaka </span></div><p><div class=verse-container id=ja436:1.1><span>“Kuto nu āgacchatha bho tayo janā, </span></div><p><div class=verse-container id=ja436:1.2><span>Svāgatā etha nisīdathāsane; </span></div><p><div class=verse-container id=ja436:1.3><span>Kaccittha bhonto kusalaṁ anāmayaṁ, </span></div><p><div class=verse-container id=ja436:1.4><span>Cirassamabbhāgamanaṁ hi vo idha”. </span></div><p><div class=verse-container id=ja436:2.1><span>“Ahameva eko idha majja patto, </span></div><p><div class=verse-container id=ja436:2.2><span>Na cāpi me dutiyo koci vijjati; </span></div><p><div class=verse-container id=ja436:2.3><span>Kimeva sandhāya te bhāsitaṁ ise, </span></div><p><div class=verse-container id=ja436:2.4><span>‘Kuto nu āgacchatha bho tayo janā’”. </span></div><p><div class=verse-container id=ja436:3.1><span>“Tuvañca eko bhariyā ca te piyā, </span></div><p><div class=verse-container id=ja436:3.2><span>Samuggapakkhittanikiṇṇamantare; </span></div><p><div class=verse-container id=ja436:3.3><span>Sā rakkhitā kucchigatāva te sadā, </span></div><p><div class=verse-container id=ja436:3.4><span>Vāyussa puttena sahā tahiṁ ratā”. </span></div><p><div class=verse-container id=ja436:4.1><span>“Saṁviggarūpo isinā viyākato, </span></div><p><div class=verse-container id=ja436:4.2><span>So dānavo tattha samuggamuggili; </span></div><p><div class=verse-container id=ja436:4.3><span>Addakkhi bhariyaṁ suci māladhāriniṁ, </span></div><p><div class=verse-container id=ja436:4.4><span>Vāyussa puttena sahā tahiṁ rataṁ”. </span></div><p><div class=verse-container id=ja436:5.1><span>“Sudiṭṭharūpamuggatapānuvattinā, </span></div><p><div class=verse-container id=ja436:5.2><span>Hīnā narā ye pamadāvasaṁ gatā; </span></div><p><div class=verse-container id=ja436:5.3><span>Yathā have pāṇarivettha rakkhitā, </span></div><p><div class=verse-container id=ja436:5.4><span>Duṭṭhā mayī aññamabhippamodayi. </span></div><p><div class=verse-container id=ja436:6.1><span>Divā ca ratto ca mayā upaṭṭhitā, </span></div><p><div class=verse-container id=ja436:6.2><span>Tapassinā jotirivā vane vasaṁ; </span></div><p><div class=verse-container id=ja436:6.3><span>Sā dhammamukkamma adhammamācari, </span></div><p><div class=verse-container id=ja436:6.4><span>Akiriyarūpo pamadāhi santhavo. </span></div><p><div class=verse-container id=ja436:7.1><span>Sarīramajjhamhi ṭhitātimaññahaṁ, </span></div><p><div class=verse-container id=ja436:7.2><span>Mayhaṁ ayanti asatiṁ asaññataṁ; </span></div><p><div class=verse-container id=ja436:7.3><span>Sā dhammamukkamma adhammamācari, </span></div><p><div class=verse-container id=ja436:7.4><span>Akiriyarūpo pamadāhi santhavo. </span></div><p><div class=verse-container id=ja436:8.1><span>Surakkhitaṁ meti kathaṁ nu vissase, </span></div><p><div class=verse-container id=ja436:8.2><span>Anekacittāsu na hatthi rakkhaṇā; </span></div><p><div class=verse-container id=ja436:8.3><span>Etā hi pātālapapātasannibhā, </span></div><p><div class=verse-container id=ja436:8.4><span>Etthappamatto byasanaṁ nigaccha”ti. </span></div><p><div class=verse-container id=ja436:9.1><span>“Tasmā hi te sukhino vītasokā, </span></div><p><div class=verse-container id=ja436:9.2><span>Ye mātugāmehi caranti nissaṭā; </span></div><p><div class=verse-container id=ja436:9.3><span>Etaṁ sivaṁ uttamamābhipatthayaṁ, </span></div><p><div class=verse-container id=ja436:9.4><span>Na mātugāmehi kareyya santhavanti”. </span></div><p><div class=verse-container id=ja436:10.1><span>Samuggajātakaṁ dasamaṁ. </span></div><div class=flex-between><a href=/canon/en/pli/ms/sutta/kn/ja/ja0435.html>Previous</a><a href=/canon/en/pli/ms/sutta/kn/ja/ja0437.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>