<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0410.html>Previous</a><a href=/canon/en/pli/ms/sutta/kn/ja/ja0412.html>Next</a></div><p><div class=verse-container id=ja411:0.1><span>Jātaka </span></div><p><div class=verse-container id=ja411:0.2><span>Sattakanipāta </span></div><p><div class=verse-container id=ja411:0.3><span>Gandhāravagga </span></div><p><div class=verse-container id=ja411:0.4><span class=big-bold>6. Susīmajātaka </span></div><p><div class=verse-container id=ja411:1.1><span>“Kāḷāni kesāni pure ahesuṁ, </span></div><p><div class=verse-container id=ja411:1.2><span>Jātāni sīsamhi yathāpadese; </span></div><p><div class=verse-container id=ja411:1.3><span>Tānajja setāni susīma disvā, </span></div><p><div class=verse-container id=ja411:1.4><span>Dhammaṁ cara brahmacariyassa kālo”. </span></div><p><div class=verse-container id=ja411:2.1><span>“Mameva deva palitaṁ na tuyhaṁ, </span></div><p><div class=verse-container id=ja411:2.2><span>Mameva sīsaṁ mama uttamaṅgaṁ; </span></div><p><div class=verse-container id=ja411:2.3><span>‘Atthaṁ karissan’ti musā abhāṇiṁ, </span></div><p><div class=verse-container id=ja411:2.4><span>Ekāparādhaṁ khama rājaseṭṭha. </span></div><p><div class=verse-container id=ja411:3.1><span>Daharo tuvaṁ dassaniyosi rāja, </span></div><p><div class=verse-container id=ja411:3.2><span>Paṭhamuggato hosi yathā kaḷīro; </span></div><p><div class=verse-container id=ja411:3.3><span>Rajjañca kārehi mamañca passa, </span></div><p><div class=verse-container id=ja411:3.4><span>Mā kālikaṁ anudhāvī janinda”. </span></div><p><div class=verse-container id=ja411:4.1><span>“Passāmi vohaṁ dahariṁ kumāriṁ, </span></div><p><div class=verse-container id=ja411:4.2><span>Sāmaṭṭhapassaṁ sutanuṁ sumajjhaṁ; </span></div><p><div class=verse-container id=ja411:4.3><span>Kāḷappavāḷāva pavellamānā, </span></div><p><div class=verse-container id=ja411:4.4><span>Palobhayantīva naresu gacchati. </span></div><p><div class=verse-container id=ja411:5.1><span>Tamena passāmiparena nāriṁ, </span></div><p><div class=verse-container id=ja411:5.2><span>Āsītikaṁ nāvutikaṁ va jaccā; </span></div><p><div class=verse-container id=ja411:5.3><span>Daṇḍaṁ gahetvāna pavedhamānaṁ, </span></div><p><div class=verse-container id=ja411:5.4><span>Gopānasībhoggasamaṁ carantiṁ. </span></div><p><div class=verse-container id=ja411:6.1><span>Sohaṁ tamevānuvicintayanto, </span></div><p><div class=verse-container id=ja411:6.2><span>Eko sayāmi sayanassa majjhe; </span></div><p><div class=verse-container id=ja411:6.3><span>‘Ahampi evaṁ’ iti pekkhamāno, </span></div><p><div class=verse-container id=ja411:6.4><span>Na gahe rame brahmacariyassa kālo. </span></div><p><div class=verse-container id=ja411:7.1><span>Rajjuvālambanī cesā, </span></div><p><div class=verse-container id=ja411:7.2><span>Yā gehe vasato rati; </span></div><p><div class=verse-container id=ja411:7.3><span>Evampi chetvāna vajanti dhīrā, </span></div><p><div class=verse-container id=ja411:7.4><span>Anapekkhino kāmasukhaṁ pahāyā”ti. </span></div><p><div class=verse-container id=ja411:8.1><span>Susīmajātakaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/ja/ja0410.html>Previous</a><a href=/canon/en/pli/ms/sutta/kn/ja/ja0412.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>