<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0410.html>Previous</a><a href=/canon/en/pli/ms/sutta/kn/ja/ja0412.html>Next</a></div><p id=ja411:0.1><span class=root>Jātaka </span><br><p id=ja411:0.2><span class=root>Sattakanipāta </span><br><p id=ja411:0.3><span class=root>Gandhāravagga </span><br><p id=ja411:0.4><span class="root big-bold">6. Susīmajātaka </span><br><p id=ja411:1.1><span class=root>“Kāḷāni kesāni pure ahesuṁ, </span><br><p id=ja411:1.2><span class=root>Jātāni sīsamhi yathāpadese; </span><br><p id=ja411:1.3><span class=root>Tānajja setāni susīma disvā, </span><br><p id=ja411:1.4><span class=root>Dhammaṁ cara brahmacariyassa kālo”. </span><br><p id=ja411:2.1><span class=root>“Mameva deva palitaṁ na tuyhaṁ, </span><br><p id=ja411:2.2><span class=root>Mameva sīsaṁ mama uttamaṅgaṁ; </span><br><p id=ja411:2.3><span class=root>‘Atthaṁ karissan’ti musā abhāṇiṁ, </span><br><p id=ja411:2.4><span class=root>Ekāparādhaṁ khama rājaseṭṭha. </span><br><p id=ja411:3.1><span class=root>Daharo tuvaṁ dassaniyosi rāja, </span><br><p id=ja411:3.2><span class=root>Paṭhamuggato hosi yathā kaḷīro; </span><br><p id=ja411:3.3><span class=root>Rajjañca kārehi mamañca passa, </span><br><p id=ja411:3.4><span class=root>Mā kālikaṁ anudhāvī janinda”. </span><br><p id=ja411:4.1><span class=root>“Passāmi vohaṁ dahariṁ kumāriṁ, </span><br><p id=ja411:4.2><span class=root>Sāmaṭṭhapassaṁ sutanuṁ sumajjhaṁ; </span><br><p id=ja411:4.3><span class=root>Kāḷappavāḷāva pavellamānā, </span><br><p id=ja411:4.4><span class=root>Palobhayantīva naresu gacchati. </span><br><p id=ja411:5.1><span class=root>Tamena passāmiparena nāriṁ, </span><br><p id=ja411:5.2><span class=root>Āsītikaṁ nāvutikaṁ va jaccā; </span><br><p id=ja411:5.3><span class=root>Daṇḍaṁ gahetvāna pavedhamānaṁ, </span><br><p id=ja411:5.4><span class=root>Gopānasībhoggasamaṁ carantiṁ. </span><br><p id=ja411:6.1><span class=root>Sohaṁ tamevānuvicintayanto, </span><br><p id=ja411:6.2><span class=root>Eko sayāmi sayanassa majjhe; </span><br><p id=ja411:6.3><span class=root>‘Ahampi evaṁ’ iti pekkhamāno, </span><br><p id=ja411:6.4><span class=root>Na gahe rame brahmacariyassa kālo. </span><br><p id=ja411:7.1><span class=root>Rajjuvālambanī cesā, </span><br><p id=ja411:7.2><span class=root>Yā gehe vasato rati; </span><br><p id=ja411:7.3><span class=root>Evampi chetvāna vajanti dhīrā, </span><br><p id=ja411:7.4><span class=root>Anapekkhino kāmasukhaṁ pahāyā”ti. </span><br><p id=ja411:8.1><span class=root>Susīmajātakaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>