<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0420.html>Previous</a><a href=/canon/en/pli/ms/sutta/kn/ja/ja0422.html>Next</a></div><p id=ja421:0.1><span class=root>Jātaka </span><br><p id=ja421:0.2><span class=root>Aṭṭhakanipāta </span><br><p id=ja421:0.3><span class=root>Kaccānivagga </span><br><p id=ja421:0.4><span class="root big-bold">5. Gaṅgamālajātaka </span><br><p id=ja421:1.1><span class=root>“Aṅgārajātā pathavī, </span><br><p id=ja421:1.2><span class=root>kukkuḷānugatā mahī; </span><br><p id=ja421:1.3><span class=root>Atha gāyasi vattāni, </span><br><p id=ja421:1.4><span class=root>na taṁ tapati ātapo. </span><br><p id=ja421:2.1><span class=root>Uddhaṁ tapati ādicco, </span><br><p id=ja421:2.2><span class=root>adho tapati vālukā; </span><br><p id=ja421:2.3><span class=root>Atha gāyasi vattāni, </span><br><p id=ja421:2.4><span class=root>na taṁ tapati ātapo”. </span><br><p id=ja421:3.1><span class=root>“Na maṁ tapati ātapo, </span><br><p id=ja421:3.2><span class=root>ātapā tapayanti maṁ; </span><br><p id=ja421:3.3><span class=root>Atthā hi vividhā rāja, </span><br><p id=ja421:3.4><span class=root>te tapanti na ātapo”. </span><br><p id=ja421:4.1><span class=root>“Addasaṁ kāma te mūlaṁ, </span><br><p id=ja421:4.2><span class=root>saṅkappā kāma jāyasi; </span><br><p id=ja421:4.3><span class=root>Na taṁ saṅkappayissāmi, </span><br><p id=ja421:4.4><span class=root>evaṁ kāma na hehisi”. </span><br><p id=ja421:5.1><span class=root>“Appāpi kāmā na alaṁ, </span><br><p id=ja421:5.2><span class=root>bahūhipi na tappati; </span><br><p id=ja421:5.3><span class=root>Ahahā bālalapanā, </span><br><p id=ja421:5.4><span class=root>parivajjetha jaggato”. </span><br><p id=ja421:6.1><span class=root>“Appassa kammassa phalaṁ mamedaṁ, </span><br><p id=ja421:6.2><span class=root>Udayo ajjhāgamā mahattapattaṁ; </span><br><p id=ja421:6.3><span class=root>Suladdhalābho vata māṇavassa, </span><br><p id=ja421:6.4><span class=root>Yo pabbajī kāmarāgaṁ pahāya”. </span><br><p id=ja421:7.1><span class=root>“Tapasā pajahanti pāpakammaṁ, </span><br><p id=ja421:7.2><span class=root>Tapasā nhāpitakumbhakārabhāvaṁ; </span><br><p id=ja421:7.3><span class=root>Tapasā abhibhuyya gaṅgamāla, </span><br><p id=ja421:7.4><span class=root>Nāmenālapasajja brahmadattaṁ”. </span><br><p id=ja421:8.1><span class=root>“Sandiṭṭhikameva ‘amma’ passatha, </span><br><p id=ja421:8.2><span class=root>Khantīsoraccassa ayaṁ vipāko; </span><br><p id=ja421:8.3><span class=root>Yo sabbajanassa vanditohu, </span><br><p id=ja421:8.4><span class=root>Taṁ vandāma sarājikā samaccā”. </span><br><p id=ja421:9.1><span class=root>“Mā kiñci avacuttha gaṅgamālaṁ, </span><br><p id=ja421:9.2><span class=root>Muninaṁ monapathesu sikkhamānaṁ; </span><br><p id=ja421:9.3><span class=root>Eso hi atari aṇṇavaṁ, </span><br><p id=ja421:9.4><span class=root>Yaṁ taritvā caranti vītasokā”ti. </span><br><p id=ja421:10.1><span class=root>Gaṅgamālajātakaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>