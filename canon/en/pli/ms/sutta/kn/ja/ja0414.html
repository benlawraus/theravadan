<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0413.html>Previous</a><a href=/canon/en/pli/ms/sutta/kn/ja/ja0415.html>Next</a></div><p><div class=verse-container id=ja414:0.1><span>Jātaka </span></div><p><div class=verse-container id=ja414:0.2><span>Sattakanipāta </span></div><p><div class=verse-container id=ja414:0.3><span>Gandhāravagga </span></div><p><div class=verse-container id=ja414:0.4><span class=big-bold>9. Jāgarajātaka </span></div><p><div class=verse-container id=ja414:1.1><span>“Kodha jāgarataṁ sutto, </span></div><p><div class=verse-container id=ja414:1.2><span>kodha suttesu jāgaro; </span></div><p><div class=verse-container id=ja414:1.3><span>Ko mametaṁ vijānāti, </span></div><p><div class=verse-container id=ja414:1.4><span>ko taṁ paṭibhaṇāti me”. </span></div><p><div class=verse-container id=ja414:2.1><span>“Ahaṁ jāgarataṁ sutto, </span></div><p><div class=verse-container id=ja414:2.2><span>ahaṁ suttesu jāgaro; </span></div><p><div class=verse-container id=ja414:2.3><span>Ahametaṁ vijānāmi, </span></div><p><div class=verse-container id=ja414:2.4><span>ahaṁ paṭibhaṇāmi te”. </span></div><p><div class=verse-container id=ja414:3.1><span>“Kathaṁ jāgarataṁ sutto, </span></div><p><div class=verse-container id=ja414:3.2><span>kathaṁ suttesu jāgaro; </span></div><p><div class=verse-container id=ja414:3.3><span>Kathaṁ etaṁ vijānāsi, </span></div><p><div class=verse-container id=ja414:3.4><span>kathaṁ paṭibhaṇāsi me”. </span></div><p><div class=verse-container id=ja414:4.1><span>“Ye dhammaṁ nappajānanti, </span></div><p><div class=verse-container id=ja414:4.2><span>saṁyamoti damoti ca; </span></div><p><div class=verse-container id=ja414:4.3><span>Tesu suppamānesu, </span></div><p><div class=verse-container id=ja414:4.4><span>ahaṁ jaggāmi devate. </span></div><p><div class=verse-container id=ja414:5.1><span>Yesaṁ rāgo ca doso ca, </span></div><p><div class=verse-container id=ja414:5.2><span>avijjā ca virājitā; </span></div><p><div class=verse-container id=ja414:5.3><span>Tesu jāgaramānesu, </span></div><p><div class=verse-container id=ja414:5.4><span>ahaṁ suttosmi devate. </span></div><p><div class=verse-container id=ja414:6.1><span>Evaṁ jāgarataṁ sutto, </span></div><p><div class=verse-container id=ja414:6.2><span>evaṁ suttesu jāgaro; </span></div><p><div class=verse-container id=ja414:6.3><span>Evametaṁ vijānāmi, </span></div><p><div class=verse-container id=ja414:6.4><span>evaṁ paṭibhaṇāmi te”. </span></div><p><div class=verse-container id=ja414:7.1><span>“Sādhu jāgarataṁ sutto, </span></div><p><div class=verse-container id=ja414:7.2><span>sādhu suttesu jāgaro; </span></div><p><div class=verse-container id=ja414:7.3><span>Sādhumetaṁ vijānāsi, </span></div><p><div class=verse-container id=ja414:7.4><span>sādhu paṭibhaṇāsi me”ti. </span></div><p><div class=verse-container id=ja414:8.1><span>Jāgarajātakaṁ navamaṁ. </span></div><div class=flex-between><a href=/canon/en/pli/ms/sutta/kn/ja/ja0413.html>Previous</a><a href=/canon/en/pli/ms/sutta/kn/ja/ja0415.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>