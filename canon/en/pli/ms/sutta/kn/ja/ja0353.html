<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0352.html>Previous</a><a href=/canon/en/pli/ms/sutta/kn/ja/ja0354.html>Next</a></div><p id=ja353:0.1><span class=root>Jātaka </span><br><p id=ja353:0.2><span class=root>Pañcakanipāta </span><br><p id=ja353:0.3><span class=root>Maṇikuṇḍalavagga </span><br><p id=ja353:0.4><span class="root big-bold">3. Venasākhajātaka </span><br><p id=ja353:1.1><span class=root>“Nayidaṁ niccaṁ bhavitabbaṁ brahmadatta, </span><br><p id=ja353:1.2><span class=root>Khemaṁ subhikkhaṁ sukhatā ca kāye; </span><br><p id=ja353:1.3><span class=root>Atthaccaye mā ahu sampamūḷho, </span><br><p id=ja353:1.4><span class=root>Bhinnaplavo sāgarasseva majjhe. </span><br><p id=ja353:2.1><span class=root>Yāni karoti puriso, </span><br><p id=ja353:2.2><span class=root>tāni attani passati; </span><br><p id=ja353:2.3><span class=root>Kalyāṇakārī kalyāṇaṁ, </span><br><p id=ja353:2.4><span class=root>pāpakārī ca pāpakaṁ; </span><br><p id=ja353:2.5><span class=root>Yādisaṁ vapate bījaṁ, </span><br><p id=ja353:2.6><span class=root>tādisaṁ harate phalaṁ”. </span><br><p id=ja353:3.1><span class=root>“Idaṁ tadācariyavaco, </span><br><p id=ja353:3.2><span class=root>pārāsariyo yadabravi; </span><br><p id=ja353:3.3><span class=root>Mā su tvaṁ akari pāpaṁ, </span><br><p id=ja353:3.4><span class=root>yaṁ tvaṁ pacchā kataṁ tape. </span><br><p id=ja353:4.1><span class=root>Ayameva so piṅgiya venasākho, </span><br><p id=ja353:4.2><span class=root>Yamhi ghātayiṁ khattiyānaṁ sahassaṁ; </span><br><p id=ja353:4.3><span class=root>Alaṅkate candanasārānulitte, </span><br><p id=ja353:4.4><span class=root>Tameva dukkhaṁ paccāgataṁ mamaṁ. </span><br><p id=ja353:5.1><span class=root>Sāmā ca kho candanalittagattā, </span><br><p id=ja353:5.2><span class=root>Laṭṭhīva sobhañjanakassa uggatā; </span><br><p id=ja353:5.3><span class=root>Adisvā kālaṁ karissāmi ubbariṁ, </span><br><p id=ja353:5.4><span class=root>Taṁ me ito dukkhataraṁ bhavissatī”ti. </span><br><p id=ja353:6.1><span class=root>Venasākhajātakaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>