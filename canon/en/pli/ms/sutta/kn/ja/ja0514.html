<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0513.html>Previous</a><a href=/canon/en/pli/ms/sutta/kn/ja/ja0515.html>Next</a></div><p id=ja514:0.1><span class=root>Jātaka </span><br><p id=ja514:0.2><span class=root>Tiṁsanipāta </span><br><p id=ja514:0.3><span class=root>Kiṁchandavagga </span><br><p id=ja514:0.4><span class="root big-bold">4. Chaddantajātaka </span><br><p id=ja514:1.1><span class=root>“Kiṁ nu socasinuccaṅgi, </span><br><p id=ja514:1.2><span class=root>paṇḍūsi varavaṇṇini; </span><br><p id=ja514:1.3><span class=root>Milāyasi visālakkhi, </span><br><p id=ja514:1.4><span class=root>mālāva parimadditā”. </span><br><p id=ja514:2.1><span class=root>“Dohaḷo me mahārāja, </span><br><p id=ja514:2.2><span class=root>supinantenupajjhagā; </span><br><p id=ja514:2.3><span class=root>Na so sulabharūpova, </span><br><p id=ja514:2.4><span class=root>yādiso mama dohaḷo”. </span><br><p id=ja514:3.1><span class=root>“Ye keci mānusā kāmā, </span><br><p id=ja514:3.2><span class=root>idha lokasmi nandane; </span><br><p id=ja514:3.3><span class=root>Sabbe te pacurā mayhaṁ, </span><br><p id=ja514:3.4><span class=root>ahaṁ te dammi dohaḷaṁ”. </span><br><p id=ja514:4.1><span class=root>“Luddā deva samāyantu, </span><br><p id=ja514:4.2><span class=root>ye keci vijite tava; </span><br><p id=ja514:4.3><span class=root>Etesaṁ ahamakkhissaṁ, </span><br><p id=ja514:4.4><span class=root>yādiso mama dohaḷo”. </span><br><p id=ja514:5.1><span class=root>“Ime te luddakā devi, </span><br><p id=ja514:5.2><span class=root>katahatthā visāradā; </span><br><p id=ja514:5.3><span class=root>Vanaññū ca migaññū ca, </span><br><p id=ja514:5.4><span class=root>mamatthe cattajīvitā”. </span><br><p id=ja514:6.1><span class=root>“Luddaputtā nisāmetha, </span><br><p id=ja514:6.2><span class=root>yāvantettha samāgatā; </span><br><p id=ja514:6.3><span class=root>Chabbisāṇaṁ gajaṁ setaṁ, </span><br><p id=ja514:6.4><span class=root>addasaṁ supine ahaṁ; </span><br><p id=ja514:6.5><span class=root>Tassa dantehi me attho, </span><br><p id=ja514:6.6><span class=root>alābhe natthi jīvitaṁ”. </span><br><p id=ja514:7.1><span class=root>“Na no pitūnaṁ na pitāmahānaṁ, </span><br><p id=ja514:7.2><span class=root>Diṭṭho suto kuñjaro chabbisāṇo; </span><br><p id=ja514:7.3><span class=root>Yamaddasā supine rājaputtī, </span><br><p id=ja514:7.4><span class=root>Akkhāhi no yādiso hatthināgo”. </span><br><p id=ja514:8.1><span class=root>“Disā catasso vidisā catasso, </span><br><p id=ja514:8.2><span class=root>Uddhaṁ adho dasa disā imāyo; </span><br><p id=ja514:8.3><span class=root>Katamaṁ disaṁ tiṭṭhati nāgarājā, </span><br><p id=ja514:8.4><span class=root>Yamaddasā supine chabbisāṇaṁ”. </span><br><p id=ja514:9.1><span class=root>“Ito ujuṁ uttariyaṁ disāyaṁ, </span><br><p id=ja514:9.2><span class=root>Atikkamma so sattagirī brahante; </span><br><p id=ja514:9.3><span class=root>Suvaṇṇapasso nāma girī uḷāro, </span><br><p id=ja514:9.4><span class=root>Supupphito kimpurisānuciṇṇo. </span><br><p id=ja514:10.1><span class=root>Āruyha selaṁ bhavanaṁ kinnarānaṁ, </span><br><p id=ja514:10.2><span class=root>Olokaya pabbatapādamūlaṁ; </span><br><p id=ja514:10.3><span class=root>Atha dakkhasī meghasamānavaṇṇaṁ, </span><br><p id=ja514:10.4><span class=root>Nigrodharājaṁ aṭṭhasahassapādaṁ. </span><br><p id=ja514:11.1><span class=root>Tatthacchatī kuñjaro chabbisāṇo, </span><br><p id=ja514:11.2><span class=root>Sabbaseto duppasaho parebhi; </span><br><p id=ja514:11.3><span class=root>Rakkhanti naṁ aṭṭhasahassanāgā, </span><br><p id=ja514:11.4><span class=root>Īsādantā vātajavappahārino. </span><br><p id=ja514:12.1><span class=root>Tiṭṭhanti te tumūlaṁ passasantā, </span><br><p id=ja514:12.2><span class=root>Kuppanti vātassapi eritassa; </span><br><p id=ja514:12.3><span class=root>Manussabhūtaṁ pana tattha disvā, </span><br><p id=ja514:12.4><span class=root>Bhasmaṁ kareyyuṁ nāssa rajopi tassa”. </span><br><p id=ja514:13.1><span class=root>“Bahū hime rājakulamhi santi, </span><br><p id=ja514:13.2><span class=root>Piḷandhanā jātarūpassa devī; </span><br><p id=ja514:13.3><span class=root>Muttā maṇī veḷuriyāmayā ca, </span><br><p id=ja514:13.4><span class=root>Kiṁ kāhasi dantapiḷandhanena; </span><br><p id=ja514:13.5><span class=root>Māretukāmā kuñjaraṁ chabbisāṇaṁ, </span><br><p id=ja514:13.6><span class=root>Udāhu ghātessasi luddaputte”. </span><br><p id=ja514:14.1><span class=root>“Sā issitā dukkhitā casmi ludda, </span><br><p id=ja514:14.2><span class=root>Uddhañca sussāmi anussarantī; </span><br><p id=ja514:14.3><span class=root>Karohi me luddaka etamatthaṁ, </span><br><p id=ja514:14.4><span class=root>Dassāmi te gāmavarāni pañca”. </span><br><p id=ja514:15.1><span class=root>“Katthacchatī kattha mupeti ṭhānaṁ, </span><br><p id=ja514:15.2><span class=root>Vīthissa kā nhāna gatassa hoti; </span><br><p id=ja514:15.3><span class=root>Kathañhi so nhāyati nāgarājā, </span><br><p id=ja514:15.4><span class=root>Kathaṁ vijānemu gatiṁ gajassa”. </span><br><p id=ja514:16.1><span class=root>“Tattheva sā pokkharaṇī adūre, </span><br><p id=ja514:16.2><span class=root>Rammā sutitthā ca mahodikā ca; </span><br><p id=ja514:16.3><span class=root>Sampupphitā bhamaragaṇānuciṇṇā, </span><br><p id=ja514:16.4><span class=root>Ettha hi so nhāyati nāgarājā. </span><br><p id=ja514:17.1><span class=root>Sīsaṁ nahātuppalamālabhārī, </span><br><p id=ja514:17.2><span class=root>Sabbaseto puṇḍarīkattacaṅgī; </span><br><p id=ja514:17.3><span class=root>Āmodamāno gacchati sanniketaṁ, </span><br><p id=ja514:17.4><span class=root>Purakkhatvā mahesiṁ sabbabhaddaṁ”. </span><br><p id=ja514:18.1><span class=root>Tattheva so uggahetvāna vākyaṁ, </span><br><p id=ja514:18.2><span class=root>Ādāya tūṇiñca dhanuñca luddo; </span><br><p id=ja514:18.3><span class=root>Vituriyati sattagirī brahante, </span><br><p id=ja514:18.4><span class=root>Suvaṇṇapassaṁ nāma giriṁ uḷāraṁ. </span><br><p id=ja514:19.1><span class=root>Āruyha selaṁ bhavanaṁ kinnarānaṁ, </span><br><p id=ja514:19.2><span class=root>Olokayī pabbatapādamūlaṁ; </span><br><p id=ja514:19.3><span class=root>Tatthaddasā meghasamānavaṇṇaṁ, </span><br><p id=ja514:19.4><span class=root>Nigrodharājaṁ aṭṭhasahassapādaṁ. </span><br><p id=ja514:20.1><span class=root>Tatthaddasā kuñjaraṁ chabbisāṇaṁ, </span><br><p id=ja514:20.2><span class=root>Sabbasetaṁ duppasahaṁ parebhi; </span><br><p id=ja514:20.3><span class=root>Rakkhanti naṁ aṭṭhasahassanāgā, </span><br><p id=ja514:20.4><span class=root>Īsādantā vātajavappahārino. </span><br><p id=ja514:21.1><span class=root>Tatthaddasā pokkharaṇiṁ adūre, </span><br><p id=ja514:21.2><span class=root>Rammaṁ sutitthañca mahodikañca; </span><br><p id=ja514:21.3><span class=root>Sampupphitaṁ bhamaragaṇānuciṇṇaṁ, </span><br><p id=ja514:21.4><span class=root>Yattha hi so nhāyati nāgarājā. </span><br><p id=ja514:22.1><span class=root>Disvāna nāgassa gatiṁ ṭhitiñca, </span><br><p id=ja514:22.2><span class=root>Vīthissa yā nhānagatassa hoti; </span><br><p id=ja514:22.3><span class=root>Opātamāgacchi anariyarūpo, </span><br><p id=ja514:22.4><span class=root>Payojito cittavasānugāya. </span><br><p id=ja514:23.1><span class=root>Khaṇitvāna kāsuṁ phalakehi chādayi, </span><br><p id=ja514:23.2><span class=root>Attānamodhāya dhanuñca luddo; </span><br><p id=ja514:23.3><span class=root>Passāgataṁ puthusallena nāgaṁ, </span><br><p id=ja514:23.4><span class=root>Samappayī dukkaṭakammakārī. </span><br><p id=ja514:24.1><span class=root>Viddho ca nāgo koñcamanādi ghoraṁ, </span><br><p id=ja514:24.2><span class=root>Sabbe ca nāgā ninnaduṁ ghorarūpaṁ; </span><br><p id=ja514:24.3><span class=root>Tiṇañca kaṭṭhañca raṇaṁ karontā, </span><br><p id=ja514:24.4><span class=root>Dhāviṁsu te aṭṭha disā samantato. </span><br><p id=ja514:25.1><span class=root>Vadhissametanti parāmasanto, </span><br><p id=ja514:25.2><span class=root>Kāsāvamaddakkhi dhajaṁ isīnaṁ; </span><br><p id=ja514:25.3><span class=root>Dukkhena phuṭṭhassudapādi saññā, </span><br><p id=ja514:25.4><span class=root>Arahaddhajo sabbhi avajjharūpo. </span><br><p id=ja514:26.1><span class=root>“Anikkasāvo kāsāvaṁ, </span><br><p id=ja514:26.2><span class=root>yo vatthaṁ paridahissati; </span><br><p id=ja514:26.3><span class=root>Apeto damasaccena, </span><br><p id=ja514:26.4><span class=root>na so kāsāvamarahati. </span><br><p id=ja514:27.1><span class=root>Yo ca vantakasāvassa, </span><br><p id=ja514:27.2><span class=root>sīlesu susamāhito; </span><br><p id=ja514:27.3><span class=root>Upeto damasaccena, </span><br><p id=ja514:27.4><span class=root>sa ve kāsāvamarahati”. </span><br><p id=ja514:28.1><span class=root>Samappito puthusallena nāgo, </span><br><p id=ja514:28.2><span class=root>Aduṭṭhacitto luddakamajjhabhāsi; </span><br><p id=ja514:28.3><span class=root>“Kimatthayaṁ kissa vā samma hetu, </span><br><p id=ja514:28.4><span class=root>Mamaṁ vadhī kassa vāyaṁ payogo”. </span><br><p id=ja514:29.1><span class=root>“Kāsissa rañño mahesī bhadante, </span><br><p id=ja514:29.2><span class=root>Sā pūjitā rājakule subhaddā; </span><br><p id=ja514:29.3><span class=root>Taṁ addasā sā ca mamaṁ asaṁsi, </span><br><p id=ja514:29.4><span class=root>Dantehi atthoti ca maṁ avoca”. </span><br><p id=ja514:30.1><span class=root>“Bahū hi me dantayugā uḷārā, </span><br><p id=ja514:30.2><span class=root>Ye me pitūnañca pitāmahānaṁ; </span><br><p id=ja514:30.3><span class=root>Jānāti sā kodhanā rājaputtī, </span><br><p id=ja514:30.4><span class=root>Vadhatthikā veramakāsi bālā. </span><br><p id=ja514:31.1><span class=root>Uṭṭhehi tvaṁ ludda kharaṁ gahetvā, </span><br><p id=ja514:31.2><span class=root>Dante ime chinda purā marāmi; </span><br><p id=ja514:31.3><span class=root>Vajjāsi taṁ kodhanaṁ rājaputtiṁ, </span><br><p id=ja514:31.4><span class=root>‘Nāgo hato handa imassa dantā’”. </span><br><p id=ja514:32.1><span class=root>Uṭṭhāya so luddo kharaṁ gahetvā, </span><br><p id=ja514:32.2><span class=root>Chetvāna dantāni gajuttamassa; </span><br><p id=ja514:32.3><span class=root>Vaggū subhe appaṭime pathabyā, </span><br><p id=ja514:32.4><span class=root>Ādāya pakkāmi tato hi khippaṁ. </span><br><p id=ja514:33.1><span class=root>Bhayaṭṭitā nāgavadhena aṭṭā, </span><br><p id=ja514:33.2><span class=root>Ye te nāgā aṭṭha disā vidhāvuṁ; </span><br><p id=ja514:33.3><span class=root>Adisvāna posaṁ gajapaccamittaṁ, </span><br><p id=ja514:33.4><span class=root>Paccāgamuṁ yena so nāgarājā. </span><br><p id=ja514:34.1><span class=root>Te tattha kanditvā roditvāna nāgā, </span><br><p id=ja514:34.2><span class=root>Sīse sake paṁsukaṁ okiritvā; </span><br><p id=ja514:34.3><span class=root>Agamaṁsu te sabbe sakaṁ niketaṁ, </span><br><p id=ja514:34.4><span class=root>Purakkhatvā mahesiṁ sabbabhaddaṁ. </span><br><p id=ja514:35.1><span class=root>Ādāya dantāni gajuttamassa, </span><br><p id=ja514:35.2><span class=root>Vaggū subhe appaṭime pathabyā; </span><br><p id=ja514:35.3><span class=root>Suvaṇṇarājīhi samantamodare, </span><br><p id=ja514:35.4><span class=root>So luddako kāsipuraṁ upāgami; </span><br><p id=ja514:35.5><span class=root>Upanesi so rājakaññāya dante, </span><br><p id=ja514:35.6><span class=root>Nāgo hato handa imassa dantā. </span><br><p id=ja514:36.1><span class=root>Disvāna dantāni gajuttamassa, </span><br><p id=ja514:36.2><span class=root>Bhattuppiyassa purimāya jātiyā; </span><br><p id=ja514:36.3><span class=root>Tattheva tassā hadayaṁ aphāli, </span><br><p id=ja514:36.4><span class=root>Teneva sā kālamakāsi bālā. </span><br><p id=ja514:37.1><span class=root>Sambodhipatto sa mahānubhāvo, </span><br><p id=ja514:37.2><span class=root>Sitaṁ akāsi parisāya majjhe; </span><br><p id=ja514:37.3><span class=root>Pucchiṁsu bhikkhū suvimuttacittā, </span><br><p id=ja514:37.4><span class=root>“Nākāraṇe pātukaronti buddhā. </span><br><p id=ja514:38.1><span class=root>Yamaddasātha dahariṁ kumāriṁ, </span><br><p id=ja514:38.2><span class=root>Kāsāyavatthaṁ anagāriyaṁ carantiṁ; </span><br><p id=ja514:38.3><span class=root>Sā kho tadā rājakaññā ahosi, </span><br><p id=ja514:38.4><span class=root>Ahaṁ tadā nāgarājā ahosiṁ. </span><br><p id=ja514:39.1><span class=root>Ādāya dantāni gajuttamassa, </span><br><p id=ja514:39.2><span class=root>Vaggū subhe appaṭime pathabyā; </span><br><p id=ja514:39.3><span class=root>Yo luddako kāsipuraṁ upāgami, </span><br><p id=ja514:39.4><span class=root>So kho tadā devadatto ahosi”. </span><br><p id=ja514:40.1><span class=root>Anāvasūraṁ cirarattasaṁsitaṁ, </span><br><p id=ja514:40.2><span class=root>Uccāvacaṁ caritamidaṁ purāṇaṁ; </span><br><p id=ja514:40.3><span class=root>Vītaddaro vītasoko visallo, </span><br><p id=ja514:40.4><span class=root>Sayaṁ abhiññāya abhāsi buddho. </span><br><p id=ja514:41.1><span class=root>“Ahaṁ vo tena kālena, </span><br><p id=ja514:41.2><span class=root>ahosiṁ tattha bhikkhavo; </span><br><p id=ja514:41.3><span class=root>Nāgarājā tadā homi, </span><br><p id=ja514:41.4><span class=root>evaṁ dhāretha jātakan”ti. </span><br><p id=ja514:42.1><span class=root>Chaddantajātakaṁ catutthaṁ. </span><br></main><footer class="container footer"><small><a href=/about/>Contact info</a></small></footer>