<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0479.html>Previous</a><a href=/canon/en/pli/ms/sutta/kn/ja/ja0481.html>Next</a></div><p id=ja480:0.1><span class=root>Jātaka </span><br><p id=ja480:0.2><span class=root>Terasakanipāta </span><br><p id=ja480:0.3><span class=root>Ambavagga </span><br><p id=ja480:0.4><span class="root big-bold">7. Akittijātaka </span><br><p id=ja480:1.1><span class=root>“Akittiṁ disvā sammantaṁ, </span><br><p id=ja480:1.2><span class=root>sakko bhūtapatī bravi; </span><br><p id=ja480:1.3><span class=root>Kiṁ patthayaṁ mahābrahme, </span><br><p id=ja480:1.4><span class=root>eko sammasi ghammani”. </span><br><p id=ja480:2.1><span class=root>“Dukkho punabbhavo sakka, </span><br><p id=ja480:2.2><span class=root>sarīrassa ca bhedanaṁ; </span><br><p id=ja480:2.3><span class=root>Sammohamaraṇaṁ dukkhaṁ, </span><br><p id=ja480:2.4><span class=root>tasmā sammāmi vāsava”. </span><br><p id=ja480:3.1><span class=root>“Etasmiṁ te sulapite, </span><br><p id=ja480:3.2><span class=root>patirūpe subhāsite; </span><br><p id=ja480:3.3><span class=root>Varaṁ kassapa te dammi, </span><br><p id=ja480:3.4><span class=root>yaṁ kiñci manasicchasi”. </span><br><p id=ja480:4.1><span class=root>“Varañce me ado sakka, </span><br><p id=ja480:4.2><span class=root>sabbabhūtānamissara; </span><br><p id=ja480:4.3><span class=root>Yena putte ca dāre ca, </span><br><p id=ja480:4.4><span class=root>dhanadhaññaṁ piyāni ca; </span><br><p id=ja480:4.5><span class=root>Laddhā narā na tappanti, </span><br><p id=ja480:4.6><span class=root>so lobho na mayī vase”. </span><br><p id=ja480:5.1><span class=root>“Etasmiṁ te sulapite, </span><br><p id=ja480:5.2><span class=root>patirūpe subhāsite; </span><br><p id=ja480:5.3><span class=root>Varaṁ kassapa te dammi, </span><br><p id=ja480:5.4><span class=root>yaṁ kiñci manasicchasi”. </span><br><p id=ja480:6.1><span class=root>“Varañce me ado sakka, </span><br><p id=ja480:6.2><span class=root>sabbabhūtānamissara; </span><br><p id=ja480:6.3><span class=root>Khettaṁ vatthuṁ hiraññañca, </span><br><p id=ja480:6.4><span class=root>gavāssaṁ dāsaporisaṁ; </span><br><p id=ja480:6.5><span class=root>Yena jātena jīyanti, </span><br><p id=ja480:6.6><span class=root>so doso na mayī vase”. </span><br><p id=ja480:7.1><span class=root>“Etasmiṁ te sulapite, </span><br><p id=ja480:7.2><span class=root>patirūpe subhāsite; </span><br><p id=ja480:7.3><span class=root>Varaṁ kassapa te dammi, </span><br><p id=ja480:7.4><span class=root>yaṁ kiñci manasicchasi”. </span><br><p id=ja480:8.1><span class=root>“Varañce me ado sakka, </span><br><p id=ja480:8.2><span class=root>sabbabhūtānamissara; </span><br><p id=ja480:8.3><span class=root>Bālaṁ na passe na suṇe, </span><br><p id=ja480:8.4><span class=root>na ca bālena saṁvase; </span><br><p id=ja480:8.5><span class=root>Bālenallāpasallāpaṁ, </span><br><p id=ja480:8.6><span class=root>na kare na ca rocaye”. </span><br><p id=ja480:9.1><span class=root>“Kiṁ nu te akaraṁ bālo, </span><br><p id=ja480:9.2><span class=root>vada kassapa kāraṇaṁ; </span><br><p id=ja480:9.3><span class=root>Kena kassapa bālassa, </span><br><p id=ja480:9.4><span class=root>dassanaṁ nābhikaṅkhasi”. </span><br><p id=ja480:10.1><span class=root>“Anayaṁ nayati dummedho, </span><br><p id=ja480:10.2><span class=root>adhurāyaṁ niyuñjati; </span><br><p id=ja480:10.3><span class=root>Dunnayo seyyaso hoti, </span><br><p id=ja480:10.4><span class=root>sammā vutto pakuppati; </span><br><p id=ja480:10.5><span class=root>Vinayaṁ so na jānāti, </span><br><p id=ja480:10.6><span class=root>sādhu tassa adassanaṁ”. </span><br><p id=ja480:11.1><span class=root>“Etasmiṁ te sulapite, </span><br><p id=ja480:11.2><span class=root>patirūpe subhāsite; </span><br><p id=ja480:11.3><span class=root>Varaṁ kassapa te dammi, </span><br><p id=ja480:11.4><span class=root>yaṁ kiñci manasicchasi”. </span><br><p id=ja480:12.1><span class=root>“Varañce me ado sakka, </span><br><p id=ja480:12.2><span class=root>sabbabhūtānamissara; </span><br><p id=ja480:12.3><span class=root>Dhīraṁ passe suṇe dhīraṁ, </span><br><p id=ja480:12.4><span class=root>dhīrena saha saṁvase; </span><br><p id=ja480:12.5><span class=root>Dhīrenallāpasallāpaṁ, </span><br><p id=ja480:12.6><span class=root>taṁ kare tañca rocaye”. </span><br><p id=ja480:13.1><span class=root>“Kiṁ nu te akaraṁ dhīro, </span><br><p id=ja480:13.2><span class=root>vada kassapa kāraṇaṁ; </span><br><p id=ja480:13.3><span class=root>Kena kassapa dhīrassa, </span><br><p id=ja480:13.4><span class=root>dassanaṁ abhikaṅkhasi”. </span><br><p id=ja480:14.1><span class=root>“Nayaṁ nayati medhāvī, </span><br><p id=ja480:14.2><span class=root>adhurāyaṁ na yuñjati; </span><br><p id=ja480:14.3><span class=root>Sunayo seyyaso hoti, </span><br><p id=ja480:14.4><span class=root>sammā vutto na kuppati; </span><br><p id=ja480:14.5><span class=root>Vinayaṁ so pajānāti, </span><br><p id=ja480:14.6><span class=root>sādhu tena samāgamo”. </span><br><p id=ja480:15.1><span class=root>“Etasmiṁ te sulapite, </span><br><p id=ja480:15.2><span class=root>patirūpe subhāsite; </span><br><p id=ja480:15.3><span class=root>Varaṁ kassapa te dammi, </span><br><p id=ja480:15.4><span class=root>yaṁ kiñci manasicchasi”. </span><br><p id=ja480:16.1><span class=root>“Varañce me ado sakka, </span><br><p id=ja480:16.2><span class=root>sabbabhūtānamissara; </span><br><p id=ja480:16.3><span class=root>Tato ratyā vivasāne, </span><br><p id=ja480:16.4><span class=root>sūriyuggamanaṁ pati; </span><br><p id=ja480:16.5><span class=root>Dibbā bhakkhā pātubhaveyyuṁ, </span><br><p id=ja480:16.6><span class=root>sīlavanto ca yācakā. </span><br><p id=ja480:17.1><span class=root>Dadato me na khīyetha, </span><br><p id=ja480:17.2><span class=root>datvā nānutapeyyahaṁ; </span><br><p id=ja480:17.3><span class=root>Dadaṁ cittaṁ pasādeyyaṁ, </span><br><p id=ja480:17.4><span class=root>etaṁ sakka varaṁ vare”. </span><br><p id=ja480:18.1><span class=root>“Etasmiṁ te sulapite, </span><br><p id=ja480:18.2><span class=root>patirūpe subhāsite; </span><br><p id=ja480:18.3><span class=root>Varaṁ kassapa te dammi, </span><br><p id=ja480:18.4><span class=root>yaṁ kiñci manasicchasi”. </span><br><p id=ja480:19.1><span class=root>“Varañce me ado sakka, </span><br><p id=ja480:19.2><span class=root>sabbabhūtānamissara; </span><br><p id=ja480:19.3><span class=root>Na maṁ puna upeyyāsi, </span><br><p id=ja480:19.4><span class=root>etaṁ sakka varaṁ vare”. </span><br><p id=ja480:20.1><span class=root>“Bahūhi vatacariyāhi, </span><br><p id=ja480:20.2><span class=root>narā ca atha nāriyo; </span><br><p id=ja480:20.3><span class=root>Dassanaṁ abhikaṅkhanti, </span><br><p id=ja480:20.4><span class=root>kiṁ nu me dassane bhayaṁ”. </span><br><p id=ja480:21.1><span class=root>“Taṁ tādisaṁ devavaṇṇaṁ, </span><br><p id=ja480:21.2><span class=root>sabbakāmasamiddhinaṁ; </span><br><p id=ja480:21.3><span class=root>Disvā tapo pamajjeyyaṁ, </span><br><p id=ja480:21.4><span class=root>etaṁ te dassane bhayan”ti. </span><br><p id=ja480:22.1><span class=root>Akittijātakaṁ sattamaṁ. </span><br></main><footer class="container footer"><small><a href=/about/>Contact info</a></small></footer>