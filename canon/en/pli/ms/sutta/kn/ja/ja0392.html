<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0391.html>Previous</a><a href=/canon/en/pli/ms/sutta/kn/ja/ja0393.html>Next</a></div><p id=ja392:0.1><span class=root>Jātaka </span><br><p id=ja392:0.2><span class=root>Chakkanipāta </span><br><p id=ja392:0.3><span class=root>Kharaputtavagga </span><br><p id=ja392:0.4><span class="root big-bold">7. Siṅghapupphajātaka </span><br><p id=ja392:1.1><span class=root>“Yametaṁ vārijaṁ pupphaṁ, </span><br><p id=ja392:1.2><span class=root>Adinnaṁ upasiṅghasi; </span><br><p id=ja392:1.3><span class=root>Ekaṅgametaṁ theyyānaṁ, </span><br><p id=ja392:1.4><span class=root>Gandhathenosi mārisa”. </span><br><p id=ja392:2.1><span class=root>“Na harāmi na bhañjāmi, </span><br><p id=ja392:2.2><span class=root>ārā siṅghāmi vārijaṁ; </span><br><p id=ja392:2.3><span class=root>Atha kena nu vaṇṇena, </span><br><p id=ja392:2.4><span class=root>gandhathenoti vuccati. </span><br><p id=ja392:3.1><span class=root>Yoyaṁ bhisāni khaṇati, </span><br><p id=ja392:3.2><span class=root>puṇḍarīkāni bhañjati; </span><br><p id=ja392:3.3><span class=root>Evaṁ ākiṇṇakammanto, </span><br><p id=ja392:3.4><span class=root>kasmā eso na vuccati”. </span><br><p id=ja392:4.1><span class=root>“Ākiṇṇaluddo puriso, </span><br><p id=ja392:4.2><span class=root>dhāticelaṁva makkhito; </span><br><p id=ja392:4.3><span class=root>Tasmiṁ me vacanaṁ natthi, </span><br><p id=ja392:4.4><span class=root>tañcārahāmi vattave. </span><br><p id=ja392:5.1><span class=root>Anaṅgaṇassa posassa, </span><br><p id=ja392:5.2><span class=root>niccaṁ sucigavesino; </span><br><p id=ja392:5.3><span class=root>Vālaggamattaṁ pāpassa, </span><br><p id=ja392:5.4><span class=root>abbhāmattaṁva khāyati”. </span><br><p id=ja392:6.1><span class=root>“Addhā maṁ yakkha jānāsi, </span><br><p id=ja392:6.2><span class=root>atho maṁ anukampasi; </span><br><p id=ja392:6.3><span class=root>Punapi yakkha vajjāsi, </span><br><p id=ja392:6.4><span class=root>yadā passasi edisaṁ”. </span><br><p id=ja392:7.1><span class=root>“Neva taṁ upajīvāmi, </span><br><p id=ja392:7.2><span class=root>napi te bhatakāmhase; </span><br><p id=ja392:7.3><span class=root>Tvameva bhikkhu jāneyya, </span><br><p id=ja392:7.4><span class=root>yena gaccheyya suggatin”ti. </span><br><p id=ja392:8.1><span class=root>Siṅghapupphajātakaṁ sattamaṁ. </span><br></main><footer class="container footer"><small><a href=/about/>Contact info</a></small></footer>