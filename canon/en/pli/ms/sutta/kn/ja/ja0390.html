<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0389.html>Previous</a><a href=/canon/en/pli/ms/sutta/kn/ja/ja0391.html>Next</a></div><p id=ja390:0.1><span class=root>Jātaka </span><br><p id=ja390:0.2><span class=root>Chakkanipāta </span><br><p id=ja390:0.3><span class=root>Kharaputtavagga </span><br><p id=ja390:0.4><span class="root big-bold">5. Mayhakajātaka </span><br><p id=ja390:1.1><span class=root>“Sakuṇo mayhako nāma, </span><br><p id=ja390:1.2><span class=root>girisānudarīcaro; </span><br><p id=ja390:1.3><span class=root>Pakkaṁ pipphalimāruyha, </span><br><p id=ja390:1.4><span class=root>mayhaṁ mayhanti kandati. </span><br><p id=ja390:2.1><span class=root>Tassevaṁ vilapantassa, </span><br><p id=ja390:2.2><span class=root>dijasaṅghā samāgatā; </span><br><p id=ja390:2.3><span class=root>Bhutvāna pipphaliṁ yanti, </span><br><p id=ja390:2.4><span class=root>vilapatveva so dijo. </span><br><p id=ja390:3.1><span class=root>Evameva idhekacco, </span><br><p id=ja390:3.2><span class=root>saṅgharitvā bahuṁ dhanaṁ; </span><br><p id=ja390:3.3><span class=root>Nevattano na ñātīnaṁ, </span><br><p id=ja390:3.4><span class=root>yathodhiṁ paṭipajjati. </span><br><p id=ja390:4.1><span class=root>Na so acchādanaṁ bhattaṁ, </span><br><p id=ja390:4.2><span class=root>na mālaṁ na vilepanaṁ; </span><br><p id=ja390:4.3><span class=root>Anubhoti sakiṁ kiñci, </span><br><p id=ja390:4.4><span class=root>na saṅgaṇhāti ñātake. </span><br><p id=ja390:5.1><span class=root>Tassevaṁ vilapantassa, </span><br><p id=ja390:5.2><span class=root>mayhaṁ mayhanti rakkhato; </span><br><p id=ja390:5.3><span class=root>Rājāno atha vā corā, </span><br><p id=ja390:5.4><span class=root>dāyādā ye va appiyā; </span><br><p id=ja390:5.5><span class=root>Dhanamādāya gacchanti, </span><br><p id=ja390:5.6><span class=root>vilapatveva so naro. </span><br><p id=ja390:6.1><span class=root>Dhīro bhoge adhigamma, </span><br><p id=ja390:6.2><span class=root>saṅgaṇhāti ca ñātake; </span><br><p id=ja390:6.3><span class=root>Tena so kittiṁ pappoti, </span><br><p id=ja390:6.4><span class=root>pecca sagge pamodatī”ti. </span><br><p id=ja390:7.1><span class=root>Mayhakajātakaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>