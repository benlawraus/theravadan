<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0350.html>Previous</a><a href=/canon/en/pli/ms/sutta/kn/ja/ja0352.html>Next</a></div><p id=ja351:0.1><span class=root>Jātaka </span><br><p id=ja351:0.2><span class=root>Pañcakanipāta </span><br><p id=ja351:0.3><span class=root>Maṇikuṇḍalavagga </span><br><p id=ja351:0.4><span class="root big-bold">1. Maṇikuṇḍalajātaka </span><br><p id=ja351:1.1><span class=root>“Jīno rathassaṁ maṇikuṇḍale ca, </span><br><p id=ja351:1.2><span class=root>Putte ca dāre ca tatheva jīno; </span><br><p id=ja351:1.3><span class=root>Sabbesu bhogesu asesakesu, </span><br><p id=ja351:1.4><span class=root>Kasmā na santappasi sokakāle”. </span><br><p id=ja351:2.1><span class=root>“Pubbeva maccaṁ vijahanti bhogā, </span><br><p id=ja351:2.2><span class=root>Macco vā te pubbataraṁ jahāti; </span><br><p id=ja351:2.3><span class=root>Asassatā bhogino kāmakāmi, </span><br><p id=ja351:2.4><span class=root>Tasmā na socāmahaṁ sokakāle. </span><br><p id=ja351:3.1><span class=root>Udeti āpūrati veti cando, </span><br><p id=ja351:3.2><span class=root>Atthaṁ tapetvāna paleti sūriyo; </span><br><p id=ja351:3.3><span class=root>Viditā mayā sattuka lokadhammā, </span><br><p id=ja351:3.4><span class=root>Tasmā na socāmahaṁ sokakāle”. </span><br><p id=ja351:4.1><span class=root>“Alaso gihī kāmabhogī na sādhu, </span><br><p id=ja351:4.2><span class=root>Asaññato pabbajito na sādhu; </span><br><p id=ja351:4.3><span class=root>Rājā na sādhu anisammakārī, </span><br><p id=ja351:4.4><span class=root>Yo paṇḍito kodhano taṁ na sādhu. </span><br><p id=ja351:5.1><span class=root>Nisamma khattiyo kayirā, </span><br><p id=ja351:5.2><span class=root>nānisamma disampati; </span><br><p id=ja351:5.3><span class=root>Nisammakārino rāja, </span><br><p id=ja351:5.4><span class=root>yaso kitti ca vaḍḍhatī”ti. </span><br><p id=ja351:6.1><span class=root>Maṇikuṇḍalajātakaṁ paṭhamaṁ. </span><br></main><footer class="container footer"><small><a href=/about>Contact info</a></small></footer>