<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0437.html>Previous</a><a href=/canon/en/pli/ms/sutta/kn/ja/ja0439.html>Next</a></div><p id=ja438:0.1><span class=root>Jātaka </span><br><p id=ja438:0.2><span class=root>Navakanipāta </span><br><p id=ja438:0.3><span class=root>Gijjhavagga </span><br><p id=ja438:0.4><span class="root big-bold">12. Daddarajātaka </span><br><p id=ja438:1.1><span class=root>“Yo te puttake akhādi, </span><br><p id=ja438:1.2><span class=root>dinnabhatto adūsake; </span><br><p id=ja438:1.3><span class=root>Tasmiṁ dāṭhaṁ nipātehi, </span><br><p id=ja438:1.4><span class=root>mā te muccittha jīvato”. </span><br><p id=ja438:2.1><span class=root>“Ākiṇṇaluddo puriso, </span><br><p id=ja438:2.2><span class=root>dhāticelaṁva makkhito; </span><br><p id=ja438:2.3><span class=root>Padesaṁ taṁ na passāmi, </span><br><p id=ja438:2.4><span class=root>yattha dāṭhaṁ nipātaye. </span><br><p id=ja438:3.1><span class=root>Akataññussa posassa, </span><br><p id=ja438:3.2><span class=root>niccaṁ vivaradassino; </span><br><p id=ja438:3.3><span class=root>Sabbañce pathaviṁ dajjā, </span><br><p id=ja438:3.4><span class=root>neva naṁ abhirādhaye”. </span><br><p id=ja438:4.1><span class=root>“Kiṁ nu subāhu taramānarūpo, </span><br><p id=ja438:4.2><span class=root>Paccāgatosi saha māṇavena; </span><br><p id=ja438:4.3><span class=root>Kiṁ kiccamatthaṁ idhamatthi tuyhaṁ, </span><br><p id=ja438:4.4><span class=root>Akkhāhi me pucchito etamatthaṁ”. </span><br><p id=ja438:5.1><span class=root>“Yo te sakhā daddaro sādhurūpo, </span><br><p id=ja438:5.2><span class=root>Tassa vadhaṁ parisaṅkāmi ajja; </span><br><p id=ja438:5.3><span class=root>Purisassa kammāyatanāni sutvā, </span><br><p id=ja438:5.4><span class=root>Nāhaṁ sukhiṁ daddaraṁ ajja maññe”. </span><br><p id=ja438:6.1><span class=root>“Kānissa kammāyatanāni assu, </span><br><p id=ja438:6.2><span class=root>Purisassa vuttisamodhānatāya; </span><br><p id=ja438:6.3><span class=root>Kaṁ vā paṭiññaṁ purisassa sutvā, </span><br><p id=ja438:6.4><span class=root>Parisaṅkasi daddaraṁ māṇavena”. </span><br><p id=ja438:7.1><span class=root>“Ciṇṇā kaliṅgā caritā vaṇijjā, </span><br><p id=ja438:7.2><span class=root>Vettācaro saṅkupathopi ciṇṇo; </span><br><p id=ja438:7.3><span class=root>Naṭehi ciṇṇaṁ saha vākurehi, </span><br><p id=ja438:7.4><span class=root>Daṇḍena yuddhampi samajjamajjhe. </span><br><p id=ja438:8.1><span class=root>Baddhā kulīkā mitamāḷhakena, </span><br><p id=ja438:8.2><span class=root>Akkhā jitā saṁyamo abbhatīto; </span><br><p id=ja438:8.3><span class=root>Abbāhitaṁ pubbakaṁ aḍḍharattaṁ, </span><br><p id=ja438:8.4><span class=root>Hatthā daḍḍhā piṇḍapaṭiggahena. </span><br><p id=ja438:9.1><span class=root>Tānissa kammāyatanāni assu, </span><br><p id=ja438:9.2><span class=root>Purisassa vuttisamodhānatāya; </span><br><p id=ja438:9.3><span class=root>Yathā ayaṁ dissati lomapiṇḍo, </span><br><p id=ja438:9.4><span class=root>Gāvo hatā kiṁ pana daddarassā”ti. </span><br><p id=ja438:10.1><span class=root>Daddarajātakaṁ dvādasamaṁ. </span><br><p id=ja438:11.1><span class=root>Navakanipātaṁ niṭṭhitaṁ. </span><br><p id=ja438:12.1><span class=root>Tassuddānaṁ </span><br><p id=ja438:13.1><span class=root>Varagijjha samajjana haṁsavaro, </span><br><p id=ja438:13.2><span class=root>Nidhisavhaya hārita pāṭaliko; </span><br><p id=ja438:13.3><span class=root>Ajarāmara dhaṅka titikkha kuto, </span><br><p id=ja438:13.4><span class=root>Atha dvādasa pekkhana daddaribhīti. </span><br></main><footer class="container footer"><small><a href=/about/>Contact info</a></small></footer>