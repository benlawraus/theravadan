<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0406.html>Previous</a><a href=/canon/en/pli/ms/sutta/kn/ja/ja0408.html>Next</a></div><p id=ja407:0.1><span class=root>Jātaka </span><br><p id=ja407:0.2><span class=root>Sattakanipāta </span><br><p id=ja407:0.3><span class=root>Gandhāravagga </span><br><p id=ja407:0.4><span class="root big-bold">2. Mahākapijātaka </span><br><p id=ja407:1.1><span class=root>“Attānaṁ saṅkamaṁ katvā, </span><br><p id=ja407:1.2><span class=root>Yo sotthiṁ samatārayi; </span><br><p id=ja407:1.3><span class=root>Kiṁ tvaṁ tesaṁ kime tuyhaṁ, </span><br><p id=ja407:1.4><span class=root>Honti ete mahākapi”. </span><br><p id=ja407:2.1><span class=root>“Rājāhaṁ issaro tesaṁ, </span><br><p id=ja407:2.2><span class=root>yūthassa parihārako; </span><br><p id=ja407:2.3><span class=root>Tesaṁ sokaparetānaṁ, </span><br><p id=ja407:2.4><span class=root>bhītānaṁ te arindama. </span><br><p id=ja407:3.1><span class=root>Ullaṅghayitvā attānaṁ, </span><br><p id=ja407:3.2><span class=root>vissaṭṭhadhanuno sataṁ; </span><br><p id=ja407:3.3><span class=root>Tato aparapādesu, </span><br><p id=ja407:3.4><span class=root>daḷhaṁ bandhaṁ latāguṇaṁ. </span><br><p id=ja407:4.1><span class=root>Chinnabbhamiva vātena, </span><br><p id=ja407:4.2><span class=root>Nuṇṇo rukkhaṁ upāgamiṁ; </span><br><p id=ja407:4.3><span class=root>Sohaṁ appabhavaṁ tattha, </span><br><p id=ja407:4.4><span class=root>Sākhaṁ hatthehi aggahiṁ. </span><br><p id=ja407:5.1><span class=root>Taṁ maṁ viyāyataṁ santaṁ, </span><br><p id=ja407:5.2><span class=root>sākhāya ca latāya ca; </span><br><p id=ja407:5.3><span class=root>Samanukkamantā pādehi, </span><br><p id=ja407:5.4><span class=root>sotthiṁ sākhāmigā gatā. </span><br><p id=ja407:6.1><span class=root>Taṁ maṁ na tapate bandho, </span><br><p id=ja407:6.2><span class=root>mato me na tapessati; </span><br><p id=ja407:6.3><span class=root>Sukhamāharitaṁ tesaṁ, </span><br><p id=ja407:6.4><span class=root>yesaṁ rajjamakārayiṁ. </span><br><p id=ja407:7.1><span class=root>Esā te upamā rāja, </span><br><p id=ja407:7.2><span class=root>taṁ suṇohi arindama; </span><br><p id=ja407:7.3><span class=root>Raññā raṭṭhassa yoggassa, </span><br><p id=ja407:7.4><span class=root>balassa nigamassa ca; </span><br><p id=ja407:7.5><span class=root>Sabbesaṁ sukhameṭṭhabbaṁ, </span><br><p id=ja407:7.6><span class=root>khattiyena pajānatā”ti. </span><br><p id=ja407:8.1><span class=root>Mahākapijātakaṁ dutiyaṁ. </span><br></main><footer class="container footer"><small><a href=/about>Contact info</a></small></footer>