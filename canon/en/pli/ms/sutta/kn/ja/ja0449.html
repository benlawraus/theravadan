<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0448.html>Previous</a><a href=/canon/en/pli/ms/sutta/kn/ja/ja0450.html>Next</a></div><p id=ja449:0.1><span class=root>Jātaka </span><br><p id=ja449:0.2><span class=root>Dasakanipāta </span><br><p id=ja449:0.3><span class=root>Catudvāravagga </span><br><p id=ja449:0.4><span class="root big-bold">11. Maṭṭhakuṇḍalījātaka </span><br><p id=ja449:1.1><span class=root>“Alaṅkato maṭṭhakuṇḍalī, </span><br><p id=ja449:1.2><span class=root>Māladhārī haricandanussado; </span><br><p id=ja449:1.3><span class=root>Bāhā paggayha kandasi, </span><br><p id=ja449:1.4><span class=root>Vanamajjhe kiṁ dukkhito tuvaṁ”. </span><br><p id=ja449:2.1><span class=root>“Sovaṇṇamayo pabhassaro, </span><br><p id=ja449:2.2><span class=root>Uppanno rathapañjaro mama; </span><br><p id=ja449:2.3><span class=root>Tassa cakkayugaṁ na vindāmi, </span><br><p id=ja449:2.4><span class=root>Tena dukkhena jahāmi jīvitaṁ”. </span><br><p id=ja449:3.1><span class=root>“Sovaṇṇamayaṁ maṇīmayaṁ, </span><br><p id=ja449:3.2><span class=root>Lohamayaṁ atha rūpiyāmayaṁ; </span><br><p id=ja449:3.3><span class=root>Pāvada rathaṁ karissāmi te, </span><br><p id=ja449:3.4><span class=root>Cakkayugaṁ paṭipādayāmi taṁ”. </span><br><p id=ja449:4.1><span class=root>“So māṇavo tassa pāvadi, </span><br><p id=ja449:4.2><span class=root>Candasūriyā ubhayettha bhātaro; </span><br><p id=ja449:4.3><span class=root>Sovaṇṇamayo ratho mama, </span><br><p id=ja449:4.4><span class=root>Tena cakkayugena sobhati”. </span><br><p id=ja449:5.1><span class=root>“Bālo kho tvaṁsi māṇava, </span><br><p id=ja449:5.2><span class=root>Yo tvaṁ patthayase apatthiyaṁ; </span><br><p id=ja449:5.3><span class=root>Maññāmi tuvaṁ marissasi, </span><br><p id=ja449:5.4><span class=root>Na hi tvaṁ lacchasi candasūriye”. </span><br><p id=ja449:6.1><span class=root>“Gamanāgamanampi dissati, </span><br><p id=ja449:6.2><span class=root>Vaṇṇadhātu ubhayettha vīthiyo; </span><br><p id=ja449:6.3><span class=root>Peto pana neva dissati, </span><br><p id=ja449:6.4><span class=root>Ko nu kho kandataṁ bālyataro”. </span><br><p id=ja449:7.1><span class=root>“Saccaṁ kho vadesi māṇava, </span><br><p id=ja449:7.2><span class=root>Ahameva kandataṁ bālyataro; </span><br><p id=ja449:7.3><span class=root>Candaṁ viya dārako rudaṁ, </span><br><p id=ja449:7.4><span class=root>Petaṁ kālakatābhipatthaye. </span><br><p id=ja449:8.1><span class=root>Ādittaṁ vata maṁ santaṁ, </span><br><p id=ja449:8.2><span class=root>ghatasittaṁva pāvakaṁ; </span><br><p id=ja449:8.3><span class=root>Vārinā viya osiñcaṁ, </span><br><p id=ja449:8.4><span class=root>sabbaṁ nibbāpaye daraṁ. </span><br><p id=ja449:9.1><span class=root>Abbahī vata me sallaṁ, </span><br><p id=ja449:9.2><span class=root>yamāsi hadayassitaṁ; </span><br><p id=ja449:9.3><span class=root>Yo me sokaparetassa, </span><br><p id=ja449:9.4><span class=root>puttasokaṁ apānudi. </span><br><p id=ja449:10.1><span class=root>Sohaṁ abbūḷhasallosmi, </span><br><p id=ja449:10.2><span class=root>vītasoko anāvilo; </span><br><p id=ja449:10.3><span class=root>Na socāmi na rodāmi, </span><br><p id=ja449:10.4><span class=root>tava sutvāna māṇavā”ti. </span><br><p id=ja449:11.1><span class=root>Maṭṭhakuṇḍalījātakaṁ ekādasamaṁ. </span><br></main><footer class="container footer"><small><a href=/about/>Contact info</a></small></footer>