<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0415.html>Previous</a><a href=/canon/en/pli/ms/sutta/kn/ja/ja0417.html>Next</a></div><p><div class=verse-container id=ja416:0.1><span>Jātaka </span></div><p><div class=verse-container id=ja416:0.2><span>Sattakanipāta </span></div><p><div class=verse-container id=ja416:0.3><span>Gandhāravagga </span></div><p><div class=verse-container id=ja416:0.4><span class=big-bold>11. Parantapajātaka </span></div><p><div class=verse-container id=ja416:1.1><span>“Āgamissati me pāpaṁ, </span></div><p><div class=verse-container id=ja416:1.2><span>āgamissati me bhayaṁ; </span></div><p><div class=verse-container id=ja416:1.3><span>Tadā hi calitā sākhā, </span></div><p><div class=verse-container id=ja416:1.4><span>manussena migena vā”. </span></div><p><div class=verse-container id=ja416:2.1><span>“Bhīruyā nūna me kāmo, </span></div><p><div class=verse-container id=ja416:2.2><span>avidūre vasantiyā; </span></div><p><div class=verse-container id=ja416:2.3><span>Karissati kisaṁ paṇḍuṁ, </span></div><p><div class=verse-container id=ja416:2.4><span>sāva sākhā parantapaṁ. </span></div><p><div class=verse-container id=ja416:3.1><span>Socayissati maṁ kantā, </span></div><p><div class=verse-container id=ja416:3.2><span>gāme vasamaninditā; </span></div><p><div class=verse-container id=ja416:3.3><span>Karissati kisaṁ paṇḍuṁ, </span></div><p><div class=verse-container id=ja416:3.4><span>sāva sākhā parantapaṁ. </span></div><p><div class=verse-container id=ja416:4.1><span>Tayā maṁ asitāpaṅgi, </span></div><p><div class=verse-container id=ja416:4.2><span>sitāni bhaṇitāni ca; </span></div><p><div class=verse-container id=ja416:4.3><span>Kisaṁ paṇḍuṁ karissanti, </span></div><p><div class=verse-container id=ja416:4.4><span>sāva sākhā parantapaṁ”. </span></div><p><div class=verse-container id=ja416:5.1><span>“Agamā nūna so saddo, </span></div><p><div class=verse-container id=ja416:5.2><span>asaṁsi nūna so tava; </span></div><p><div class=verse-container id=ja416:5.3><span>Akkhātaṁ nūna taṁ tena, </span></div><p><div class=verse-container id=ja416:5.4><span>yo taṁ sākhamakampayi. </span></div><p><div class=verse-container id=ja416:6.1><span>Idaṁ kho taṁ samāgamma, </span></div><p><div class=verse-container id=ja416:6.2><span>mama bālassa cintitaṁ; </span></div><p><div class=verse-container id=ja416:6.3><span>Tadā hi calitā sākhā, </span></div><p><div class=verse-container id=ja416:6.4><span>manussena migena vā”. </span></div><p><div class=verse-container id=ja416:7.1><span>“Tatheva tvaṁ avedesi, </span></div><p><div class=verse-container id=ja416:7.2><span>Avañci pitaraṁ mama; </span></div><p><div class=verse-container id=ja416:7.3><span>Hantvā sākhāhi chādento, </span></div><p><div class=verse-container id=ja416:7.4><span>Āgamissati me bhayan”ti. </span></div><p><div class=verse-container id=ja416:8.1><span>Parantapajātakaṁ ekādasamaṁ. </span></div><p><div class=verse-container id=ja416:8.2><span>Gandhāravaggo dutiyo. </span></div><p><div class=verse-container id=ja416:9.1><span>Tassuddānaṁ </span></div><p><div class=verse-container id=ja416:10.1><span>Varagāma mahākapi bhaggava ca, </span></div><p><div class=verse-container id=ja416:10.2><span>Daḷhadhamma sakuñjara kesavaro; </span></div><p><div class=verse-container id=ja416:10.3><span>Urago vidhuro puna jāgarataṁ, </span></div><p><div class=verse-container id=ja416:10.4><span>Atha kosalādhipa parantapa cāti. </span></div><p><div class=verse-container id=ja416:11.1><span>Atha vagguddānaṁ </span></div><p><div class=verse-container id=ja416:12.1><span>Atha sattanipātamhi, </span></div><p><div class=verse-container id=ja416:12.2><span>vaggaṁ me bhaṇato suṇa; </span></div><p><div class=verse-container id=ja416:12.3><span>Kukku ca puna gandhāro, </span></div><p><div class=verse-container id=ja416:12.4><span>dveva vuttā mahesināti. </span></div><p><div class=verse-container id=ja416:13.1><span>Sattakanipātaṁ niṭṭhitaṁ. </span></div><div class=flex-between><a href=/canon/en/pli/ms/sutta/kn/ja/ja0415.html>Previous</a><a href=/canon/en/pli/ms/sutta/kn/ja/ja0417.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>