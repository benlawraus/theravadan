<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0415.html>Previous</a><a href=/canon/en/pli/ms/sutta/kn/ja/ja0417.html>Next</a></div><p id=ja416:0.1><span class=root>Jātaka </span><br><p id=ja416:0.2><span class=root>Sattakanipāta </span><br><p id=ja416:0.3><span class=root>Gandhāravagga </span><br><p id=ja416:0.4><span class="root big-bold">11. Parantapajātaka </span><br><p id=ja416:1.1><span class=root>“Āgamissati me pāpaṁ, </span><br><p id=ja416:1.2><span class=root>āgamissati me bhayaṁ; </span><br><p id=ja416:1.3><span class=root>Tadā hi calitā sākhā, </span><br><p id=ja416:1.4><span class=root>manussena migena vā”. </span><br><p id=ja416:2.1><span class=root>“Bhīruyā nūna me kāmo, </span><br><p id=ja416:2.2><span class=root>avidūre vasantiyā; </span><br><p id=ja416:2.3><span class=root>Karissati kisaṁ paṇḍuṁ, </span><br><p id=ja416:2.4><span class=root>sāva sākhā parantapaṁ. </span><br><p id=ja416:3.1><span class=root>Socayissati maṁ kantā, </span><br><p id=ja416:3.2><span class=root>gāme vasamaninditā; </span><br><p id=ja416:3.3><span class=root>Karissati kisaṁ paṇḍuṁ, </span><br><p id=ja416:3.4><span class=root>sāva sākhā parantapaṁ. </span><br><p id=ja416:4.1><span class=root>Tayā maṁ asitāpaṅgi, </span><br><p id=ja416:4.2><span class=root>sitāni bhaṇitāni ca; </span><br><p id=ja416:4.3><span class=root>Kisaṁ paṇḍuṁ karissanti, </span><br><p id=ja416:4.4><span class=root>sāva sākhā parantapaṁ”. </span><br><p id=ja416:5.1><span class=root>“Agamā nūna so saddo, </span><br><p id=ja416:5.2><span class=root>asaṁsi nūna so tava; </span><br><p id=ja416:5.3><span class=root>Akkhātaṁ nūna taṁ tena, </span><br><p id=ja416:5.4><span class=root>yo taṁ sākhamakampayi. </span><br><p id=ja416:6.1><span class=root>Idaṁ kho taṁ samāgamma, </span><br><p id=ja416:6.2><span class=root>mama bālassa cintitaṁ; </span><br><p id=ja416:6.3><span class=root>Tadā hi calitā sākhā, </span><br><p id=ja416:6.4><span class=root>manussena migena vā”. </span><br><p id=ja416:7.1><span class=root>“Tatheva tvaṁ avedesi, </span><br><p id=ja416:7.2><span class=root>Avañci pitaraṁ mama; </span><br><p id=ja416:7.3><span class=root>Hantvā sākhāhi chādento, </span><br><p id=ja416:7.4><span class=root>Āgamissati me bhayan”ti. </span><br><p id=ja416:8.1><span class=root>Parantapajātakaṁ ekādasamaṁ. </span><br><p id=ja416:8.2><span class=root>Gandhāravaggo dutiyo. </span><br><p id=ja416:9.1><span class=root>Tassuddānaṁ </span><br><p id=ja416:10.1><span class=root>Varagāma mahākapi bhaggava ca, </span><br><p id=ja416:10.2><span class=root>Daḷhadhamma sakuñjara kesavaro; </span><br><p id=ja416:10.3><span class=root>Urago vidhuro puna jāgarataṁ, </span><br><p id=ja416:10.4><span class=root>Atha kosalādhipa parantapa cāti. </span><br><p id=ja416:11.1><span class=root>Atha vagguddānaṁ </span><br><p id=ja416:12.1><span class=root>Atha sattanipātamhi, </span><br><p id=ja416:12.2><span class=root>vaggaṁ me bhaṇato suṇa; </span><br><p id=ja416:12.3><span class=root>Kukku ca puna gandhāro, </span><br><p id=ja416:12.4><span class=root>dveva vuttā mahesināti. </span><br><p id=ja416:13.1><span class=root>Sattakanipātaṁ niṭṭhitaṁ. </span><br></main><footer class="container footer"><small><a href=/about/>Contact info</a></small></footer>