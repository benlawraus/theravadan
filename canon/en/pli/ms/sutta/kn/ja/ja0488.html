<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0487.html>Previous</a><a href=/canon/en/pli/ms/sutta/kn/ja/ja0489.html>Next</a></div><p><div class=verse-container id=ja488:0.1><span>Jātaka </span></div><p><div class=verse-container id=ja488:0.2><span>Pakiṇṇakanipāta </span></div><p><div class=verse-container id=ja488:0.3><span>Sālikedāravagga </span></div><p><div class=verse-container id=ja488:0.4><span class=big-bold>5. Bhisajātaka </span></div><p><div class=verse-container id=ja488:1.1><span>“Assaṁ gavaṁ rajataṁ jātarūpaṁ, </span></div><p><div class=verse-container id=ja488:1.2><span>Bhariyañca so idha labhataṁ manāpaṁ; </span></div><p><div class=verse-container id=ja488:1.3><span>Puttehi dārehi samaṅgi hotu, </span></div><p><div class=verse-container id=ja488:1.4><span>Bhisāni te brāhmaṇa yo ahāsi”. </span></div><p><div class=verse-container id=ja488:2.1><span>“Mālañca so kāsikacandanañca, </span></div><p><div class=verse-container id=ja488:2.2><span>Dhāretu puttassa bahū bhavantu; </span></div><p><div class=verse-container id=ja488:2.3><span>Kāmesu tibbaṁ kurutaṁ apekkhaṁ, </span></div><p><div class=verse-container id=ja488:2.4><span>Bhisāni te brāhmaṇa yo ahāsi”. </span></div><p><div class=verse-container id=ja488:3.1><span>“Pahūtadhañño kasimā yasassī, </span></div><p><div class=verse-container id=ja488:3.2><span>Putte gihī dhanimā sabbakāme; </span></div><p><div class=verse-container id=ja488:3.3><span>Vayaṁ apassaṁ gharamāvasātu, </span></div><p><div class=verse-container id=ja488:3.4><span>Bhisāni te brāhmaṇa yo ahāsi. </span></div><p><div class=verse-container id=ja488:4.1><span>So khattiyo hotu pasayhakārī, </span></div><p><div class=verse-container id=ja488:4.2><span>Rājābhirājā balavā yasassī; </span></div><p><div class=verse-container id=ja488:4.3><span>Sa cāturantaṁ mahimāvasātu, </span></div><p><div class=verse-container id=ja488:4.4><span>Bhisāni te brāhmaṇa yo ahāsi. </span></div><p><div class=verse-container id=ja488:5.1><span>So brāhmaṇo hotu avītarāgo, </span></div><p><div class=verse-container id=ja488:5.2><span>Muhuttanakkhattapathesu yutto; </span></div><p><div class=verse-container id=ja488:5.3><span>Pūjetu naṁ raṭṭhapatī yasassī, </span></div><p><div class=verse-container id=ja488:5.4><span>Bhisāni te brāhmaṇa yo ahāsi. </span></div><p><div class=verse-container id=ja488:6.1><span>Ajjhāyakaṁ sabbasamantavedaṁ, </span></div><p><div class=verse-container id=ja488:6.2><span>Tapassīnaṁ maññatu sabbaloko; </span></div><p><div class=verse-container id=ja488:6.3><span>Pūjentu naṁ jānapadā samecca, </span></div><p><div class=verse-container id=ja488:6.4><span>Bhisāni te brāhmaṇa yo ahāsi. </span></div><p><div class=verse-container id=ja488:7.1><span>Catussadaṁ gāmavaraṁ samiddhaṁ, </span></div><p><div class=verse-container id=ja488:7.2><span>Dinnañhi so bhuñjatu vāsavena; </span></div><p><div class=verse-container id=ja488:7.3><span>Avītarāgo maraṇaṁ upetu, </span></div><p><div class=verse-container id=ja488:7.4><span>Bhisāni te brāhmaṇa yo ahāsi. </span></div><p><div class=verse-container id=ja488:8.1><span>So gāmaṇī hotu sahāyamajjhe, </span></div><p><div class=verse-container id=ja488:8.2><span>Naccehi gītehi pamodamāno; </span></div><p><div class=verse-container id=ja488:8.3><span>So rājato byasana mālattha kiñci, </span></div><p><div class=verse-container id=ja488:8.4><span>Bhisāni te brāhmaṇa yo ahāsi. </span></div><p><div class=verse-container id=ja488:9.1><span>Yaṁ ekarājā pathaviṁ vijetvā, </span></div><p><div class=verse-container id=ja488:9.2><span>Itthīsahassāna ṭhapetu aggaṁ; </span></div><p><div class=verse-container id=ja488:9.3><span>Sīmantinīnaṁ pavarā bhavātu, </span></div><p><div class=verse-container id=ja488:9.4><span>Bhisāni te brāhmaṇa yā ahāsi. </span></div><p><div class=verse-container id=ja488:10.1><span>Isīnañhi sā sabbasamāgatānaṁ, </span></div><p><div class=verse-container id=ja488:10.2><span>Bhuñjeyya sāduṁ avikampamānā; </span></div><p><div class=verse-container id=ja488:10.3><span>Carātu lābhena vikatthamānā, </span></div><p><div class=verse-container id=ja488:10.4><span>Bhisāni te brāhmaṇa yā ahāsi. </span></div><p><div class=verse-container id=ja488:11.1><span>Āvāsiko hotu mahāvihāre, </span></div><p><div class=verse-container id=ja488:11.2><span>Navakammiko hotu gajaṅgalāyaṁ; </span></div><p><div class=verse-container id=ja488:11.3><span>Ālokasandhiṁ divasaṁ karotu, </span></div><p><div class=verse-container id=ja488:11.4><span>Bhisāni te brāhmaṇa yo ahāsi. </span></div><p><div class=verse-container id=ja488:12.1><span>So bajjhatū pāsasatehi chabbhi, </span></div><p><div class=verse-container id=ja488:12.2><span>Rammā vanā niyyatu rājadhāniṁ; </span></div><p><div class=verse-container id=ja488:12.3><span>Tuttehi so haññatu pācanehi, </span></div><p><div class=verse-container id=ja488:12.4><span>Bhisāni te brāhmaṇa yo ahāsi. </span></div><p><div class=verse-container id=ja488:13.1><span>Alakkamālī tipukaṇṇaviddho, </span></div><p><div class=verse-container id=ja488:13.2><span>Laṭṭhīhato sappamukhaṁ upetu; </span></div><p><div class=verse-container id=ja488:13.3><span>Sakacchabandho visikhaṁ carātu, </span></div><p><div class=verse-container id=ja488:13.4><span>Bhisāni te brāhmaṇa yo ahāsi”. </span></div><p><div class=verse-container id=ja488:14.1><span>“Yo ve anaṭṭhaṁva naṭṭhanti cāha, </span></div><p><div class=verse-container id=ja488:14.2><span>Kāmeva so labhataṁ bhuñjatañca; </span></div><p><div class=verse-container id=ja488:14.3><span>Agāramajjhe maraṇaṁ upetu, </span></div><p><div class=verse-container id=ja488:14.4><span>Yo vā bhonto saṅkati kañcideva”. </span></div><p><div class=verse-container id=ja488:15.1><span>“Yadesamānā vicaranti loke, </span></div><p><div class=verse-container id=ja488:15.2><span>Iṭṭhañca kantañca bahūnametaṁ; </span></div><p><div class=verse-container id=ja488:15.3><span>Piyaṁ manuññaṁ cidha jīvaloke, </span></div><p><div class=verse-container id=ja488:15.4><span>Kasmā isayo nappasaṁsanti kāme”. </span></div><p><div class=verse-container id=ja488:16.1><span>“Kāmesu ve haññare bajjhare ca, </span></div><p><div class=verse-container id=ja488:16.2><span>Kāmesu dukkhañca bhayañca jātaṁ; </span></div><p><div class=verse-container id=ja488:16.3><span>Kāmesu bhūtādhipatī pamattā, </span></div><p><div class=verse-container id=ja488:16.4><span>Pāpāni kammāni karonti mohā. </span></div><p><div class=verse-container id=ja488:17.1><span>Te pāpadhammā pasavetva pāpaṁ, </span></div><p><div class=verse-container id=ja488:17.2><span>Kāyassa bhedā nirayaṁ vajanti; </span></div><p><div class=verse-container id=ja488:17.3><span>Ādīnavaṁ kāmaguṇesu disvā, </span></div><p><div class=verse-container id=ja488:17.4><span>Tasmā isayo nappasaṁsanti kāme”. </span></div><p><div class=verse-container id=ja488:18.1><span>“Vīmaṁsamāno isino bhisāni, </span></div><p><div class=verse-container id=ja488:18.2><span>Tīre gahetvāna thale nidhesiṁ; </span></div><p><div class=verse-container id=ja488:18.3><span>Suddhā apāpā isayo vasanti, </span></div><p><div class=verse-container id=ja488:18.4><span>Etāni te brahmacārī bhisāni”. </span></div><p><div class=verse-container id=ja488:19.1><span>“Na te naṭā no pana kīḷaneyyā, </span></div><p><div class=verse-container id=ja488:19.2><span>Na bandhavā no pana te sahāyā; </span></div><p><div class=verse-container id=ja488:19.3><span>Kismiṁ vupatthambha sahassanetta, </span></div><p><div class=verse-container id=ja488:19.4><span>Isīhi tvaṁ kīḷasi devarāja”. </span></div><p><div class=verse-container id=ja488:20.1><span>“Ācariyo mesi pitā ca mayhaṁ, </span></div><p><div class=verse-container id=ja488:20.2><span>Esā patiṭṭhā khalitassa brahme; </span></div><p><div class=verse-container id=ja488:20.3><span>Ekāparādhaṁ khama bhūripañña, </span></div><p><div class=verse-container id=ja488:20.4><span>Na paṇḍitā kodhabalā bhavanti”. </span></div><p><div class=verse-container id=ja488:21.1><span>“Suvāsitaṁ isinaṁ ekarattaṁ, </span></div><p><div class=verse-container id=ja488:21.2><span>Yaṁ vāsavaṁ bhūtapatiddasāma; </span></div><p><div class=verse-container id=ja488:21.3><span>Sabbeva bhonto sumanā bhavantu, </span></div><p><div class=verse-container id=ja488:21.4><span>Yaṁ brāhmaṇo paccupādī bhisāni”. </span></div><p><div class=verse-container id=ja488:22.1><span>“Ahañca sāriputto ca, </span></div><p><div class=verse-container id=ja488:22.2><span>moggallāno ca kassapo; </span></div><p><div class=verse-container id=ja488:22.3><span>Anuruddho puṇṇo ānando, </span></div><p><div class=verse-container id=ja488:22.4><span>tadāsuṁ satta bhātaro. </span></div><p><div class=verse-container id=ja488:23.1><span>Bhaginī uppalavaṇṇā ca, </span></div><p><div class=verse-container id=ja488:23.2><span>dāsī khujjuttarā tadā; </span></div><p><div class=verse-container id=ja488:23.3><span>Citto gahapati dāso, </span></div><p><div class=verse-container id=ja488:23.4><span>yakkho sātāgiro tadā. </span></div><p><div class=verse-container id=ja488:24.1><span>Pālileyyo tadā nāgo, </span></div><p><div class=verse-container id=ja488:24.2><span>madhudo seṭṭhavānaro; </span></div><p><div class=verse-container id=ja488:24.3><span>Kāḷudāyī tadā sakko, </span></div><p><div class=verse-container id=ja488:24.4><span>evaṁ dhāretha jātakanti”. </span></div><p><div class=verse-container id=ja488:25.1><span>Bhisajātakaṁ pañcamaṁ. </span></div><div class=flex-between><a href=/canon/en/pli/ms/sutta/kn/ja/ja0487.html>Previous</a><a href=/canon/en/pli/ms/sutta/kn/ja/ja0489.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>