<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0471.html>Previous</a><a href=/canon/en/pli/ms/sutta/kn/ja/ja0473.html>Next</a></div><p><div class=verse-container id=ja472:0.1><span>Jātaka </span></div><p><div class=verse-container id=ja472:0.2><span>Dvādasakanipāta </span></div><p><div class=verse-container id=ja472:0.3><span>Cūḷakuṇālavagga </span></div><p><div class=verse-container id=ja472:0.4><span class=big-bold>9. Mahāpadumajātaka </span></div><p><div class=verse-container id=ja472:1.1><span>“Nādaṭṭhā parato dosaṁ, </span></div><p><div class=verse-container id=ja472:1.2><span>aṇuṁthūlāni sabbaso; </span></div><p><div class=verse-container id=ja472:1.3><span>Issaro paṇaye daṇḍaṁ, </span></div><p><div class=verse-container id=ja472:1.4><span>sāmaṁ appaṭivekkhiya. </span></div><p><div class=verse-container id=ja472:2.1><span>Yo ca appaṭivekkhitvā, </span></div><p><div class=verse-container id=ja472:2.2><span>daṇḍaṁ kubbati khattiyo; </span></div><p><div class=verse-container id=ja472:2.3><span>Sakaṇṭakaṁ so gilati, </span></div><p><div class=verse-container id=ja472:2.4><span>jaccandhova samakkhikaṁ. </span></div><p><div class=verse-container id=ja472:3.1><span>Adaṇḍiyaṁ daṇḍayati, </span></div><p><div class=verse-container id=ja472:3.2><span>daṇḍiyañca adaṇḍiyaṁ; </span></div><p><div class=verse-container id=ja472:3.3><span>Andhova visamaṁ maggaṁ, </span></div><p><div class=verse-container id=ja472:3.4><span>na jānāti samāsamaṁ. </span></div><p><div class=verse-container id=ja472:4.1><span>Yo ca etāni ṭhānāni, </span></div><p><div class=verse-container id=ja472:4.2><span>Aṇuṁthūlāni sabbaso; </span></div><p><div class=verse-container id=ja472:4.3><span>Sudiṭṭhamanusāseyya, </span></div><p><div class=verse-container id=ja472:4.4><span>Sa ve voharitumarahati. </span></div><p><div class=verse-container id=ja472:5.1><span>Nekantamudunā sakkā, </span></div><p><div class=verse-container id=ja472:5.2><span>Ekantatikhiṇena vā; </span></div><p><div class=verse-container id=ja472:5.3><span>Attaṁ mahante ṭhapetuṁ, </span></div><p><div class=verse-container id=ja472:5.4><span>Tasmā ubhayamācare. </span></div><p><div class=verse-container id=ja472:6.1><span>Paribhūto mudu hoti, </span></div><p><div class=verse-container id=ja472:6.2><span>atitikkho ca veravā; </span></div><p><div class=verse-container id=ja472:6.3><span>Etañca ubhayaṁ ñatvā, </span></div><p><div class=verse-container id=ja472:6.4><span>anumajjhaṁ samācare. </span></div><p><div class=verse-container id=ja472:7.1><span>Bahumpi ratto bhāseyya, </span></div><p><div class=verse-container id=ja472:7.2><span>duṭṭhopi bahu bhāsati; </span></div><p><div class=verse-container id=ja472:7.3><span>Na itthikāraṇā rāja, </span></div><p><div class=verse-container id=ja472:7.4><span>puttaṁ ghātetumarahasi”. </span></div><p><div class=verse-container id=ja472:8.1><span>“Sabbova loko ekato, </span></div><p><div class=verse-container id=ja472:8.2><span>Itthī ca ayamekikā; </span></div><p><div class=verse-container id=ja472:8.3><span>Tenāhaṁ paṭipajjissaṁ, </span></div><p><div class=verse-container id=ja472:8.4><span>Gacchatha pakkhipatheva taṁ”. </span></div><p><div class=verse-container id=ja472:9.1><span>“Anekatāle narake, </span></div><p><div class=verse-container id=ja472:9.2><span>gambhīre ca suduttare; </span></div><p><div class=verse-container id=ja472:9.3><span>Pātito giriduggasmiṁ, </span></div><p><div class=verse-container id=ja472:9.4><span>kena tvaṁ tattha nāmari”. </span></div><p><div class=verse-container id=ja472:10.1><span>“Nāgo jātaphaṇo tattha, </span></div><p><div class=verse-container id=ja472:10.2><span>thāmavā girisānujo; </span></div><p><div class=verse-container id=ja472:10.3><span>Paccaggahi maṁ bhogehi, </span></div><p><div class=verse-container id=ja472:10.4><span>tenāhaṁ tattha nāmariṁ”. </span></div><p><div class=verse-container id=ja472:11.1><span>“Ehi taṁ paṭinessāmi, </span></div><p><div class=verse-container id=ja472:11.2><span>rājaputta sakaṁ gharaṁ; </span></div><p><div class=verse-container id=ja472:11.3><span>Rajjaṁ kārehi bhaddante, </span></div><p><div class=verse-container id=ja472:11.4><span>kiṁ araññe karissasi”. </span></div><p><div class=verse-container id=ja472:12.1><span>“Yathā gilitvā baḷisaṁ, </span></div><p><div class=verse-container id=ja472:12.2><span>Uddhareyya salohitaṁ; </span></div><p><div class=verse-container id=ja472:12.3><span>Uddharitvā sukhī assa, </span></div><p><div class=verse-container id=ja472:12.4><span>Evaṁ passāmi attanaṁ”. </span></div><p><div class=verse-container id=ja472:13.1><span>“Kiṁ nu tvaṁ baḷisaṁ brūsi, </span></div><p><div class=verse-container id=ja472:13.2><span>kiṁ tvaṁ brūsi salohitaṁ; </span></div><p><div class=verse-container id=ja472:13.3><span>Kiṁ nu tvaṁ ubbhataṁ brūsi, </span></div><p><div class=verse-container id=ja472:13.4><span>taṁ me akkhāhi pucchito”. </span></div><p><div class=verse-container id=ja472:14.1><span>“Kāmāhaṁ baḷisaṁ brūmi, </span></div><p><div class=verse-container id=ja472:14.2><span>hatthiassaṁ salohitaṁ; </span></div><p><div class=verse-container id=ja472:14.3><span>Cattāhaṁ ubbhataṁ brūmi, </span></div><p><div class=verse-container id=ja472:14.4><span>evaṁ jānāhi khattiya”. </span></div><p><div class=verse-container id=ja472:15.1><span>“Ciñcamāṇavikā mātā, </span></div><p><div class=verse-container id=ja472:15.2><span>devadatto ca me pitā; </span></div><p><div class=verse-container id=ja472:15.3><span>Ānando paṇḍito nāgo, </span></div><p><div class=verse-container id=ja472:15.4><span>sāriputto ca devatā; </span></div><p><div class=verse-container id=ja472:15.5><span>Rājaputto ahaṁ āsiṁ, </span></div><p><div class=verse-container id=ja472:15.6><span>evaṁ dhāretha jātakan”ti. </span></div><p><div class=verse-container id=ja472:16.1><span>Mahāpadumajātakaṁ navamaṁ. </span></div><div class=flex-between><a href=/canon/en/pli/ms/sutta/kn/ja/ja0471.html>Previous</a><a href=/canon/en/pli/ms/sutta/kn/ja/ja0473.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>