<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0427.html>Previous</a><a href=/canon/en/pli/ms/sutta/kn/ja/ja0429.html>Next</a></div><p><div class=verse-container id=ja428:0.1><span>Jātaka </span></div><p><div class=verse-container id=ja428:0.2><span>Navakanipāta </span></div><p><div class=verse-container id=ja428:0.3><span>Gijjhavagga </span></div><p><div class=verse-container id=ja428:0.4><span class=big-bold>2. Kosambiyajātaka </span></div><p><div class=verse-container id=ja428:1.1><span>“Puthusaddo samajano, </span></div><p><div class=verse-container id=ja428:1.2><span>na bālo koci maññatha; </span></div><p><div class=verse-container id=ja428:1.3><span>Saṅghasmiṁ bhijjamānasmiṁ, </span></div><p><div class=verse-container id=ja428:1.4><span>nāññaṁ bhiyyo amaññaruṁ. </span></div><p><div class=verse-container id=ja428:2.1><span>Parimuṭṭhā paṇḍitābhāsā, </span></div><p><div class=verse-container id=ja428:2.2><span>vācāgocarabhāṇino; </span></div><p><div class=verse-container id=ja428:2.3><span>Yāvicchanti mukhāyāmaṁ, </span></div><p><div class=verse-container id=ja428:2.4><span>yena nītā na taṁ vidū. </span></div><p><div class=verse-container id=ja428:3.1><span>Akkocchi maṁ avadhi maṁ, </span></div><p><div class=verse-container id=ja428:3.2><span>ajini maṁ ahāsi me; </span></div><p><div class=verse-container id=ja428:3.3><span>Ye ca taṁ upanayhanti, </span></div><p><div class=verse-container id=ja428:3.4><span>veraṁ tesaṁ na sammati. </span></div><p><div class=verse-container id=ja428:4.1><span>Akkocchi maṁ avadhi maṁ, </span></div><p><div class=verse-container id=ja428:4.2><span>ajini maṁ ahāsi me; </span></div><p><div class=verse-container id=ja428:4.3><span>Ye ca taṁ nupanayhanti, </span></div><p><div class=verse-container id=ja428:4.4><span>veraṁ tesūpasammati. </span></div><p><div class=verse-container id=ja428:5.1><span>Na hi verena verāni, </span></div><p><div class=verse-container id=ja428:5.2><span>sammantīdha kudācanaṁ; </span></div><p><div class=verse-container id=ja428:5.3><span>Averena ca sammanti, </span></div><p><div class=verse-container id=ja428:5.4><span>esa dhammo sanantano. </span></div><p><div class=verse-container id=ja428:6.1><span>Pare ca na vijānanti, </span></div><p><div class=verse-container id=ja428:6.2><span>mayamettha yamāmase; </span></div><p><div class=verse-container id=ja428:6.3><span>Ye ca tattha vijānanti, </span></div><p><div class=verse-container id=ja428:6.4><span>tato sammanti medhagā. </span></div><p><div class=verse-container id=ja428:7.1><span>Aṭṭhicchinnā pāṇaharā, </span></div><p><div class=verse-container id=ja428:7.2><span>gavāssa dhanahārino; </span></div><p><div class=verse-container id=ja428:7.3><span>Raṭṭhaṁ vilumpamānānaṁ, </span></div><p><div class=verse-container id=ja428:7.4><span>tesampi hoti saṅgati; </span></div><p><div class=verse-container id=ja428:7.5><span>Kasmā tumhāka no siyā. </span></div><p><div class=verse-container id=ja428:8.1><span>Sace labhetha nipakaṁ sahāyaṁ, </span></div><p><div class=verse-container id=ja428:8.2><span>Saddhiṁ caraṁ sādhuvihāridhīraṁ; </span></div><p><div class=verse-container id=ja428:8.3><span>Abhibhuyya sabbāni parissayāni, </span></div><p><div class=verse-container id=ja428:8.4><span>Careyya tenattamano satīmā. </span></div><p><div class=verse-container id=ja428:9.1><span>No ce labhetha nipakaṁ sahāyaṁ, </span></div><p><div class=verse-container id=ja428:9.2><span>Saddhiṁ caraṁ sādhuvihāridhīraṁ; </span></div><p><div class=verse-container id=ja428:9.3><span>Rājāva raṭṭhaṁ vijitaṁ pahāya, </span></div><p><div class=verse-container id=ja428:9.4><span>Eko care mātaṅgaraññeva nāgo. </span></div><p><div class=verse-container id=ja428:10.1><span>Ekassa caritaṁ seyyo, </span></div><p><div class=verse-container id=ja428:10.2><span>Natthi bāle sahāyatā; </span></div><p><div class=verse-container id=ja428:10.3><span>Eko care na pāpāni kayirā, </span></div><p><div class=verse-container id=ja428:10.4><span>Appossukko mātaṅgaraññeva nāgo”ti. </span></div><p><div class=verse-container id=ja428:11.1><span>Kosambiyajātakaṁ dutiyaṁ. </span></div><div class=flex-between><a href=/canon/en/pli/ms/sutta/kn/ja/ja0427.html>Previous</a><a href=/canon/en/pli/ms/sutta/kn/ja/ja0429.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>