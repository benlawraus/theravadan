<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0465.html>Previous</a><a href=/canon/en/pli/ms/sutta/kn/ja/ja0467.html>Next</a></div><p><div class=verse-container id=ja466:0.1><span>Jātaka </span></div><p><div class=verse-container id=ja466:0.2><span>Dvādasakanipāta </span></div><p><div class=verse-container id=ja466:0.3><span>Cūḷakuṇālavagga </span></div><p><div class=verse-container id=ja466:0.4><span class=big-bold>3. Samuddavāṇijajātaka </span></div><p><div class=verse-container id=ja466:1.1><span>“Kasanti vapanti te janā, </span></div><p><div class=verse-container id=ja466:1.2><span>Manujā kammaphalūpajīvino; </span></div><p><div class=verse-container id=ja466:1.3><span>Nayimassa dīpakassa bhāgino, </span></div><p><div class=verse-container id=ja466:1.4><span>Jambudīpā idameva no varaṁ”. </span></div><p><div class=verse-container id=ja466:2.1><span>“Tipañcarattūpagatamhi cande, </span></div><p><div class=verse-container id=ja466:2.2><span>Vego mahā hehiti sāgarassa; </span></div><p><div class=verse-container id=ja466:2.3><span>Uplavissaṁ dīpamimaṁ uḷāraṁ, </span></div><p><div class=verse-container id=ja466:2.4><span>Mā vo vadhī gacchatha leṇamaññaṁ”. </span></div><p><div class=verse-container id=ja466:3.1><span>“Na jātuyaṁ sāgaravārivego, </span></div><p><div class=verse-container id=ja466:3.2><span>Uplavissaṁ dīpamimaṁ uḷāraṁ; </span></div><p><div class=verse-container id=ja466:3.3><span>Taṁ me nimittehi bahūhi diṭṭhaṁ, </span></div><p><div class=verse-container id=ja466:3.4><span>Mā bhetha kiṁ socatha modathavho. </span></div><p><div class=verse-container id=ja466:4.1><span>Pahūtabhakkhaṁ bahuannapānaṁ, </span></div><p><div class=verse-container id=ja466:4.2><span>Pattattha āvāsamimaṁ uḷāraṁ; </span></div><p><div class=verse-container id=ja466:4.3><span>Na vo bhayaṁ paṭipassāmi kiñci, </span></div><p><div class=verse-container id=ja466:4.4><span>Āputtaputtehi pamodathavho”. </span></div><p><div class=verse-container id=ja466:5.1><span>“Yo devoyaṁ dakkhiṇāyaṁ disāyaṁ, </span></div><p><div class=verse-container id=ja466:5.2><span>Khemanti pakkosati tassa saccaṁ; </span></div><p><div class=verse-container id=ja466:5.3><span>Na uttaro vedi bhayābhayassa, </span></div><p><div class=verse-container id=ja466:5.4><span>Mā bhetha kiṁ socatha modathavho”. </span></div><p><div class=verse-container id=ja466:6.1><span>“Yathā ime vippavadanti yakkhā, </span></div><p><div class=verse-container id=ja466:6.2><span>Eko bhayaṁ saṁsati khemameko; </span></div><p><div class=verse-container id=ja466:6.3><span>Tadiṅgha mayhaṁ vacanaṁ suṇātha, </span></div><p><div class=verse-container id=ja466:6.4><span>Khippaṁ lahuṁ mā vinassimha sabbe. </span></div><p><div class=verse-container id=ja466:7.1><span>Sabbe samāgamma karoma nāvaṁ, </span></div><p><div class=verse-container id=ja466:7.2><span>Doṇiṁ daḷhaṁ sabbayantūpapannaṁ; </span></div><p><div class=verse-container id=ja466:7.3><span>Sace ayaṁ dakkhiṇo saccamāha, </span></div><p><div class=verse-container id=ja466:7.4><span>Moghaṁ paṭikkosati uttaroyaṁ; </span></div><p><div class=verse-container id=ja466:7.5><span>Sā ceva no hehiti āpadatthā, </span></div><p><div class=verse-container id=ja466:7.6><span>Imañca dīpaṁ na pariccajema. </span></div><p><div class=verse-container id=ja466:8.1><span>Sace ca kho uttaro saccamāha, </span></div><p><div class=verse-container id=ja466:8.2><span>Moghaṁ paṭikkosati dakkhiṇoyaṁ; </span></div><p><div class=verse-container id=ja466:8.3><span>Tameva nāvaṁ abhiruyha sabbe, </span></div><p><div class=verse-container id=ja466:8.4><span>Evaṁ mayaṁ sotthi taremu pāraṁ. </span></div><p><div class=verse-container id=ja466:9.1><span>Na ve sugaṇhaṁ paṭhamena seṭṭhaṁ, </span></div><p><div class=verse-container id=ja466:9.2><span>Kaniṭṭhamāpāthagataṁ gahetvā; </span></div><p><div class=verse-container id=ja466:9.3><span>Yo cīdha tacchaṁ paviceyya gaṇhati, </span></div><p><div class=verse-container id=ja466:9.4><span>Sa ve naro seṭṭhamupeti ṭhānaṁ. </span></div><p><div class=verse-container id=ja466:10.1><span>Yathāpi te sāgaravārimajjhe, </span></div><p><div class=verse-container id=ja466:10.2><span>Sakammunā sotthi vahiṁsu vāṇijā; </span></div><p><div class=verse-container id=ja466:10.3><span>Anāgatatthaṁ paṭivijjhiyāna, </span></div><p><div class=verse-container id=ja466:10.4><span>Appampi nācceti sa bhūripañño. </span></div><p><div class=verse-container id=ja466:11.1><span>Bālā ca mohena rasānugiddhā, </span></div><p><div class=verse-container id=ja466:11.2><span>Anāgataṁ appaṭivijjhiyatthaṁ; </span></div><p><div class=verse-container id=ja466:11.3><span>Paccuppanne sīdanti atthajāte, </span></div><p><div class=verse-container id=ja466:11.4><span>Samuddamajjhe yathā te manussā. </span></div><p><div class=verse-container id=ja466:12.1><span>Anāgataṁ paṭikayirātha kiccaṁ, </span></div><p><div class=verse-container id=ja466:12.2><span>‘Mā maṁ kiccaṁ kiccakāle byadhesi’; </span></div><p><div class=verse-container id=ja466:12.3><span>Taṁ tādisaṁ paṭikatakiccakāriṁ, </span></div><p><div class=verse-container id=ja466:12.4><span>Na taṁ kiccaṁ kiccakāle byadhetī”ti. </span></div><p><div class=verse-container id=ja466:13.1><span>Samuddavāṇijajātakaṁ tatiyaṁ. </span></div><div class=flex-between><a href=/canon/en/pli/ms/sutta/kn/ja/ja0465.html>Previous</a><a href=/canon/en/pli/ms/sutta/kn/ja/ja0467.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>