<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0465.html>Previous</a><a href=/canon/en/pli/ms/sutta/kn/ja/ja0467.html>Next</a></div><p id=ja466:0.1><span class=root>Jātaka </span><br><p id=ja466:0.2><span class=root>Dvādasakanipāta </span><br><p id=ja466:0.3><span class=root>Cūḷakuṇālavagga </span><br><p id=ja466:0.4><span class="root big-bold">3. Samuddavāṇijajātaka </span><br><p id=ja466:1.1><span class=root>“Kasanti vapanti te janā, </span><br><p id=ja466:1.2><span class=root>Manujā kammaphalūpajīvino; </span><br><p id=ja466:1.3><span class=root>Nayimassa dīpakassa bhāgino, </span><br><p id=ja466:1.4><span class=root>Jambudīpā idameva no varaṁ”. </span><br><p id=ja466:2.1><span class=root>“Tipañcarattūpagatamhi cande, </span><br><p id=ja466:2.2><span class=root>Vego mahā hehiti sāgarassa; </span><br><p id=ja466:2.3><span class=root>Uplavissaṁ dīpamimaṁ uḷāraṁ, </span><br><p id=ja466:2.4><span class=root>Mā vo vadhī gacchatha leṇamaññaṁ”. </span><br><p id=ja466:3.1><span class=root>“Na jātuyaṁ sāgaravārivego, </span><br><p id=ja466:3.2><span class=root>Uplavissaṁ dīpamimaṁ uḷāraṁ; </span><br><p id=ja466:3.3><span class=root>Taṁ me nimittehi bahūhi diṭṭhaṁ, </span><br><p id=ja466:3.4><span class=root>Mā bhetha kiṁ socatha modathavho. </span><br><p id=ja466:4.1><span class=root>Pahūtabhakkhaṁ bahuannapānaṁ, </span><br><p id=ja466:4.2><span class=root>Pattattha āvāsamimaṁ uḷāraṁ; </span><br><p id=ja466:4.3><span class=root>Na vo bhayaṁ paṭipassāmi kiñci, </span><br><p id=ja466:4.4><span class=root>Āputtaputtehi pamodathavho”. </span><br><p id=ja466:5.1><span class=root>“Yo devoyaṁ dakkhiṇāyaṁ disāyaṁ, </span><br><p id=ja466:5.2><span class=root>Khemanti pakkosati tassa saccaṁ; </span><br><p id=ja466:5.3><span class=root>Na uttaro vedi bhayābhayassa, </span><br><p id=ja466:5.4><span class=root>Mā bhetha kiṁ socatha modathavho”. </span><br><p id=ja466:6.1><span class=root>“Yathā ime vippavadanti yakkhā, </span><br><p id=ja466:6.2><span class=root>Eko bhayaṁ saṁsati khemameko; </span><br><p id=ja466:6.3><span class=root>Tadiṅgha mayhaṁ vacanaṁ suṇātha, </span><br><p id=ja466:6.4><span class=root>Khippaṁ lahuṁ mā vinassimha sabbe. </span><br><p id=ja466:7.1><span class=root>Sabbe samāgamma karoma nāvaṁ, </span><br><p id=ja466:7.2><span class=root>Doṇiṁ daḷhaṁ sabbayantūpapannaṁ; </span><br><p id=ja466:7.3><span class=root>Sace ayaṁ dakkhiṇo saccamāha, </span><br><p id=ja466:7.4><span class=root>Moghaṁ paṭikkosati uttaroyaṁ; </span><br><p id=ja466:7.5><span class=root>Sā ceva no hehiti āpadatthā, </span><br><p id=ja466:7.6><span class=root>Imañca dīpaṁ na pariccajema. </span><br><p id=ja466:8.1><span class=root>Sace ca kho uttaro saccamāha, </span><br><p id=ja466:8.2><span class=root>Moghaṁ paṭikkosati dakkhiṇoyaṁ; </span><br><p id=ja466:8.3><span class=root>Tameva nāvaṁ abhiruyha sabbe, </span><br><p id=ja466:8.4><span class=root>Evaṁ mayaṁ sotthi taremu pāraṁ. </span><br><p id=ja466:9.1><span class=root>Na ve sugaṇhaṁ paṭhamena seṭṭhaṁ, </span><br><p id=ja466:9.2><span class=root>Kaniṭṭhamāpāthagataṁ gahetvā; </span><br><p id=ja466:9.3><span class=root>Yo cīdha tacchaṁ paviceyya gaṇhati, </span><br><p id=ja466:9.4><span class=root>Sa ve naro seṭṭhamupeti ṭhānaṁ. </span><br><p id=ja466:10.1><span class=root>Yathāpi te sāgaravārimajjhe, </span><br><p id=ja466:10.2><span class=root>Sakammunā sotthi vahiṁsu vāṇijā; </span><br><p id=ja466:10.3><span class=root>Anāgatatthaṁ paṭivijjhiyāna, </span><br><p id=ja466:10.4><span class=root>Appampi nācceti sa bhūripañño. </span><br><p id=ja466:11.1><span class=root>Bālā ca mohena rasānugiddhā, </span><br><p id=ja466:11.2><span class=root>Anāgataṁ appaṭivijjhiyatthaṁ; </span><br><p id=ja466:11.3><span class=root>Paccuppanne sīdanti atthajāte, </span><br><p id=ja466:11.4><span class=root>Samuddamajjhe yathā te manussā. </span><br><p id=ja466:12.1><span class=root>Anāgataṁ paṭikayirātha kiccaṁ, </span><br><p id=ja466:12.2><span class=root>‘Mā maṁ kiccaṁ kiccakāle byadhesi’; </span><br><p id=ja466:12.3><span class=root>Taṁ tādisaṁ paṭikatakiccakāriṁ, </span><br><p id=ja466:12.4><span class=root>Na taṁ kiccaṁ kiccakāle byadhetī”ti. </span><br><p id=ja466:13.1><span class=root>Samuddavāṇijajātakaṁ tatiyaṁ. </span><br></main><footer class="container footer"><small><a href=/about>Contact info</a></small></footer>