<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0456.html>Previous</a><a href=/canon/en/pli/ms/sutta/kn/ja/ja0458.html>Next</a></div><p id=ja457:0.1><span class=root>Jātaka </span><br><p id=ja457:0.2><span class=root>Ekādasakanipāta </span><br><p id=ja457:0.3><span class=root>Mātuposakavagga </span><br><p id=ja457:0.4><span class="root big-bold">3. Dhammadevaputtajātaka </span><br><p id=ja457:1.1><span class=root>“Yasokaro puññakarohamasmi, </span><br><p id=ja457:1.2><span class=root>Sadātthuto samaṇabrāhmaṇānaṁ; </span><br><p id=ja457:1.3><span class=root>Maggāraho devamanussapūjito, </span><br><p id=ja457:1.4><span class=root>Dhammo ahaṁ dehi adhamma maggaṁ”. </span><br><p id=ja457:2.1><span class=root>“Adhammayānaṁ daḷhamāruhitvā, </span><br><p id=ja457:2.2><span class=root>Asantasanto balavāhamasmi; </span><br><p id=ja457:2.3><span class=root>Sa kissa hetumhi tavajja dajjaṁ, </span><br><p id=ja457:2.4><span class=root>Maggaṁ ahaṁ dhamma adinnapubbaṁ”. </span><br><p id=ja457:3.1><span class=root>“Dhammo have pāturahosi pubbe, </span><br><p id=ja457:3.2><span class=root>Pacchā adhammo udapādi loke; </span><br><p id=ja457:3.3><span class=root>Jeṭṭho ca seṭṭho ca sanantano ca, </span><br><p id=ja457:3.4><span class=root>Uyyāhi jeṭṭhassa kaniṭṭha maggā”. </span><br><p id=ja457:4.1><span class=root>“Na yācanāya napi pātirūpā, </span><br><p id=ja457:4.2><span class=root>Na arahatā tehaṁ dadeyyaṁ maggaṁ; </span><br><p id=ja457:4.3><span class=root>Yuddhañca no hotu ubhinnamajja, </span><br><p id=ja457:4.4><span class=root>Yuddhamhi yo jessati tassa maggo”. </span><br><p id=ja457:5.1><span class=root>“Sabbā disā anuvisaṭohamasmi, </span><br><p id=ja457:5.2><span class=root>Mahabbalo amitayaso atulyo; </span><br><p id=ja457:5.3><span class=root>Guṇehi sabbehi upetarūpo, </span><br><p id=ja457:5.4><span class=root>Dhammo adhamma tvaṁ kathaṁ vijessasi. </span><br><p id=ja457:6.1><span class=root>Lohena ve haññati jātarūpaṁ, </span><br><p id=ja457:6.2><span class=root>Na jātarūpena hananti lohaṁ; </span><br><p id=ja457:6.3><span class=root>Sace adhammo hañchati dhammamajja, </span><br><p id=ja457:6.4><span class=root>Ayo suvaṇṇaṁ viya dassaneyyaṁ. </span><br><p id=ja457:7.1><span class=root>Sace tuvaṁ yuddhabalo adhamma, </span><br><p id=ja457:7.2><span class=root>Na tuyha vuḍḍhā ca garū ca atthi; </span><br><p id=ja457:7.3><span class=root>Maggañca te dammi piyāppiyena, </span><br><p id=ja457:7.4><span class=root>Vācāduruttānipi te khamāmi”. </span><br><p id=ja457:8.1><span class=root>“Idañca sutvā vacanaṁ adhammo, </span><br><p id=ja457:8.2><span class=root>Avaṁsiro patito uddhapādo; </span><br><p id=ja457:8.3><span class=root>‘Yuddhatthiko ce na labhāmi yuddhaṁ’, </span><br><p id=ja457:8.4><span class=root>Ettāvatā hoti hato adhammo. </span><br><p id=ja457:9.1><span class=root>Khantībalo yuddhabalaṁ vijetvā, </span><br><p id=ja457:9.2><span class=root>Hantvā adhammaṁ nihanitva bhūmyā; </span><br><p id=ja457:9.3><span class=root>Pāyāsi vitto abhiruyha sandanaṁ, </span><br><p id=ja457:9.4><span class=root>Maggeneva atibalo saccanikkamo. </span><br><p id=ja457:10.1><span class=root>Mātā pitā samaṇabrāhmaṇā ca, </span><br><p id=ja457:10.2><span class=root>Asammānitā yassa sake agāre; </span><br><p id=ja457:10.3><span class=root>Idheva nikkhippa sarīradehaṁ, </span><br><p id=ja457:10.4><span class=root>Kāyassa bhedā nirayaṁ vajanti te; </span><br><p id=ja457:10.5><span class=root>Yathā adhammo patito avaṁsiro. </span><br><p id=ja457:11.1><span class=root>Mātā pitā samaṇabrāhmaṇā ca, </span><br><p id=ja457:11.2><span class=root>Susammānitā yassa sake agāre; </span><br><p id=ja457:11.3><span class=root>Idheva nikkhippa sarīradehaṁ, </span><br><p id=ja457:11.4><span class=root>Kāyassa bhedā sugatiṁ vajanti te; </span><br><p id=ja457:11.5><span class=root>Yathāpi dhammo abhiruyha sandanan”ti. </span><br><p id=ja457:12.1><span class=root>Dhammadevaputtajātakaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>