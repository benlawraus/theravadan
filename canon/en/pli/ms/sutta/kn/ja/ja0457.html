<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0456.html>Previous</a><a href=/canon/en/pli/ms/sutta/kn/ja/ja0458.html>Next</a></div><p><div class=verse-container id=ja457:0.1><span>Jātaka </span></div><p><div class=verse-container id=ja457:0.2><span>Ekādasakanipāta </span></div><p><div class=verse-container id=ja457:0.3><span>Mātuposakavagga </span></div><p><div class=verse-container id=ja457:0.4><span class=big-bold>3. Dhammadevaputtajātaka </span></div><p><div class=verse-container id=ja457:1.1><span>“Yasokaro puññakarohamasmi, </span></div><p><div class=verse-container id=ja457:1.2><span>Sadātthuto samaṇabrāhmaṇānaṁ; </span></div><p><div class=verse-container id=ja457:1.3><span>Maggāraho devamanussapūjito, </span></div><p><div class=verse-container id=ja457:1.4><span>Dhammo ahaṁ dehi adhamma maggaṁ”. </span></div><p><div class=verse-container id=ja457:2.1><span>“Adhammayānaṁ daḷhamāruhitvā, </span></div><p><div class=verse-container id=ja457:2.2><span>Asantasanto balavāhamasmi; </span></div><p><div class=verse-container id=ja457:2.3><span>Sa kissa hetumhi tavajja dajjaṁ, </span></div><p><div class=verse-container id=ja457:2.4><span>Maggaṁ ahaṁ dhamma adinnapubbaṁ”. </span></div><p><div class=verse-container id=ja457:3.1><span>“Dhammo have pāturahosi pubbe, </span></div><p><div class=verse-container id=ja457:3.2><span>Pacchā adhammo udapādi loke; </span></div><p><div class=verse-container id=ja457:3.3><span>Jeṭṭho ca seṭṭho ca sanantano ca, </span></div><p><div class=verse-container id=ja457:3.4><span>Uyyāhi jeṭṭhassa kaniṭṭha maggā”. </span></div><p><div class=verse-container id=ja457:4.1><span>“Na yācanāya napi pātirūpā, </span></div><p><div class=verse-container id=ja457:4.2><span>Na arahatā tehaṁ dadeyyaṁ maggaṁ; </span></div><p><div class=verse-container id=ja457:4.3><span>Yuddhañca no hotu ubhinnamajja, </span></div><p><div class=verse-container id=ja457:4.4><span>Yuddhamhi yo jessati tassa maggo”. </span></div><p><div class=verse-container id=ja457:5.1><span>“Sabbā disā anuvisaṭohamasmi, </span></div><p><div class=verse-container id=ja457:5.2><span>Mahabbalo amitayaso atulyo; </span></div><p><div class=verse-container id=ja457:5.3><span>Guṇehi sabbehi upetarūpo, </span></div><p><div class=verse-container id=ja457:5.4><span>Dhammo adhamma tvaṁ kathaṁ vijessasi. </span></div><p><div class=verse-container id=ja457:6.1><span>Lohena ve haññati jātarūpaṁ, </span></div><p><div class=verse-container id=ja457:6.2><span>Na jātarūpena hananti lohaṁ; </span></div><p><div class=verse-container id=ja457:6.3><span>Sace adhammo hañchati dhammamajja, </span></div><p><div class=verse-container id=ja457:6.4><span>Ayo suvaṇṇaṁ viya dassaneyyaṁ. </span></div><p><div class=verse-container id=ja457:7.1><span>Sace tuvaṁ yuddhabalo adhamma, </span></div><p><div class=verse-container id=ja457:7.2><span>Na tuyha vuḍḍhā ca garū ca atthi; </span></div><p><div class=verse-container id=ja457:7.3><span>Maggañca te dammi piyāppiyena, </span></div><p><div class=verse-container id=ja457:7.4><span>Vācāduruttānipi te khamāmi”. </span></div><p><div class=verse-container id=ja457:8.1><span>“Idañca sutvā vacanaṁ adhammo, </span></div><p><div class=verse-container id=ja457:8.2><span>Avaṁsiro patito uddhapādo; </span></div><p><div class=verse-container id=ja457:8.3><span>‘Yuddhatthiko ce na labhāmi yuddhaṁ’, </span></div><p><div class=verse-container id=ja457:8.4><span>Ettāvatā hoti hato adhammo. </span></div><p><div class=verse-container id=ja457:9.1><span>Khantībalo yuddhabalaṁ vijetvā, </span></div><p><div class=verse-container id=ja457:9.2><span>Hantvā adhammaṁ nihanitva bhūmyā; </span></div><p><div class=verse-container id=ja457:9.3><span>Pāyāsi vitto abhiruyha sandanaṁ, </span></div><p><div class=verse-container id=ja457:9.4><span>Maggeneva atibalo saccanikkamo. </span></div><p><div class=verse-container id=ja457:10.1><span>Mātā pitā samaṇabrāhmaṇā ca, </span></div><p><div class=verse-container id=ja457:10.2><span>Asammānitā yassa sake agāre; </span></div><p><div class=verse-container id=ja457:10.3><span>Idheva nikkhippa sarīradehaṁ, </span></div><p><div class=verse-container id=ja457:10.4><span>Kāyassa bhedā nirayaṁ vajanti te; </span></div><p><div class=verse-container id=ja457:10.5><span>Yathā adhammo patito avaṁsiro. </span></div><p><div class=verse-container id=ja457:11.1><span>Mātā pitā samaṇabrāhmaṇā ca, </span></div><p><div class=verse-container id=ja457:11.2><span>Susammānitā yassa sake agāre; </span></div><p><div class=verse-container id=ja457:11.3><span>Idheva nikkhippa sarīradehaṁ, </span></div><p><div class=verse-container id=ja457:11.4><span>Kāyassa bhedā sugatiṁ vajanti te; </span></div><p><div class=verse-container id=ja457:11.5><span>Yathāpi dhammo abhiruyha sandanan”ti. </span></div><p><div class=verse-container id=ja457:12.1><span>Dhammadevaputtajātakaṁ tatiyaṁ. </span></div><div class=flex-between><a href=/canon/en/pli/ms/sutta/kn/ja/ja0456.html>Previous</a><a href=/canon/en/pli/ms/sutta/kn/ja/ja0458.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>