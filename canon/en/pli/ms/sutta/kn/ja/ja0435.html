<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0434.html>Previous</a><a href=/canon/en/pli/ms/sutta/kn/ja/ja0436.html>Next</a></div><p><div class=verse-container id=ja435:0.1><span>Jātaka </span></div><p><div class=verse-container id=ja435:0.2><span>Navakanipāta </span></div><p><div class=verse-container id=ja435:0.3><span>Gijjhavagga </span></div><p><div class=verse-container id=ja435:0.4><span class=big-bold>9. Haliddirāgajātaka </span></div><p><div class=verse-container id=ja435:1.1><span>“Sutitikkhaṁ araññamhi, </span></div><p><div class=verse-container id=ja435:1.2><span>pantamhi sayanāsane; </span></div><p><div class=verse-container id=ja435:1.3><span>Ye ca gāme titikkhanti, </span></div><p><div class=verse-container id=ja435:1.4><span>te uḷāratarā tayā”. </span></div><p><div class=verse-container id=ja435:2.1><span>“Araññā gāmamāgamma, </span></div><p><div class=verse-container id=ja435:2.2><span>kiṁsīlaṁ kiṁvataṁ ahaṁ; </span></div><p><div class=verse-container id=ja435:2.3><span>Purisaṁ tāta seveyyaṁ, </span></div><p><div class=verse-container id=ja435:2.4><span>taṁ me akkhāhi pucchito”. </span></div><p><div class=verse-container id=ja435:3.1><span>“Yo te vissāsaye tāta, </span></div><p><div class=verse-container id=ja435:3.2><span>vissāsañca khameyya te; </span></div><p><div class=verse-container id=ja435:3.3><span>Sussūsī ca titikkhī ca, </span></div><p><div class=verse-container id=ja435:3.4><span>taṁ bhajehi ito gato. </span></div><p><div class=verse-container id=ja435:4.1><span>Yassa kāyena vācāya, </span></div><p><div class=verse-container id=ja435:4.2><span>manasā natthi dukkaṭaṁ; </span></div><p><div class=verse-container id=ja435:4.3><span>Urasīva patiṭṭhāya, </span></div><p><div class=verse-container id=ja435:4.4><span>taṁ bhajehi ito gato. </span></div><p><div class=verse-container id=ja435:5.1><span>Yo ca dhammena carati, </span></div><p><div class=verse-container id=ja435:5.2><span>carantopi na maññati; </span></div><p><div class=verse-container id=ja435:5.3><span>Visuddhakāriṁ sappaññaṁ, </span></div><p><div class=verse-container id=ja435:5.4><span>taṁ bhajehi ito gato. </span></div><p><div class=verse-container id=ja435:6.1><span>Haliddirāgaṁ kapicittaṁ, </span></div><p><div class=verse-container id=ja435:6.2><span>purisaṁ rāgavirāginaṁ; </span></div><p><div class=verse-container id=ja435:6.3><span>Tādisaṁ tāta mā sevi, </span></div><p><div class=verse-container id=ja435:6.4><span>nimmanussampi ce siyā. </span></div><p><div class=verse-container id=ja435:7.1><span>Āsīvisaṁva kupitaṁ, </span></div><p><div class=verse-container id=ja435:7.2><span>mīḷhalittaṁ mahāpathaṁ; </span></div><p><div class=verse-container id=ja435:7.3><span>Ārakā parivajjehi, </span></div><p><div class=verse-container id=ja435:7.4><span>yānīva visamaṁ pathaṁ. </span></div><p><div class=verse-container id=ja435:8.1><span>Anatthā tāta vaḍḍhanti, </span></div><p><div class=verse-container id=ja435:8.2><span>bālaṁ accupasevato; </span></div><p><div class=verse-container id=ja435:8.3><span>Māssu bālena saṅgacchi, </span></div><p><div class=verse-container id=ja435:8.4><span>amitteneva sabbadā. </span></div><p><div class=verse-container id=ja435:9.1><span>Taṁ tāhaṁ tāta yācāmi, </span></div><p><div class=verse-container id=ja435:9.2><span>karassu vacanaṁ mama; </span></div><p><div class=verse-container id=ja435:9.3><span>Māssu bālena saṅgacchi, </span></div><p><div class=verse-container id=ja435:9.4><span>dukkho bālehi saṅgamo”ti. </span></div><p><div class=verse-container id=ja435:10.1><span>Haliddirāgajātakaṁ navamaṁ. </span></div><div class=flex-between><a href=/canon/en/pli/ms/sutta/kn/ja/ja0434.html>Previous</a><a href=/canon/en/pli/ms/sutta/kn/ja/ja0436.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>