<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0468.html>Previous</a><a href=/canon/en/pli/ms/sutta/kn/ja/ja0470.html>Next</a></div><p><div class=verse-container id=ja469:0.1><span>Jātaka </span></div><p><div class=verse-container id=ja469:0.2><span>Dvādasakanipāta </span></div><p><div class=verse-container id=ja469:0.3><span>Cūḷakuṇālavagga </span></div><p><div class=verse-container id=ja469:0.4><span class=big-bold>6. Mahākaṇhajātaka </span></div><p><div class=verse-container id=ja469:1.1><span>“Kaṇho kaṇho ca ghoro ca, </span></div><p><div class=verse-container id=ja469:1.2><span>sukkadāṭho pabhāsavā; </span></div><p><div class=verse-container id=ja469:1.3><span>Baddho pañcahi rajjūhi, </span></div><p><div class=verse-container id=ja469:1.4><span>kiṁ ravi sunakho tava”. </span></div><p><div class=verse-container id=ja469:2.1><span>“Nāyaṁ migānamatthāya, </span></div><p><div class=verse-container id=ja469:2.2><span>usīnaka bhavissati; </span></div><p><div class=verse-container id=ja469:2.3><span>Manussānaṁ anayo hutvā, </span></div><p><div class=verse-container id=ja469:2.4><span>tadā kaṇho pamokkhati”. </span></div><p><div class=verse-container id=ja469:3.1><span>“Pattahatthā samaṇakā, </span></div><p><div class=verse-container id=ja469:3.2><span>muṇḍā saṅghāṭipārutā; </span></div><p><div class=verse-container id=ja469:3.3><span>Naṅgalehi kasissanti, </span></div><p><div class=verse-container id=ja469:3.4><span>tadā kaṇho pamokkhati. </span></div><p><div class=verse-container id=ja469:4.1><span>Tapassiniyo pabbajitā, </span></div><p><div class=verse-container id=ja469:4.2><span>muṇḍā saṅghāṭipārutā; </span></div><p><div class=verse-container id=ja469:4.3><span>Yadā loke gamissanti, </span></div><p><div class=verse-container id=ja469:4.4><span>tadā kaṇho pamokkhati. </span></div><p><div class=verse-container id=ja469:5.1><span>Dīghottaroṭṭhā jaṭilā, </span></div><p><div class=verse-container id=ja469:5.2><span>paṅkadantā rajassirā; </span></div><p><div class=verse-container id=ja469:5.3><span>Iṇaṁ codāya gacchanti, </span></div><p><div class=verse-container id=ja469:5.4><span>tadā kaṇho pamokkhati. </span></div><p><div class=verse-container id=ja469:6.1><span>Adhicca vede sāvittiṁ, </span></div><p><div class=verse-container id=ja469:6.2><span>yaññatantañca brāhmaṇā; </span></div><p><div class=verse-container id=ja469:6.3><span>Bhatikāya yajissanti, </span></div><p><div class=verse-container id=ja469:6.4><span>tadā kaṇho pamokkhati. </span></div><p><div class=verse-container id=ja469:7.1><span>Mātaraṁ pitarañcāpi, </span></div><p><div class=verse-container id=ja469:7.2><span>jiṇṇakaṁ gatayobbanaṁ; </span></div><p><div class=verse-container id=ja469:7.3><span>Pahū santo na bharanti, </span></div><p><div class=verse-container id=ja469:7.4><span>tadā kaṇho pamokkhati. </span></div><p><div class=verse-container id=ja469:8.1><span>Mātaraṁ pitarañcāpi, </span></div><p><div class=verse-container id=ja469:8.2><span>jiṇṇakaṁ gatayobbanaṁ; </span></div><p><div class=verse-container id=ja469:8.3><span>Bālā tumheti vakkhanti, </span></div><p><div class=verse-container id=ja469:8.4><span>tadā kaṇho pamokkhati. </span></div><p><div class=verse-container id=ja469:9.1><span>Ācariyabhariyaṁ sakhiṁ, </span></div><p><div class=verse-container id=ja469:9.2><span>mātulāniṁ pitucchakiṁ; </span></div><p><div class=verse-container id=ja469:9.3><span>Yadā loke gamissanti, </span></div><p><div class=verse-container id=ja469:9.4><span>tadā kaṇho pamokkhati. </span></div><p><div class=verse-container id=ja469:10.1><span>Asicammaṁ gahetvāna, </span></div><p><div class=verse-container id=ja469:10.2><span>khaggaṁ paggayha brāhmaṇā; </span></div><p><div class=verse-container id=ja469:10.3><span>Panthaghātaṁ karissanti, </span></div><p><div class=verse-container id=ja469:10.4><span>tadā kaṇho pamokkhati. </span></div><p><div class=verse-container id=ja469:11.1><span>Sukkacchavī vedhaverā, </span></div><p><div class=verse-container id=ja469:11.2><span>thūlabāhū apātubhā; </span></div><p><div class=verse-container id=ja469:11.3><span>Mittabhedaṁ karissanti, </span></div><p><div class=verse-container id=ja469:11.4><span>tadā kaṇho pamokkhati. </span></div><p><div class=verse-container id=ja469:12.1><span>Māyāvino nekatikā, </span></div><p><div class=verse-container id=ja469:12.2><span>asappurisacintakā; </span></div><p><div class=verse-container id=ja469:12.3><span>Yadā loke bhavissanti, </span></div><p><div class=verse-container id=ja469:12.4><span>tadā kaṇho pamokkhatī”ti. </span></div><p><div class=verse-container id=ja469:13.1><span>Mahākaṇhajātakaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/ja/ja0468.html>Previous</a><a href=/canon/en/pli/ms/sutta/kn/ja/ja0470.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>