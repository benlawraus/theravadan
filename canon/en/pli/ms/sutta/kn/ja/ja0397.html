<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0396.html>Previous</a><a href=/canon/en/pli/ms/sutta/kn/ja/ja0398.html>Next</a></div><p id=ja397:0.1><span class=root>Jātaka </span><br><p id=ja397:0.2><span class=root>Sattakanipāta </span><br><p id=ja397:0.3><span class=root>Kukkuvagga </span><br><p id=ja397:0.4><span class="root big-bold">2. Manojajātaka </span><br><p id=ja397:1.1><span class=root>“Yathā cāpo ninnamati, </span><br><p id=ja397:1.2><span class=root>jiyā cāpi nikūjati; </span><br><p id=ja397:1.3><span class=root>Haññate nūna manojo, </span><br><p id=ja397:1.4><span class=root>migarājā sakhā mama. </span><br><p id=ja397:2.1><span class=root>Handa dāni vanantāni, </span><br><p id=ja397:2.2><span class=root>pakkamāmi yathāsukhaṁ; </span><br><p id=ja397:2.3><span class=root>Netādisā sakhā honti, </span><br><p id=ja397:2.4><span class=root>labbhā me jīvato sakhā”. </span><br><p id=ja397:3.1><span class=root>“Na pāpajanasaṁsevī, </span><br><p id=ja397:3.2><span class=root>accantaṁ sukhamedhati; </span><br><p id=ja397:3.3><span class=root>Manojaṁ passa semānaṁ, </span><br><p id=ja397:3.4><span class=root>giriyassānusāsanī”. </span><br><p id=ja397:4.1><span class=root>“Na pāpasampavaṅkena, </span><br><p id=ja397:4.2><span class=root>mātā puttena nandati; </span><br><p id=ja397:4.3><span class=root>Manojaṁ passa semānaṁ, </span><br><p id=ja397:4.4><span class=root>acchannaṁ samhi lohite”. </span><br><p id=ja397:5.1><span class=root>“Evamāpajjate poso, </span><br><p id=ja397:5.2><span class=root>pāpiyo ca nigacchati; </span><br><p id=ja397:5.3><span class=root>Yo ve hitānaṁ vacanaṁ, </span><br><p id=ja397:5.4><span class=root>na karoti atthadassinaṁ”. </span><br><p id=ja397:6.1><span class=root>“Evañca so hoti tato ca pāpiyo, </span><br><p id=ja397:6.2><span class=root>Yo uttamo adhamajanūpasevī; </span><br><p id=ja397:6.3><span class=root>Passuttamaṁ adhamajanūpasevitaṁ, </span><br><p id=ja397:6.4><span class=root>Migādhipaṁ saravaraveganiddhutaṁ”. </span><br><p id=ja397:7.1><span class=root>“Nihīyati puriso nihīnasevī, </span><br><p id=ja397:7.2><span class=root>Na ca hāyetha kadāci tulyasevī; </span><br><p id=ja397:7.3><span class=root>Seṭṭhamupagamaṁ udeti khippaṁ, </span><br><p id=ja397:7.4><span class=root>Tasmāttanā uttaritaraṁ bhajethā”ti. </span><br><p id=ja397:8.1><span class=root>Manojajātakaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>