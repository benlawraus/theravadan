<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0402.html>Previous</a><a href=/canon/en/pli/ms/sutta/kn/ja/ja0404.html>Next</a></div><p id=ja403:0.1><span class=root>Jātaka </span><br><p id=ja403:0.2><span class=root>Sattakanipāta </span><br><p id=ja403:0.3><span class=root>Kukkuvagga </span><br><p id=ja403:0.4><span class="root big-bold">8. Aṭṭhisenakajātaka </span><br><p id=ja403:1.1><span class=root>“Yeme ahaṁ na jānāmi, </span><br><p id=ja403:1.2><span class=root>aṭṭhisena vanibbake; </span><br><p id=ja403:1.3><span class=root>Te maṁ saṅgamma yācanti, </span><br><p id=ja403:1.4><span class=root>kasmā maṁ tvaṁ na yācasi”. </span><br><p id=ja403:2.1><span class=root>“Yācako appiyo hoti, </span><br><p id=ja403:2.2><span class=root>yācaṁ adadamappiyo; </span><br><p id=ja403:2.3><span class=root>Tasmāhaṁ taṁ na yācāmi, </span><br><p id=ja403:2.4><span class=root>mā me videssanā ahu”. </span><br><p id=ja403:3.1><span class=root>“Yo ve yācanajīvāno, </span><br><p id=ja403:3.2><span class=root>kāle yācaṁ na yācati; </span><br><p id=ja403:3.3><span class=root>Parañca puññā dhaṁseti, </span><br><p id=ja403:3.4><span class=root>attanāpi na jīvati. </span><br><p id=ja403:4.1><span class=root>Yo ca yācanajīvāno, </span><br><p id=ja403:4.2><span class=root>kāle yācañhi yācati; </span><br><p id=ja403:4.3><span class=root>Parañca puññaṁ labbheti, </span><br><p id=ja403:4.4><span class=root>attanāpi ca jīvati. </span><br><p id=ja403:5.1><span class=root>Na ve dessanti sappaññā, </span><br><p id=ja403:5.2><span class=root>Disvā yācakamāgate; </span><br><p id=ja403:5.3><span class=root>Brahmacāri piyo mesi, </span><br><p id=ja403:5.4><span class=root>Vada tvaṁ bhaññamicchasi”. </span><br><p id=ja403:6.1><span class=root>“Na ve yācanti sappaññā, </span><br><p id=ja403:6.2><span class=root>Dhīro ca veditumarahati; </span><br><p id=ja403:6.3><span class=root>Uddissa ariyā tiṭṭhanti, </span><br><p id=ja403:6.4><span class=root>Esā ariyāna yācanā”. </span><br><p id=ja403:7.1><span class=root>“Dadāmi te brāhmaṇa rohiṇīnaṁ, </span><br><p id=ja403:7.2><span class=root>Gavaṁ sahassaṁ saha puṅgavena; </span><br><p id=ja403:7.3><span class=root>Ariyo hi ariyassa kathaṁ na dajjā, </span><br><p id=ja403:7.4><span class=root>Sutvāna gāthā tava dhammayuttā”ti. </span><br><p id=ja403:8.1><span class=root>Aṭṭhisenakajātakaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>