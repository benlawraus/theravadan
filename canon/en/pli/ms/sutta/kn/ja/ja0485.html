<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0484.html>Previous</a><a href=/canon/en/pli/ms/sutta/kn/ja/ja0486.html>Next</a></div><p id=ja485:0.1><span class=root>Jātaka </span><br><p id=ja485:0.2><span class=root>Pakiṇṇakanipāta </span><br><p id=ja485:0.3><span class=root>Sālikedāravagga </span><br><p id=ja485:0.4><span class="root big-bold">2. Candakinnarījātaka </span><br><p id=ja485:1.1><span class=root>“Upanīyatidaṁ maññe, </span><br><p id=ja485:1.2><span class=root>cande lohitamaddane; </span><br><p id=ja485:1.3><span class=root>Ajja jahāmi jīvitaṁ, </span><br><p id=ja485:1.4><span class=root>pāṇā me cande nirujjhanti. </span><br><p id=ja485:2.1><span class=root>Osīdi me dukkhaṁ hadayaṁ, </span><br><p id=ja485:2.2><span class=root>Me ḍayhate nitammāmi; </span><br><p id=ja485:2.3><span class=root>Tava candiyā socantiyā, </span><br><p id=ja485:2.4><span class=root>Na naṁ aññehi sokehi. </span><br><p id=ja485:3.1><span class=root>Tiṇamiva vanamiva milāyāmi, </span><br><p id=ja485:3.2><span class=root>Nadī aparipuṇṇāva sussāmi; </span><br><p id=ja485:3.3><span class=root>Tava candiyā socantiyā, </span><br><p id=ja485:3.4><span class=root>Na naṁ aññehi sokehi. </span><br><p id=ja485:4.1><span class=root>Vassamiva sare pāde, </span><br><p id=ja485:4.2><span class=root>Imāni assūni vattare mayhaṁ; </span><br><p id=ja485:4.3><span class=root>Tava candiyā socantiyā, </span><br><p id=ja485:4.4><span class=root>Na naṁ aññehi sokehi”. </span><br><p id=ja485:5.1><span class=root>“Pāpo khosi rājaputta, </span><br><p id=ja485:5.2><span class=root>Yo me icchitaṁ patiṁ varākiyā; </span><br><p id=ja485:5.3><span class=root>Vijjhasi vanamūlasmiṁ, </span><br><p id=ja485:5.4><span class=root>Soyaṁ viddho chamā seti. </span><br><p id=ja485:6.1><span class=root>Imaṁ mayhaṁ hadayasokaṁ, </span><br><p id=ja485:6.2><span class=root>Paṭimuñcatu rājaputta tava mātā; </span><br><p id=ja485:6.3><span class=root>Yo mayhaṁ hadayasoko, </span><br><p id=ja485:6.4><span class=root>Kimpurisaṁ avekkhamānāya. </span><br><p id=ja485:7.1><span class=root>Imaṁ mayhaṁ hadayasokaṁ, </span><br><p id=ja485:7.2><span class=root>Paṭimuñcatu rājaputta tava jāyā; </span><br><p id=ja485:7.3><span class=root>Yo mayhaṁ hadayasoko, </span><br><p id=ja485:7.4><span class=root>Kimpurisaṁ avekkhamānāya. </span><br><p id=ja485:8.1><span class=root>Mā ca puttaṁ mā ca patiṁ, </span><br><p id=ja485:8.2><span class=root>Addakkhi rājaputta tava mātā; </span><br><p id=ja485:8.3><span class=root>Yo kimpurisaṁ avadhi, </span><br><p id=ja485:8.4><span class=root>Adūsakaṁ mayha kāmā hi. </span><br><p id=ja485:9.1><span class=root>Mā ca puttaṁ mā ca patiṁ, </span><br><p id=ja485:9.2><span class=root>Addakkhi rājaputta tava jāyā; </span><br><p id=ja485:9.3><span class=root>Yo kimpurisaṁ avadhi, </span><br><p id=ja485:9.4><span class=root>Adūsakaṁ mayha kāmā hi”. </span><br><p id=ja485:10.1><span class=root>“Mā tvaṁ cande rodi, </span><br><p id=ja485:10.2><span class=root>Mā soci vanatimiramattakkhi; </span><br><p id=ja485:10.3><span class=root>Mama tvaṁ hehisi bhariyā, </span><br><p id=ja485:10.4><span class=root>Rājakule pūjitā nārībhi”. </span><br><p id=ja485:11.1><span class=root>“Api nūnahaṁ marissaṁ, </span><br><p id=ja485:11.2><span class=root>Nāhaṁ rājaputta tava hessaṁ; </span><br><p id=ja485:11.3><span class=root>Yo kimpurisaṁ avadhi, </span><br><p id=ja485:11.4><span class=root>Adūsakaṁ mayha kāmā hi”. </span><br><p id=ja485:12.1><span class=root>“Api bhīruke api jīvitukāmike, </span><br><p id=ja485:12.2><span class=root>Kimpurisi gaccha himavantaṁ; </span><br><p id=ja485:12.3><span class=root>Tālīsatagarabhojanā, </span><br><p id=ja485:12.4><span class=root>Aññe taṁ migā ramissanti”. </span><br><p id=ja485:13.1><span class=root>“Te pabbatā tā ca kandarā, </span><br><p id=ja485:13.2><span class=root>Tā ca giriguhāyo tatheva tiṭṭhanti; </span><br><p id=ja485:13.3><span class=root>Tattheva taṁ apassantī, </span><br><p id=ja485:13.4><span class=root>Kimpurisa kathaṁ ahaṁ kassaṁ. </span><br><p id=ja485:14.1><span class=root>Te paṇṇasanthatā ramaṇīyā, </span><br><p id=ja485:14.2><span class=root>Vāḷamigehi anuciṇṇā; </span><br><p id=ja485:14.3><span class=root>Tattheva taṁ apassantī, </span><br><p id=ja485:14.4><span class=root>Kimpurisa kathaṁ ahaṁ kassaṁ. </span><br><p id=ja485:15.1><span class=root>Te pupphasanthatā ramaṇīyā, </span><br><p id=ja485:15.2><span class=root>Vāḷamigehi anuciṇṇā; </span><br><p id=ja485:15.3><span class=root>Tattheva taṁ apassantī, </span><br><p id=ja485:15.4><span class=root>Kimpurisa kathaṁ ahaṁ kassaṁ. </span><br><p id=ja485:16.1><span class=root>Acchā savanti girivananadiyo, </span><br><p id=ja485:16.2><span class=root>Kusumābhikiṇṇasotāyo; </span><br><p id=ja485:16.3><span class=root>Tattheva taṁ apassantī, </span><br><p id=ja485:16.4><span class=root>Kimpurisa kathaṁ ahaṁ kassaṁ. </span><br><p id=ja485:17.1><span class=root>Nīlāni himavato pabbatassa, </span><br><p id=ja485:17.2><span class=root>Kūṭāni dassanīyāni; </span><br><p id=ja485:17.3><span class=root>Tattheva taṁ apassantī, </span><br><p id=ja485:17.4><span class=root>Kimpurisa kathaṁ ahaṁ kassaṁ. </span><br><p id=ja485:18.1><span class=root>Pītāni himavato pabbatassa, </span><br><p id=ja485:18.2><span class=root>Kūṭāni dassanīyāni; </span><br><p id=ja485:18.3><span class=root>Tattheva taṁ apassantī, </span><br><p id=ja485:18.4><span class=root>Kimpurisa kathaṁ ahaṁ kassaṁ. </span><br><p id=ja485:19.1><span class=root>Tambāni himavato pabbatassa, </span><br><p id=ja485:19.2><span class=root>Kūṭāni dassanīyāni; </span><br><p id=ja485:19.3><span class=root>Tattheva taṁ apassantī, </span><br><p id=ja485:19.4><span class=root>Kimpurisa kathaṁ ahaṁ kassaṁ. </span><br><p id=ja485:20.1><span class=root>Tuṅgāni himavato pabbatassa, </span><br><p id=ja485:20.2><span class=root>Kūṭāni dassanīyāni; </span><br><p id=ja485:20.3><span class=root>Tattheva taṁ apassantī, </span><br><p id=ja485:20.4><span class=root>Kimpurisa kathaṁ ahaṁ kassaṁ. </span><br><p id=ja485:21.1><span class=root>Setāni himavato pabbatassa, </span><br><p id=ja485:21.2><span class=root>Kūṭāni dassanīyāni; </span><br><p id=ja485:21.3><span class=root>Tattheva taṁ apassantī, </span><br><p id=ja485:21.4><span class=root>Kimpurisa kathaṁ ahaṁ kassaṁ. </span><br><p id=ja485:22.1><span class=root>Citrāni himavato pabbatassa, </span><br><p id=ja485:22.2><span class=root>Kūṭāni dassanīyāni; </span><br><p id=ja485:22.3><span class=root>Tattheva taṁ apassantī, </span><br><p id=ja485:22.4><span class=root>Kimpurisa kathaṁ ahaṁ kassaṁ. </span><br><p id=ja485:23.1><span class=root>Yakkhagaṇasevite gandhamādane, </span><br><p id=ja485:23.2><span class=root>Osadhebhi sañchanne; </span><br><p id=ja485:23.3><span class=root>Tattheva taṁ apassantī, </span><br><p id=ja485:23.4><span class=root>Kimpurisa kathaṁ ahaṁ kassaṁ. </span><br><p id=ja485:24.1><span class=root>Kimpurisasevite gandhamādane, </span><br><p id=ja485:24.2><span class=root>Osadhebhi sañchanne; </span><br><p id=ja485:24.3><span class=root>Tattheva taṁ apassantī, </span><br><p id=ja485:24.4><span class=root>Kimpurisa kathaṁ ahaṁ kassaṁ”. </span><br><p id=ja485:25.1><span class=root>“Vande te ayirabrahme, </span><br><p id=ja485:25.2><span class=root>Yo me icchitaṁ patiṁ varākiyā; </span><br><p id=ja485:25.3><span class=root>Amatena abhisiñci, </span><br><p id=ja485:25.4><span class=root>Samāgatāsmi piyatamena. </span><br><p id=ja485:26.1><span class=root>Vicarāma dāni girivana nadiyo, </span><br><p id=ja485:26.2><span class=root>Kusumābhikiṇṇasotāyo; </span><br><p id=ja485:26.3><span class=root>Nānādumavasanāyo, </span><br><p id=ja485:26.4><span class=root>Piyaṁvadā aññamaññassā”ti. </span><br><p id=ja485:27.1><span class=root>Candakinnarījātakaṁ dutiyaṁ. </span><br></main><footer class="container footer"><small><a href=/about>Contact info</a></small></footer>