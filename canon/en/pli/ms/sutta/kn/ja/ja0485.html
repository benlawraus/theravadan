<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0484.html>Previous</a><a href=/canon/en/pli/ms/sutta/kn/ja/ja0486.html>Next</a></div><p><div class=verse-container id=ja485:0.1><span>Jātaka </span></div><p><div class=verse-container id=ja485:0.2><span>Pakiṇṇakanipāta </span></div><p><div class=verse-container id=ja485:0.3><span>Sālikedāravagga </span></div><p><div class=verse-container id=ja485:0.4><span class=big-bold>2. Candakinnarījātaka </span></div><p><div class=verse-container id=ja485:1.1><span>“Upanīyatidaṁ maññe, </span></div><p><div class=verse-container id=ja485:1.2><span>cande lohitamaddane; </span></div><p><div class=verse-container id=ja485:1.3><span>Ajja jahāmi jīvitaṁ, </span></div><p><div class=verse-container id=ja485:1.4><span>pāṇā me cande nirujjhanti. </span></div><p><div class=verse-container id=ja485:2.1><span>Osīdi me dukkhaṁ hadayaṁ, </span></div><p><div class=verse-container id=ja485:2.2><span>Me ḍayhate nitammāmi; </span></div><p><div class=verse-container id=ja485:2.3><span>Tava candiyā socantiyā, </span></div><p><div class=verse-container id=ja485:2.4><span>Na naṁ aññehi sokehi. </span></div><p><div class=verse-container id=ja485:3.1><span>Tiṇamiva vanamiva milāyāmi, </span></div><p><div class=verse-container id=ja485:3.2><span>Nadī aparipuṇṇāva sussāmi; </span></div><p><div class=verse-container id=ja485:3.3><span>Tava candiyā socantiyā, </span></div><p><div class=verse-container id=ja485:3.4><span>Na naṁ aññehi sokehi. </span></div><p><div class=verse-container id=ja485:4.1><span>Vassamiva sare pāde, </span></div><p><div class=verse-container id=ja485:4.2><span>Imāni assūni vattare mayhaṁ; </span></div><p><div class=verse-container id=ja485:4.3><span>Tava candiyā socantiyā, </span></div><p><div class=verse-container id=ja485:4.4><span>Na naṁ aññehi sokehi”. </span></div><p><div class=verse-container id=ja485:5.1><span>“Pāpo khosi rājaputta, </span></div><p><div class=verse-container id=ja485:5.2><span>Yo me icchitaṁ patiṁ varākiyā; </span></div><p><div class=verse-container id=ja485:5.3><span>Vijjhasi vanamūlasmiṁ, </span></div><p><div class=verse-container id=ja485:5.4><span>Soyaṁ viddho chamā seti. </span></div><p><div class=verse-container id=ja485:6.1><span>Imaṁ mayhaṁ hadayasokaṁ, </span></div><p><div class=verse-container id=ja485:6.2><span>Paṭimuñcatu rājaputta tava mātā; </span></div><p><div class=verse-container id=ja485:6.3><span>Yo mayhaṁ hadayasoko, </span></div><p><div class=verse-container id=ja485:6.4><span>Kimpurisaṁ avekkhamānāya. </span></div><p><div class=verse-container id=ja485:7.1><span>Imaṁ mayhaṁ hadayasokaṁ, </span></div><p><div class=verse-container id=ja485:7.2><span>Paṭimuñcatu rājaputta tava jāyā; </span></div><p><div class=verse-container id=ja485:7.3><span>Yo mayhaṁ hadayasoko, </span></div><p><div class=verse-container id=ja485:7.4><span>Kimpurisaṁ avekkhamānāya. </span></div><p><div class=verse-container id=ja485:8.1><span>Mā ca puttaṁ mā ca patiṁ, </span></div><p><div class=verse-container id=ja485:8.2><span>Addakkhi rājaputta tava mātā; </span></div><p><div class=verse-container id=ja485:8.3><span>Yo kimpurisaṁ avadhi, </span></div><p><div class=verse-container id=ja485:8.4><span>Adūsakaṁ mayha kāmā hi. </span></div><p><div class=verse-container id=ja485:9.1><span>Mā ca puttaṁ mā ca patiṁ, </span></div><p><div class=verse-container id=ja485:9.2><span>Addakkhi rājaputta tava jāyā; </span></div><p><div class=verse-container id=ja485:9.3><span>Yo kimpurisaṁ avadhi, </span></div><p><div class=verse-container id=ja485:9.4><span>Adūsakaṁ mayha kāmā hi”. </span></div><p><div class=verse-container id=ja485:10.1><span>“Mā tvaṁ cande rodi, </span></div><p><div class=verse-container id=ja485:10.2><span>Mā soci vanatimiramattakkhi; </span></div><p><div class=verse-container id=ja485:10.3><span>Mama tvaṁ hehisi bhariyā, </span></div><p><div class=verse-container id=ja485:10.4><span>Rājakule pūjitā nārībhi”. </span></div><p><div class=verse-container id=ja485:11.1><span>“Api nūnahaṁ marissaṁ, </span></div><p><div class=verse-container id=ja485:11.2><span>Nāhaṁ rājaputta tava hessaṁ; </span></div><p><div class=verse-container id=ja485:11.3><span>Yo kimpurisaṁ avadhi, </span></div><p><div class=verse-container id=ja485:11.4><span>Adūsakaṁ mayha kāmā hi”. </span></div><p><div class=verse-container id=ja485:12.1><span>“Api bhīruke api jīvitukāmike, </span></div><p><div class=verse-container id=ja485:12.2><span>Kimpurisi gaccha himavantaṁ; </span></div><p><div class=verse-container id=ja485:12.3><span>Tālīsatagarabhojanā, </span></div><p><div class=verse-container id=ja485:12.4><span>Aññe taṁ migā ramissanti”. </span></div><p><div class=verse-container id=ja485:13.1><span>“Te pabbatā tā ca kandarā, </span></div><p><div class=verse-container id=ja485:13.2><span>Tā ca giriguhāyo tatheva tiṭṭhanti; </span></div><p><div class=verse-container id=ja485:13.3><span>Tattheva taṁ apassantī, </span></div><p><div class=verse-container id=ja485:13.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:14.1><span>Te paṇṇasanthatā ramaṇīyā, </span></div><p><div class=verse-container id=ja485:14.2><span>Vāḷamigehi anuciṇṇā; </span></div><p><div class=verse-container id=ja485:14.3><span>Tattheva taṁ apassantī, </span></div><p><div class=verse-container id=ja485:14.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:15.1><span>Te pupphasanthatā ramaṇīyā, </span></div><p><div class=verse-container id=ja485:15.2><span>Vāḷamigehi anuciṇṇā; </span></div><p><div class=verse-container id=ja485:15.3><span>Tattheva taṁ apassantī, </span></div><p><div class=verse-container id=ja485:15.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:16.1><span>Acchā savanti girivananadiyo, </span></div><p><div class=verse-container id=ja485:16.2><span>Kusumābhikiṇṇasotāyo; </span></div><p><div class=verse-container id=ja485:16.3><span>Tattheva taṁ apassantī, </span></div><p><div class=verse-container id=ja485:16.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:17.1><span>Nīlāni himavato pabbatassa, </span></div><p><div class=verse-container id=ja485:17.2><span>Kūṭāni dassanīyāni; </span></div><p><div class=verse-container id=ja485:17.3><span>Tattheva taṁ apassantī, </span></div><p><div class=verse-container id=ja485:17.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:18.1><span>Pītāni himavato pabbatassa, </span></div><p><div class=verse-container id=ja485:18.2><span>Kūṭāni dassanīyāni; </span></div><p><div class=verse-container id=ja485:18.3><span>Tattheva taṁ apassantī, </span></div><p><div class=verse-container id=ja485:18.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:19.1><span>Tambāni himavato pabbatassa, </span></div><p><div class=verse-container id=ja485:19.2><span>Kūṭāni dassanīyāni; </span></div><p><div class=verse-container id=ja485:19.3><span>Tattheva taṁ apassantī, </span></div><p><div class=verse-container id=ja485:19.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:20.1><span>Tuṅgāni himavato pabbatassa, </span></div><p><div class=verse-container id=ja485:20.2><span>Kūṭāni dassanīyāni; </span></div><p><div class=verse-container id=ja485:20.3><span>Tattheva taṁ apassantī, </span></div><p><div class=verse-container id=ja485:20.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:21.1><span>Setāni himavato pabbatassa, </span></div><p><div class=verse-container id=ja485:21.2><span>Kūṭāni dassanīyāni; </span></div><p><div class=verse-container id=ja485:21.3><span>Tattheva taṁ apassantī, </span></div><p><div class=verse-container id=ja485:21.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:22.1><span>Citrāni himavato pabbatassa, </span></div><p><div class=verse-container id=ja485:22.2><span>Kūṭāni dassanīyāni; </span></div><p><div class=verse-container id=ja485:22.3><span>Tattheva taṁ apassantī, </span></div><p><div class=verse-container id=ja485:22.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:23.1><span>Yakkhagaṇasevite gandhamādane, </span></div><p><div class=verse-container id=ja485:23.2><span>Osadhebhi sañchanne; </span></div><p><div class=verse-container id=ja485:23.3><span>Tattheva taṁ apassantī, </span></div><p><div class=verse-container id=ja485:23.4><span>Kimpurisa kathaṁ ahaṁ kassaṁ. </span></div><p><div class=verse-container id=ja485:24.1><span>Kimpurisasevite gandhamādane, </span></div><p><div class=verse-container id=ja485:24.2><span>Osadhebhi sañchanne; </span></div><p><div class=verse-container id=ja485:24.3><span>Tattheva taṁ apassantī, </span></div><p><div class=verse-container id=ja485:24.4><span>Kimpurisa kathaṁ ahaṁ kassaṁ”. </span></div><p><div class=verse-container id=ja485:25.1><span>“Vande te ayirabrahme, </span></div><p><div class=verse-container id=ja485:25.2><span>Yo me icchitaṁ patiṁ varākiyā; </span></div><p><div class=verse-container id=ja485:25.3><span>Amatena abhisiñci, </span></div><p><div class=verse-container id=ja485:25.4><span>Samāgatāsmi piyatamena. </span></div><p><div class=verse-container id=ja485:26.1><span>Vicarāma dāni girivana nadiyo, </span></div><p><div class=verse-container id=ja485:26.2><span>Kusumābhikiṇṇasotāyo; </span></div><p><div class=verse-container id=ja485:26.3><span>Nānādumavasanāyo, </span></div><p><div class=verse-container id=ja485:26.4><span>Piyaṁvadā aññamaññassā”ti. </span></div><p><div class=verse-container id=ja485:27.1><span>Candakinnarījātakaṁ dutiyaṁ. </span></div><div class=flex-between><a href=/canon/en/pli/ms/sutta/kn/ja/ja0484.html>Previous</a><a href=/canon/en/pli/ms/sutta/kn/ja/ja0486.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>