<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0397.html>Previous</a><a href=/canon/en/pli/ms/sutta/kn/ja/ja0399.html>Next</a></div><p id=ja398:0.1><span class=root>Jātaka </span><br><p id=ja398:0.2><span class=root>Sattakanipāta </span><br><p id=ja398:0.3><span class=root>Kukkuvagga </span><br><p id=ja398:0.4><span class="root big-bold">3. Sutanujātaka </span><br><p id=ja398:1.1><span class=root>“Rājā te bhattaṁ pāhesi, </span><br><p id=ja398:1.2><span class=root>Suciṁ maṁsūpasecanaṁ; </span><br><p id=ja398:1.3><span class=root>Maghadevasmiṁ adhivatthe, </span><br><p id=ja398:1.4><span class=root>Ehi nikkhamma bhuñjasu”. </span><br><p id=ja398:2.1><span class=root>“Ehi māṇava orena, </span><br><p id=ja398:2.2><span class=root>bhikkhamādāya sūpitaṁ; </span><br><p id=ja398:2.3><span class=root>Tvañca māṇava bhikkhā ca, </span><br><p id=ja398:2.4><span class=root>ubho bhakkhā bhavissatha”. </span><br><p id=ja398:3.1><span class=root>“Appakena tuvaṁ yakkha, </span><br><p id=ja398:3.2><span class=root>thullamatthaṁ jahissasi; </span><br><p id=ja398:3.3><span class=root>Bhikkhaṁ te nāharissanti, </span><br><p id=ja398:3.4><span class=root>janā maraṇasaññino. </span><br><p id=ja398:4.1><span class=root>Laddhāya yakkhā tava niccabhikkhaṁ, </span><br><p id=ja398:4.2><span class=root>Suciṁ paṇītaṁ rasasā upetaṁ; </span><br><p id=ja398:4.3><span class=root>Bhikkhañca te āhariyo naro idha, </span><br><p id=ja398:4.4><span class=root>Sudullabho hehiti bhakkhite mayi”. </span><br><p id=ja398:5.1><span class=root>“Mameva sutano attho, </span><br><p id=ja398:5.2><span class=root>yathā bhāsasi māṇava; </span><br><p id=ja398:5.3><span class=root>Mayā tvaṁ samanuññāto, </span><br><p id=ja398:5.4><span class=root>sotthiṁ passāhi mātaraṁ. </span><br><p id=ja398:6.1><span class=root>Khaggaṁ chattañca pātiñca, </span><br><p id=ja398:6.2><span class=root>gacchamādāya māṇava; </span><br><p id=ja398:6.3><span class=root>Sotthiṁ passatu te mātā, </span><br><p id=ja398:6.4><span class=root>tvañca passāhi mātaraṁ”. </span><br><p id=ja398:7.1><span class=root>“Evaṁ yakkha sukhī hohi, </span><br><p id=ja398:7.2><span class=root>saha sabbehi ñātibhi; </span><br><p id=ja398:7.3><span class=root>Dhanañca me adhigataṁ, </span><br><p id=ja398:7.4><span class=root>rañño ca vacanaṁ katan”ti. </span><br><p id=ja398:8.1><span class=root>Sutanujātakaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>