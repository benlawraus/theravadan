<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0398.html>Previous</a><a href=/canon/en/pli/ms/sutta/kn/ja/ja0400.html>Next</a></div><p id=ja399:0.1><span class=root>Jātaka </span><br><p id=ja399:0.2><span class=root>Sattakanipāta </span><br><p id=ja399:0.3><span class=root>Kukkuvagga </span><br><p id=ja399:0.4><span class="root big-bold">4. Mātuposakagijjhajātaka </span><br><p id=ja399:1.1><span class=root>“Te kathaṁ nu karissanti, </span><br><p id=ja399:1.2><span class=root>vuddhā giridarīsayā; </span><br><p id=ja399:1.3><span class=root>Ahaṁ baddhosmi pāsena, </span><br><p id=ja399:1.4><span class=root>nilīyassa vasaṁ gato”. </span><br><p id=ja399:2.1><span class=root>“Kiṁ gijjha paridevasi, </span><br><p id=ja399:2.2><span class=root>kā nu te paridevanā; </span><br><p id=ja399:2.3><span class=root>Na me suto vā diṭṭho vā, </span><br><p id=ja399:2.4><span class=root>bhāsanto mānusiṁ dijo”. </span><br><p id=ja399:3.1><span class=root>“Bharāmi mātāpitaro, </span><br><p id=ja399:3.2><span class=root>vuddhe giridarīsaye; </span><br><p id=ja399:3.3><span class=root>Te kathaṁ nu karissanti, </span><br><p id=ja399:3.4><span class=root>ahaṁ vasaṁ gato tava”. </span><br><p id=ja399:4.1><span class=root>“Yannu gijjho yojanasataṁ, </span><br><p id=ja399:4.2><span class=root>kuṇapāni avekkhati; </span><br><p id=ja399:4.3><span class=root>Kasmā jālañca pāsañca, </span><br><p id=ja399:4.4><span class=root>āsajjāpi na bujjhasi”. </span><br><p id=ja399:5.1><span class=root>“Yadā parābhavo hoti, </span><br><p id=ja399:5.2><span class=root>poso jīvitasaṅkhaye; </span><br><p id=ja399:5.3><span class=root>Atha jālañca pāsañca, </span><br><p id=ja399:5.4><span class=root>āsajjāpi na bujjhati”. </span><br><p id=ja399:6.1><span class=root>“Bharassu mātāpitaro, </span><br><p id=ja399:6.2><span class=root>vuddhe giridarīsaye; </span><br><p id=ja399:6.3><span class=root>Mayā tvaṁ samanuññāto, </span><br><p id=ja399:6.4><span class=root>sotthiṁ passāhi ñātake”. </span><br><p id=ja399:7.1><span class=root>“Evaṁ luddaka nandassu, </span><br><p id=ja399:7.2><span class=root>saha sabbehi ñātibhi; </span><br><p id=ja399:7.3><span class=root>Bharissaṁ mātāpitaro, </span><br><p id=ja399:7.4><span class=root>vuddhe giridarīsaye”ti. </span><br><p id=ja399:8.1><span class=root>Mātuposakagijjhajātakaṁ catutthaṁ. </span><br></main><footer class="container footer"><small><a href=/about/>Contact info</a></small></footer>