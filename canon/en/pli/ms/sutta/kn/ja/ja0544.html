<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0543.html>Previous</a><a href=/canon/en/pli/ms/sutta/kn/ja/ja0545.html>Next</a></div><p id=ja544:0.1><span class=root>Jātaka </span><br><p id=ja544:0.2><span class=root>Mahānipāta </span><br><p id=ja544:0.3><span class=root>Mūgapakkhavagga </span><br><p id=ja544:0.4><span class="root big-bold">7 Candakumārajātaka </span><br><p id=ja544:1.1><span class=root>Rājāsi luddakammo, </span><br><p id=ja544:1.2><span class=root>Ekarājā pupphavatīyā; </span><br><p id=ja544:1.3><span class=root>So pucchi brahmabandhuṁ, </span><br><p id=ja544:1.4><span class=root>Khaṇḍahālaṁ purohitaṁ mūḷhaṁ. </span><br><p id=ja544:2.1><span class=root>“Saggāna maggamācikkha, </span><br><p id=ja544:2.2><span class=root>Tvaṁsi brāhmaṇa dhammavinayakusalo; </span><br><p id=ja544:2.3><span class=root>Yathā ito vajanti sugatiṁ, </span><br><p id=ja544:2.4><span class=root>Narā puññāni katvāna”. </span><br><p id=ja544:3.1><span class=root>“Atidānaṁ daditvāna, </span><br><p id=ja544:3.2><span class=root>avajjhe deva ghātetvā; </span><br><p id=ja544:3.3><span class=root>Evaṁ vajanti sugatiṁ, </span><br><p id=ja544:3.4><span class=root>narā puññāni katvāna”. </span><br><p id=ja544:4.1><span class=root>“Kiṁ pana taṁ atidānaṁ, </span><br><p id=ja544:4.2><span class=root>Ke ca avajjhā imasmi lokasmiṁ; </span><br><p id=ja544:4.3><span class=root>Etañca kho no akkhāhi, </span><br><p id=ja544:4.4><span class=root>Yajissāmi dadāmi dānāni”. </span><br><p id=ja544:5.1><span class=root>“Puttehi deva yajitabbaṁ, </span><br><p id=ja544:5.2><span class=root>Mahesīhi negamehi ca; </span><br><p id=ja544:5.3><span class=root>Usabhehi ājāniyehi catūhi, </span><br><p id=ja544:5.4><span class=root>Sabbacatukkena deva yajitabbaṁ”. </span><br><p id=ja544:6.1><span class=root>Taṁ sutvā antepure, </span><br><p id=ja544:6.2><span class=root>Kumārā mahesiyo ca haññantu; </span><br><p id=ja544:6.3><span class=root>Eko ahosi nigghoso, </span><br><p id=ja544:6.4><span class=root>Bhismā accuggato saddo. </span><br><p id=ja544:7.1><span class=root>“Gacchatha vadetha kumāre, </span><br><p id=ja544:7.2><span class=root>Candaṁ sūriyañca bhaddasenañca; </span><br><p id=ja544:7.3><span class=root>Sūrañca vāmagottañca, </span><br><p id=ja544:7.4><span class=root>Pacurā kira hotha yaññatthāya. </span><br><p id=ja544:8.1><span class=root>Kumāriyopi vadetha, </span><br><p id=ja544:8.2><span class=root>Upasenaṁ kokilañca muditañca; </span><br><p id=ja544:8.3><span class=root>Nandañcāpi kumāriṁ, </span><br><p id=ja544:8.4><span class=root>Pacurā kira hotha yaññatthāya. </span><br><p id=ja544:9.1><span class=root>Vijayampi mayhaṁ mahesiṁ, </span><br><p id=ja544:9.2><span class=root>Erāvatiṁ kesiniṁ sunandañca; </span><br><p id=ja544:9.3><span class=root>Lakkhaṇavarūpapannā, </span><br><p id=ja544:9.4><span class=root>Pacurā kira hotha yaññatthāya. </span><br><p id=ja544:10.1><span class=root>Gahapatayo ca vadetha, </span><br><p id=ja544:10.2><span class=root>Puṇṇamukhaṁ bhaddiyaṁ siṅgālañca; </span><br><p id=ja544:10.3><span class=root>Vaḍḍhañcāpi gahapatiṁ, </span><br><p id=ja544:10.4><span class=root>Pacurā kira hotha yaññatthāya”. </span><br><p id=ja544:11.1><span class=root>Te tattha gahapatayo, </span><br><p id=ja544:11.2><span class=root>Avocisuṁ samāgatā puttadāraparikiṇṇā; </span><br><p id=ja544:11.3><span class=root>“Sabbeva sikhino deva karohi, </span><br><p id=ja544:11.4><span class=root>Atha vā no dāse sāvehi”. </span><br><p id=ja544:12.1><span class=root>“Abhayaṅkarampi me hatthiṁ, </span><br><p id=ja544:12.2><span class=root>Nāḷāgiriṁ accuggataṁ varuṇadantaṁ; </span><br><p id=ja544:12.3><span class=root>Ānetha kho ne khippaṁ, </span><br><p id=ja544:12.4><span class=root>Yaññatthāya bhavissanti. </span><br><p id=ja544:13.1><span class=root>Assaratanampi kesiṁ, </span><br><p id=ja544:13.2><span class=root>Surāmukhaṁ puṇṇakaṁ vinatakañca; </span><br><p id=ja544:13.3><span class=root>Ānetha kho ne khippaṁ, </span><br><p id=ja544:13.4><span class=root>Yaññatthāya bhavissanti. </span><br><p id=ja544:14.1><span class=root>Usabhampi yūthapatiṁ anojaṁ, </span><br><p id=ja544:14.2><span class=root>Nisabhaṁ gavampatiṁ tepi mayhaṁ ānetha; </span><br><p id=ja544:14.3><span class=root>Samūha karontu sabbaṁ, </span><br><p id=ja544:14.4><span class=root>Yajissāmi dadāmi dānāni. </span><br><p id=ja544:15.1><span class=root>Sabbaṁ paṭiyādetha, </span><br><p id=ja544:15.2><span class=root>Yaññaṁ pana uggatamhi sūriyamhi; </span><br><p id=ja544:15.3><span class=root>Āṇāpetha ca kumāre, </span><br><p id=ja544:15.4><span class=root>Abhiramantu imaṁ rattiṁ. </span><br><p id=ja544:16.1><span class=root>Sabbaṁ upaṭṭhapetha, </span><br><p id=ja544:16.2><span class=root>Yaññaṁ pana uggatamhi sūriyamhi; </span><br><p id=ja544:16.3><span class=root>Vadetha dāni kumāre, </span><br><p id=ja544:16.4><span class=root>Ajja kho pacchimā ratti”. </span><br><p id=ja544:17.1><span class=root>Taṁtaṁ mātā avaca, </span><br><p id=ja544:17.2><span class=root>Rodantī āgantvā vimānato; </span><br><p id=ja544:17.3><span class=root>“Yañño kira te putta, </span><br><p id=ja544:17.4><span class=root>Bhavissati catūhi puttehi”. </span><br><p id=ja544:18.1><span class=root>“Sabbepi mayhaṁ puttā cattā, </span><br><p id=ja544:18.2><span class=root>candasmiṁ haññamānasmiṁ; </span><br><p id=ja544:18.3><span class=root>Puttehi yaññaṁ yajitvāna, </span><br><p id=ja544:18.4><span class=root>sugatiṁ saggaṁ gamissāmi”. </span><br><p id=ja544:19.1><span class=root>“Mā taṁ putta saddahesi, </span><br><p id=ja544:19.2><span class=root>Sugati kira hoti puttayaññena; </span><br><p id=ja544:19.3><span class=root>Nirayāneso maggo, </span><br><p id=ja544:19.4><span class=root>Neso maggo hi saggānaṁ. </span><br><p id=ja544:20.1><span class=root>Dānāni dehi koṇḍañña, </span><br><p id=ja544:20.2><span class=root>Ahiṁsā sabbabhūtabhabyānaṁ; </span><br><p id=ja544:20.3><span class=root>Esa maggo sugatiyā, </span><br><p id=ja544:20.4><span class=root>Na ca maggo puttayaññena”. </span><br><p id=ja544:21.1><span class=root>“Ācariyānaṁ vacanā, </span><br><p id=ja544:21.2><span class=root>Ghātessaṁ candañca sūriyañca; </span><br><p id=ja544:21.3><span class=root>Puttehi yaññaṁ yajitvāna duccajehi, </span><br><p id=ja544:21.4><span class=root>Sugatiṁ saggaṁ gamissāmi”. </span><br><p id=ja544:22.1><span class=root>Taṁtaṁ pitāpi avaca, </span><br><p id=ja544:22.2><span class=root>Vasavattī orasaṁ sakaṁ puttaṁ; </span><br><p id=ja544:22.3><span class=root>“Yañño kira te putta, </span><br><p id=ja544:22.4><span class=root>Bhavissati catūhi puttehi”. </span><br><p id=ja544:23.1><span class=root>“Sabbepi mayhaṁ puttā cattā, </span><br><p id=ja544:23.2><span class=root>candasmiṁ haññamānasmiṁ; </span><br><p id=ja544:23.3><span class=root>Puttehi yaññaṁ yajitvāna, </span><br><p id=ja544:23.4><span class=root>sugatiṁ saggaṁ gamissāmi”. </span><br><p id=ja544:24.1><span class=root>“Mā taṁ putta saddahesi, </span><br><p id=ja544:24.2><span class=root>Sugati kira hoti puttayaññena; </span><br><p id=ja544:24.3><span class=root>Nirayāneso maggo, </span><br><p id=ja544:24.4><span class=root>Neso maggo hi saggānaṁ. </span><br><p id=ja544:25.1><span class=root>Dānāni dehi koṇḍañña, </span><br><p id=ja544:25.2><span class=root>Ahiṁsā sabbabhūtabhabyānaṁ; </span><br><p id=ja544:25.3><span class=root>Esa maggo sugatiyā, </span><br><p id=ja544:25.4><span class=root>Na ca maggo puttayaññena”. </span><br><p id=ja544:26.1><span class=root>“Ācariyānaṁ vacanā, </span><br><p id=ja544:26.2><span class=root>Ghātessaṁ candañca sūriyañca; </span><br><p id=ja544:26.3><span class=root>Puttehi yaññaṁ yajitvāna duccajehi, </span><br><p id=ja544:26.4><span class=root>Sugatiṁ saggaṁ gamissāmi”. </span><br><p id=ja544:27.1><span class=root>“Dānāni dehi koṇḍañña, </span><br><p id=ja544:27.2><span class=root>Ahiṁsā sabbabhūtabhabyānaṁ; </span><br><p id=ja544:27.3><span class=root>Puttaparivuto tuvaṁ, </span><br><p id=ja544:27.4><span class=root>Raṭṭhaṁ janapadañca pālehi”. </span><br><p id=ja544:28.1><span class=root>“Mā no deva avadhi, </span><br><p id=ja544:28.2><span class=root>Dāse no dehi khaṇḍahālassa; </span><br><p id=ja544:28.3><span class=root>Api nigaḷabandhakāpi, </span><br><p id=ja544:28.4><span class=root>Hatthī asse ca pālema. </span><br><p id=ja544:29.1><span class=root>Mā no deva avadhi, </span><br><p id=ja544:29.2><span class=root>Dāse no dehi khaṇḍahālassa; </span><br><p id=ja544:29.3><span class=root>Api nigaḷabandhakāpi, </span><br><p id=ja544:29.4><span class=root>Hatthichakaṇāni ujjhema. </span><br><p id=ja544:30.1><span class=root>Mā no deva avadhi, </span><br><p id=ja544:30.2><span class=root>Dāse no dehi khaṇḍahālassa; </span><br><p id=ja544:30.3><span class=root>Api nigaḷabandhakāpi, </span><br><p id=ja544:30.4><span class=root>Assachakaṇāni ujjhema. </span><br><p id=ja544:31.1><span class=root>Mā no deva avadhi, </span><br><p id=ja544:31.2><span class=root>Dāse no dehi khaṇḍahālassa; </span><br><p id=ja544:31.3><span class=root>Yassa honti tava kāmā, </span><br><p id=ja544:31.4><span class=root>Api raṭṭhā pabbājitā; </span><br><p id=ja544:31.5><span class=root>Bhikkhācariyaṁ carissāma”. </span><br><p id=ja544:32.1><span class=root>“Dukkhaṁ kho me janayatha, </span><br><p id=ja544:32.2><span class=root>Vilapantā jīvitassa kāmā hi; </span><br><p id=ja544:32.3><span class=root>Muñcetha dāni kumāre, </span><br><p id=ja544:32.4><span class=root>Alampi me hotu puttayaññena”. </span><br><p id=ja544:33.1><span class=root>“Pubbeva khosi me vutto, </span><br><p id=ja544:33.2><span class=root>Dukkaraṁ durabhisambhavañcetaṁ; </span><br><p id=ja544:33.3><span class=root>Atha no upakkhaṭassa yaññassa, </span><br><p id=ja544:33.4><span class=root>Kasmā karosi vikkhepaṁ. </span><br><p id=ja544:34.1><span class=root>Sabbe vajanti sugatiṁ, </span><br><p id=ja544:34.2><span class=root>Ye yajanti yepi yājenti; </span><br><p id=ja544:34.3><span class=root>Ye cāpi anumodanti, </span><br><p id=ja544:34.4><span class=root>Yajantānaṁ edisaṁ mahāyaññaṁ”. </span><br><p id=ja544:35.1><span class=root>“Atha kissa jano pubbe, </span><br><p id=ja544:35.2><span class=root>Sotthānaṁ brāhmaṇe avācesi; </span><br><p id=ja544:35.3><span class=root>Atha no akāraṇasmā, </span><br><p id=ja544:35.4><span class=root>Yaññatthāya deva ghātesi. </span><br><p id=ja544:36.1><span class=root>Pubbeva no daharakāle, </span><br><p id=ja544:36.2><span class=root>na hanesi na ghātesi; </span><br><p id=ja544:36.3><span class=root>Daharamhā yobbanaṁ pattā, </span><br><p id=ja544:36.4><span class=root>adūsakā tāta haññāma. </span><br><p id=ja544:37.1><span class=root>Hatthigate assagate, </span><br><p id=ja544:37.2><span class=root>Sannaddhe passa no mahārāja; </span><br><p id=ja544:37.3><span class=root>Yuddhe vā yujjhamāne vā, </span><br><p id=ja544:37.4><span class=root>Na hi mādisā sūrā honti yaññatthāya. </span><br><p id=ja544:38.1><span class=root>Paccante vāpi kupite, </span><br><p id=ja544:38.2><span class=root>Aṭavīsu vā mādise niyojenti; </span><br><p id=ja544:38.3><span class=root>Atha no akāraṇasmā, </span><br><p id=ja544:38.4><span class=root>Abhūmiyaṁ tāta haññāma. </span><br><p id=ja544:39.1><span class=root>Yāpi hi tā sakuṇiyo, </span><br><p id=ja544:39.2><span class=root>Vasanti tiṇagharāni katvāna; </span><br><p id=ja544:39.3><span class=root>Tāsampi piyā puttā, </span><br><p id=ja544:39.4><span class=root>Atha no tvaṁ deva ghātesi. </span><br><p id=ja544:40.1><span class=root>Mā tassa saddahesi, </span><br><p id=ja544:40.2><span class=root>Na maṁ khaṇḍahālo ghāteyya; </span><br><p id=ja544:40.3><span class=root>Mamañhi so ghātetvāna, </span><br><p id=ja544:40.4><span class=root>Anantarā tampi deva ghāteyya. </span><br><p id=ja544:41.1><span class=root>Gāmavaraṁ nigamavaraṁ dadanti, </span><br><p id=ja544:41.2><span class=root>Bhogampissa mahārāja; </span><br><p id=ja544:41.3><span class=root>Athaggapiṇḍikāpi, </span><br><p id=ja544:41.4><span class=root>Kule kule hete bhuñjanti. </span><br><p id=ja544:42.1><span class=root>Tesampi tādisānaṁ, </span><br><p id=ja544:42.2><span class=root>Icchanti dubbhituṁ mahārāja; </span><br><p id=ja544:42.3><span class=root>Yebhuyyena ete, </span><br><p id=ja544:42.4><span class=root>Akataññuno brāhmaṇā deva. </span><br><p id=ja544:43.1><span class=root>Mā no deva avadhi, </span><br><p id=ja544:43.2><span class=root>Dāse no dehi khaṇḍahālassa; </span><br><p id=ja544:43.3><span class=root>Api nigaḷabandhakāpi, </span><br><p id=ja544:43.4><span class=root>Hatthī asse ca pālema. </span><br><p id=ja544:44.1><span class=root>Mā no deva avadhi, </span><br><p id=ja544:44.2><span class=root>Dāse no dehi khaṇḍahālassa; </span><br><p id=ja544:44.3><span class=root>Api nigaḷabandhakāpi, </span><br><p id=ja544:44.4><span class=root>Hatthichakaṇāni ujjhema. </span><br><p id=ja544:45.1><span class=root>Mā no deva avadhi, </span><br><p id=ja544:45.2><span class=root>Dāse no dehi khaṇḍahālassa; </span><br><p id=ja544:45.3><span class=root>Api nigaḷabandhakāpi, </span><br><p id=ja544:45.4><span class=root>Assachakaṇāni ujjhema. </span><br><p id=ja544:46.1><span class=root>Mā no deva avadhi, </span><br><p id=ja544:46.2><span class=root>Dāse no dehi khaṇḍahālassa; </span><br><p id=ja544:46.3><span class=root>Yassa honti tava kāmā, </span><br><p id=ja544:46.4><span class=root>Api raṭṭhā pabbājitā; </span><br><p id=ja544:46.5><span class=root>Bhikkhācariyaṁ carissāma”. </span><br><p id=ja544:47.1><span class=root>“Dukkhaṁ kho me janayatha, </span><br><p id=ja544:47.2><span class=root>Vilapantā jīvitassa kāmā hi; </span><br><p id=ja544:47.3><span class=root>Muñcetha dāni kumāre, </span><br><p id=ja544:47.4><span class=root>Alampi me hotu puttayaññena”. </span><br><p id=ja544:48.1><span class=root>“Pubbeva khosi me vutto, </span><br><p id=ja544:48.2><span class=root>Dukkaraṁ durabhisambhavañcetaṁ; </span><br><p id=ja544:48.3><span class=root>Atha no upakkhaṭassa yaññassa, </span><br><p id=ja544:48.4><span class=root>Kasmā karosi vikkhepaṁ. </span><br><p id=ja544:49.1><span class=root>Sabbe vajanti sugatiṁ, </span><br><p id=ja544:49.2><span class=root>Ye yajanti yepi yājenti; </span><br><p id=ja544:49.3><span class=root>Ye cāpi anumodanti, </span><br><p id=ja544:49.4><span class=root>Yajantānaṁ edisaṁ mahāyaññaṁ”. </span><br><p id=ja544:50.1><span class=root>“Yadi kira yajitvā puttehi, </span><br><p id=ja544:50.2><span class=root>Devalokaṁ ito cutā yanti; </span><br><p id=ja544:50.3><span class=root>Brāhmaṇo tāva yajatu, </span><br><p id=ja544:50.4><span class=root>Pacchāpi yajasi tuvaṁ rājā. </span><br><p id=ja544:51.1><span class=root>Yadi kira yajitvā puttehi, </span><br><p id=ja544:51.2><span class=root>Devalokaṁ ito cutā yanti; </span><br><p id=ja544:51.3><span class=root>Esveva khaṇḍahālo, </span><br><p id=ja544:51.4><span class=root>Yajataṁ sakehi puttehi. </span><br><p id=ja544:52.1><span class=root>Evaṁ jānanto khaṇḍahālo, </span><br><p id=ja544:52.2><span class=root>kiṁ puttake na ghātesi; </span><br><p id=ja544:52.3><span class=root>Sabbañca ñātijanaṁ, </span><br><p id=ja544:52.4><span class=root>attānañca na ghātesi. </span><br><p id=ja544:53.1><span class=root>Sabbe vajanti nirayaṁ, </span><br><p id=ja544:53.2><span class=root>Ye yajanti yepi yājenti; </span><br><p id=ja544:53.3><span class=root>Ye cāpi anumodanti, </span><br><p id=ja544:53.4><span class=root>Yajantānaṁ edisaṁ mahāyaññaṁ. </span><br><p id=ja544:54.1><span class=root>Sace hi so sujjhati yo hanāti, </span><br><p id=ja544:54.2><span class=root>Hatopi so saggamupeti ṭhānaṁ; </span><br><p id=ja544:54.3><span class=root>Bhovādi bhovādina mārayeyyuṁ, </span><br><p id=ja544:54.4><span class=root>Ye cāpi tesaṁ abhisaddaheyyuṁ. </span><br><p id=ja544:55.1><span class=root>Kathañca kira puttakāmāyo, </span><br><p id=ja544:55.2><span class=root>Gahapatayo gharaṇiyo ca; </span><br><p id=ja544:55.3><span class=root>Nagaramhi na uparavanti rājānaṁ, </span><br><p id=ja544:55.4><span class=root>‘Mā ghātayi orasaṁ puttaṁ’. </span><br><p id=ja544:56.1><span class=root>Kathañca kira puttakāmāyo, </span><br><p id=ja544:56.2><span class=root>Gahapatayo gharaṇiyo ca; </span><br><p id=ja544:56.3><span class=root>Nagaramhi na uparavanti rājānaṁ, </span><br><p id=ja544:56.4><span class=root>‘Mā ghātayi atrajaṁ puttaṁ’. </span><br><p id=ja544:57.1><span class=root>Rañño camhi atthakāmo, </span><br><p id=ja544:57.2><span class=root>Hito ca sabbajanapadassa; </span><br><p id=ja544:57.3><span class=root>Na koci assa paṭighaṁ, </span><br><p id=ja544:57.4><span class=root>Mayā jānapado na pavedeti. </span><br><p id=ja544:58.1><span class=root>Gacchatha vo gharaṇiyo, </span><br><p id=ja544:58.2><span class=root>Tātañca vadetha khaṇḍahālañca; </span><br><p id=ja544:58.3><span class=root>‘Mā ghātetha kumāre, </span><br><p id=ja544:58.4><span class=root>Adūsake sīhasaṅkāse’. </span><br><p id=ja544:59.1><span class=root>Gacchatha vo gharaṇiyo, </span><br><p id=ja544:59.2><span class=root>Tātañca vadetha khaṇḍahālañca; </span><br><p id=ja544:59.3><span class=root>‘Mā ghātetha kumāre, </span><br><p id=ja544:59.4><span class=root>Apekkhite sabbalokassa’. </span><br><p id=ja544:60.1><span class=root>Yannūnāhaṁ jāyeyyaṁ, </span><br><p id=ja544:60.2><span class=root>Rathakārakulesu vā; </span><br><p id=ja544:60.3><span class=root>Pukkusakulesu vā vessesu vā jāyeyyaṁ, </span><br><p id=ja544:60.4><span class=root>Na hajja maṁ rāja yaññe ghāteyya”. </span><br><p id=ja544:61.1><span class=root>“Sabbā sīmantiniyo gacchatha, </span><br><p id=ja544:61.2><span class=root>Ayyassa khaṇḍahālassa; </span><br><p id=ja544:61.3><span class=root>Pādesu nipatatha, </span><br><p id=ja544:61.4><span class=root>Aparādhāhaṁ na passāmi. </span><br><p id=ja544:62.1><span class=root>Sabbā sīmantiniyo gacchatha, </span><br><p id=ja544:62.2><span class=root>Ayyassa khaṇḍahālassa; </span><br><p id=ja544:62.3><span class=root>Pādesu nipatatha, </span><br><p id=ja544:62.4><span class=root>Kinte bhante mayaṁ adūsema”. </span><br><p id=ja544:63.1><span class=root>Kapaṇā vilapati selā, </span><br><p id=ja544:63.2><span class=root>Disvāna bhātare upanītatte; </span><br><p id=ja544:63.3><span class=root>“Yañño kira me ukkhipito, </span><br><p id=ja544:63.4><span class=root>Tātena saggakāmena”. </span><br><p id=ja544:64.1><span class=root>Āvatti parivatti ca, </span><br><p id=ja544:64.2><span class=root>vasulo sammukhā rañño; </span><br><p id=ja544:64.3><span class=root>“Mā no pitaraṁ avadhi, </span><br><p id=ja544:64.4><span class=root>daharamhāyobbanaṁ pattā”. </span><br><p id=ja544:65.1><span class=root>“Eso te vasula pitā, </span><br><p id=ja544:65.2><span class=root>Samehi pitarā saha; </span><br><p id=ja544:65.3><span class=root>Dukkhaṁ kho me janayasi, </span><br><p id=ja544:65.4><span class=root>Vilapanto antepurasmiṁ; </span><br><p id=ja544:65.5><span class=root>Muñcetha dāni kumāre, </span><br><p id=ja544:65.6><span class=root>Alampi me hotu puttayaññena”. </span><br><p id=ja544:66.1><span class=root>“Pubbeva khosi me vutto, </span><br><p id=ja544:66.2><span class=root>Dukkaraṁ durabhisambhavañcetaṁ; </span><br><p id=ja544:66.3><span class=root>Atha no upakkhaṭassa yaññassa, </span><br><p id=ja544:66.4><span class=root>Kasmā karosi vikkhepaṁ. </span><br><p id=ja544:67.1><span class=root>Sabbe vajanti sugatiṁ, </span><br><p id=ja544:67.2><span class=root>Ye yajanti yepi yājenti; </span><br><p id=ja544:67.3><span class=root>Ye cāpi anumodanti, </span><br><p id=ja544:67.4><span class=root>Yajantānaṁ edisaṁ mahāyaññaṁ. </span><br><p id=ja544:68.1><span class=root>Sabbaratanassa yañño upakkhaṭo, </span><br><p id=ja544:68.2><span class=root>Ekarāja tava paṭiyatto; </span><br><p id=ja544:68.3><span class=root>Abhinikkhamassu deva, </span><br><p id=ja544:68.4><span class=root>Saggaṁ gato tvaṁ pamodissasi”. </span><br><p id=ja544:69.1><span class=root>Daharā sattasatā etā, </span><br><p id=ja544:69.2><span class=root>Candakumārassa bhariyāyo; </span><br><p id=ja544:69.3><span class=root>Kese pakiritvāna, </span><br><p id=ja544:69.4><span class=root>Rodantiyo maggamanuyāyisuṁ. </span><br><p id=ja544:70.1><span class=root>Aparā pana sokena, </span><br><p id=ja544:70.2><span class=root>Nikkhantā nandane viya devā; </span><br><p id=ja544:70.3><span class=root>Kese pakiritvāna, </span><br><p id=ja544:70.4><span class=root>Rodantiyo maggamanuyāyiṁsu. </span><br><p id=ja544:71.1><span class=root>“Kāsikasucivatthadharā, </span><br><p id=ja544:71.2><span class=root>Kuṇḍalino agalucandanavilittā; </span><br><p id=ja544:71.3><span class=root>Niyyanti candasūriyā, </span><br><p id=ja544:71.4><span class=root>Yaññatthāya ekarājassa. </span><br><p id=ja544:72.1><span class=root>Kāsikasucivatthadharā, </span><br><p id=ja544:72.2><span class=root>Kuṇḍalino agalucandanavilittā; </span><br><p id=ja544:72.3><span class=root>Niyyanti candasūriyā, </span><br><p id=ja544:72.4><span class=root>Mātu katvā hadayasokaṁ. </span><br><p id=ja544:73.1><span class=root>Kāsikasucivatthadharā, </span><br><p id=ja544:73.2><span class=root>Kuṇḍalino agalucandanavilittā; </span><br><p id=ja544:73.3><span class=root>Niyyanti candasūriyā, </span><br><p id=ja544:73.4><span class=root>Janassa katvā hadayasokaṁ. </span><br><p id=ja544:74.1><span class=root>Maṁsarasabhojanā nhāpakasunhāpitā, </span><br><p id=ja544:74.2><span class=root>Kuṇḍalino agalucandanavilittā; </span><br><p id=ja544:74.3><span class=root>Niyyanti candasūriyā, </span><br><p id=ja544:74.4><span class=root>Yaññatthāya ekarājassa. </span><br><p id=ja544:75.1><span class=root>Maṁsarasabhojanā nhāpakasunhāpitā, </span><br><p id=ja544:75.2><span class=root>Kuṇḍalino agalucandanavilittā; </span><br><p id=ja544:75.3><span class=root>Niyyanti candasūriyā, </span><br><p id=ja544:75.4><span class=root>Mātu katvā hadayasokaṁ. </span><br><p id=ja544:76.1><span class=root>Maṁsarasabhojanā nhāpakasunhāpitā, </span><br><p id=ja544:76.2><span class=root>Kuṇḍalino agalucandanavilittā; </span><br><p id=ja544:76.3><span class=root>Niyyanti candasūriyā, </span><br><p id=ja544:76.4><span class=root>Janassa katvā hadayasokaṁ. </span><br><p id=ja544:77.1><span class=root>Yassu pubbe hatthivaradhuragate, </span><br><p id=ja544:77.2><span class=root>Hatthīhi anuvajanti; </span><br><p id=ja544:77.3><span class=root>Tyajja candasūriyā, </span><br><p id=ja544:77.4><span class=root>Ubhova pattikā yanti. </span><br><p id=ja544:78.1><span class=root>Yassu pubbe assavaradhuragate, </span><br><p id=ja544:78.2><span class=root>Assehi anuvajanti; </span><br><p id=ja544:78.3><span class=root>Tyajja candasūriyā, </span><br><p id=ja544:78.4><span class=root>Ubhova pattikā yanti. </span><br><p id=ja544:79.1><span class=root>Yassu pubbe rathavaradhuragate, </span><br><p id=ja544:79.2><span class=root>Rathehi anuvajanti; </span><br><p id=ja544:79.3><span class=root>Tyajja candasūriyā, </span><br><p id=ja544:79.4><span class=root>Ubhova pattikā yanti. </span><br><p id=ja544:80.1><span class=root>Yehissu pubbe niyyaṁsu, </span><br><p id=ja544:80.2><span class=root>Tapanīyakappanehi turaṅgehi; </span><br><p id=ja544:80.3><span class=root>Tyajja candasūriyā, </span><br><p id=ja544:80.4><span class=root>Ubhova pattikā yanti”. </span><br><p id=ja544:81.1><span class=root>“Yadi sakuṇi maṁsamicchasi, </span><br><p id=ja544:81.2><span class=root>Ḍayassu pubbena pupphavatiyā; </span><br><p id=ja544:81.3><span class=root>Yajatettha ekarājā, </span><br><p id=ja544:81.4><span class=root>Sammūḷho catūhi puttehi. </span><br><p id=ja544:82.1><span class=root>Yadi sakuṇi maṁsamicchasi, </span><br><p id=ja544:82.2><span class=root>Ḍayassu pubbena pupphavatiyā; </span><br><p id=ja544:82.3><span class=root>Yajatettha ekarājā, </span><br><p id=ja544:82.4><span class=root>Sammūḷho catūhi kaññāhi. </span><br><p id=ja544:83.1><span class=root>Yadi sakuṇi maṁsamicchasi, </span><br><p id=ja544:83.2><span class=root>Ḍayassu pubbena pupphavatiyā; </span><br><p id=ja544:83.3><span class=root>Yajatettha ekarājā, </span><br><p id=ja544:83.4><span class=root>Sammūḷho catūhi mahesīhi. </span><br><p id=ja544:84.1><span class=root>Yadi sakuṇi maṁsamicchasi, </span><br><p id=ja544:84.2><span class=root>Ḍayassu pubbena pupphavatiyā; </span><br><p id=ja544:84.3><span class=root>Yajatettha ekarājā, </span><br><p id=ja544:84.4><span class=root>Sammūḷho catūhi gahapatīhi. </span><br><p id=ja544:85.1><span class=root>Yadi sakuṇi maṁsamicchasi, </span><br><p id=ja544:85.2><span class=root>Ḍayassu pubbena pupphavatiyā; </span><br><p id=ja544:85.3><span class=root>Yajatettha ekarājā, </span><br><p id=ja544:85.4><span class=root>Sammūḷho catūhi hatthīhi. </span><br><p id=ja544:86.1><span class=root>Yadi sakuṇi maṁsamicchasi, </span><br><p id=ja544:86.2><span class=root>Ḍayassu pubbena pupphavatiyā; </span><br><p id=ja544:86.3><span class=root>Yajatettha ekarājā, </span><br><p id=ja544:86.4><span class=root>Sammūḷho catūhi assehi. </span><br><p id=ja544:87.1><span class=root>Yadi sakuṇi maṁsamicchasi, </span><br><p id=ja544:87.2><span class=root>Ḍayassu pubbena pupphavatiyā; </span><br><p id=ja544:87.3><span class=root>Yajatettha ekarājā, </span><br><p id=ja544:87.4><span class=root>Sammūḷho catūhi usabhehi. </span><br><p id=ja544:88.1><span class=root>Yadi sakuṇi maṁsamicchasi, </span><br><p id=ja544:88.2><span class=root>Ḍayassu pubbena pupphavatiyā; </span><br><p id=ja544:88.3><span class=root>Yajatettha ekarājā, </span><br><p id=ja544:88.4><span class=root>Sammūḷho sabbacatukkena. </span><br><p id=ja544:89.1><span class=root>Ayamassa pāsādo, </span><br><p id=ja544:89.2><span class=root>Idaṁ antepuraṁ suramaṇīyaṁ; </span><br><p id=ja544:89.3><span class=root>Tedāni ayyaputtā, </span><br><p id=ja544:89.4><span class=root>Cattāro vadhāya ninnītā. </span><br><p id=ja544:90.1><span class=root>Idamassa kūṭāgāraṁ, </span><br><p id=ja544:90.2><span class=root>Sovaṇṇaṁ pupphamalyavikiṇṇaṁ; </span><br><p id=ja544:90.3><span class=root>Tedāni ayyaputtā, </span><br><p id=ja544:90.4><span class=root>Cattāro vadhāya ninnītā. </span><br><p id=ja544:91.1><span class=root>Idamassa uyyānaṁ, </span><br><p id=ja544:91.2><span class=root>Supupphitaṁ sabbakālikaṁ rammaṁ; </span><br><p id=ja544:91.3><span class=root>Tedāni ayyaputtā, </span><br><p id=ja544:91.4><span class=root>Cattāro vadhāya ninnītā. </span><br><p id=ja544:92.1><span class=root>Idamassa asokavanaṁ, </span><br><p id=ja544:92.2><span class=root>Supupphitaṁ sabbakālikaṁ rammaṁ; </span><br><p id=ja544:92.3><span class=root>Tedāni ayyaputtā, </span><br><p id=ja544:92.4><span class=root>Cattāro vadhāya ninnītā. </span><br><p id=ja544:93.1><span class=root>Idamassa kaṇikāravanaṁ, </span><br><p id=ja544:93.2><span class=root>Supupphitaṁ sabbakālikaṁ rammaṁ; </span><br><p id=ja544:93.3><span class=root>Tedāni ayyaputtā, </span><br><p id=ja544:93.4><span class=root>Cattāro vadhāya ninnītā. </span><br><p id=ja544:94.1><span class=root>Idamassa pāṭalivanaṁ, </span><br><p id=ja544:94.2><span class=root>Supupphitaṁ sabbakālikaṁ rammaṁ; </span><br><p id=ja544:94.3><span class=root>Tedāni ayyaputtā, </span><br><p id=ja544:94.4><span class=root>Cattāro vadhāya ninnītā. </span><br><p id=ja544:95.1><span class=root>Idamassa ambavanaṁ, </span><br><p id=ja544:95.2><span class=root>Supupphitaṁ sabbakālikaṁ rammaṁ; </span><br><p id=ja544:95.3><span class=root>Tedāni ayyaputtā, </span><br><p id=ja544:95.4><span class=root>Cattāro vadhāya ninnītā. </span><br><p id=ja544:96.1><span class=root>Ayamassa pokkharaṇī, </span><br><p id=ja544:96.2><span class=root>Sañchannā padumapuṇḍarīkehi; </span><br><p id=ja544:96.3><span class=root>Nāvā ca sovaṇṇavikatā, </span><br><p id=ja544:96.4><span class=root>Pupphavalliyā cittā suramaṇīyā; </span><br><p id=ja544:96.5><span class=root>Tedāni ayyaputtā, </span><br><p id=ja544:96.6><span class=root>Cattāro vadhāya ninnītā. </span><br><p id=ja544:97.1><span class=root>Idamassa hatthiratanaṁ, </span><br><p id=ja544:97.2><span class=root>Erāvaṇo gajo balī dantī; </span><br><p id=ja544:97.3><span class=root>Tedāni ayyaputtā, </span><br><p id=ja544:97.4><span class=root>Cattāro vadhāya ninnītā. </span><br><p id=ja544:98.1><span class=root>Idamassa assaratanaṁ, </span><br><p id=ja544:98.2><span class=root>ekakhuro asso; </span><br><p id=ja544:98.3><span class=root>Tedāni ayyaputtā, </span><br><p id=ja544:98.4><span class=root>cattāro vadhāya ninnītā. </span><br><p id=ja544:99.1><span class=root>Ayamassa assaratho, </span><br><p id=ja544:99.2><span class=root>Sāḷiya nigghoso subho ratanavicitto; </span><br><p id=ja544:99.3><span class=root>Yatthassu ayyaputtā, </span><br><p id=ja544:99.4><span class=root>Sobhiṁsu nandane viya devā; </span><br><p id=ja544:99.5><span class=root>Tedāni ayyaputtā, </span><br><p id=ja544:99.6><span class=root>Cattāro vadhāya ninnītā. </span><br><p id=ja544:100.1><span class=root>Kathaṁ nāma sāmasamasundarehi, </span><br><p id=ja544:100.2><span class=root>Candanamudukagattehi; </span><br><p id=ja544:100.3><span class=root>Rājā yajissate yaññaṁ, </span><br><p id=ja544:100.4><span class=root>Sammūḷho catūhi puttehi. </span><br><p id=ja544:101.1><span class=root>Kathaṁ nāma sāmasamasundarāhi, </span><br><p id=ja544:101.2><span class=root>Candanamudukagattāhi; </span><br><p id=ja544:101.3><span class=root>Rājā yajissate yaññaṁ, </span><br><p id=ja544:101.4><span class=root>Sammūḷho catūhi kaññāhi. </span><br><p id=ja544:102.1><span class=root>Kathaṁ nāma sāmasamasundarāhi, </span><br><p id=ja544:102.2><span class=root>Candanamudukagattāhi; </span><br><p id=ja544:102.3><span class=root>Rājā yajissate yaññaṁ, </span><br><p id=ja544:102.4><span class=root>Sammūḷho catūhi mahesīhi. </span><br><p id=ja544:103.1><span class=root>Kathaṁ nāma sāmasamasundarehi, </span><br><p id=ja544:103.2><span class=root>Candanamudukagattehi; </span><br><p id=ja544:103.3><span class=root>Rājā yajissate yaññaṁ, </span><br><p id=ja544:103.4><span class=root>Sammūḷho catūhi gahapatīhi. </span><br><p id=ja544:104.1><span class=root>Yathā honti gāmanigamā, </span><br><p id=ja544:104.2><span class=root>Suññā amanussakā brahāraññā; </span><br><p id=ja544:104.3><span class=root>Tathā hessati pupphavatiyā, </span><br><p id=ja544:104.4><span class=root>Yiṭṭhesu candasūriyesu”. </span><br><p id=ja544:105.1><span class=root>“Ummattikā bhavissāmi, </span><br><p id=ja544:105.2><span class=root>Bhūnahatā paṁsunā ca parikiṇṇā; </span><br><p id=ja544:105.3><span class=root>Sace candavaraṁ hanti, </span><br><p id=ja544:105.4><span class=root>Pāṇā me deva rujjhanti. </span><br><p id=ja544:106.1><span class=root>Ummattikā bhavissāmi, </span><br><p id=ja544:106.2><span class=root>Bhūnahatā paṁsunā ca parikiṇṇā; </span><br><p id=ja544:106.3><span class=root>Sace sūriyavaraṁ hanti, </span><br><p id=ja544:106.4><span class=root>Pāṇā me deva rujjhanti”. </span><br><p id=ja544:107.1><span class=root>“Kinnumā na ramāpeyyuṁ, </span><br><p id=ja544:107.2><span class=root>Aññamaññaṁ piyaṁvadā; </span><br><p id=ja544:107.3><span class=root>Ghaṭṭikā uparikkhī ca, </span><br><p id=ja544:107.4><span class=root>Pokkharaṇī ca bhārikā; </span><br><p id=ja544:107.5><span class=root>Candasūriyesu naccantiyo, </span><br><p id=ja544:107.6><span class=root>Samā tāsaṁ na vijjati”. </span><br><p id=ja544:108.1><span class=root>“Imaṁ mayhaṁ hadayasokaṁ, </span><br><p id=ja544:108.2><span class=root>Paṭimuñcatu khaṇḍahāla tava mātā; </span><br><p id=ja544:108.3><span class=root>Yo mayhaṁ hadayasoko, </span><br><p id=ja544:108.4><span class=root>Candamhi vadhāya ninnīte. </span><br><p id=ja544:109.1><span class=root>Imaṁ mayhaṁ hadayasokaṁ, </span><br><p id=ja544:109.2><span class=root>Paṭimuñcatu khaṇḍahāla tava mātā; </span><br><p id=ja544:109.3><span class=root>Yo mayhaṁ hadayasoko, </span><br><p id=ja544:109.4><span class=root>Sūriyamhi vadhāya ninnīte. </span><br><p id=ja544:110.1><span class=root>Imaṁ mayhaṁ hadayasokaṁ, </span><br><p id=ja544:110.2><span class=root>Paṭimuñcatu khaṇḍahāla tava jāyā; </span><br><p id=ja544:110.3><span class=root>Yo mayhaṁ hadayasoko, </span><br><p id=ja544:110.4><span class=root>Candamhi vadhāya ninnīte. </span><br><p id=ja544:111.1><span class=root>Imaṁ mayhaṁ hadayasokaṁ, </span><br><p id=ja544:111.2><span class=root>Paṭimuñcatu khaṇḍahāla tava jāyā; </span><br><p id=ja544:111.3><span class=root>Yo mayhaṁ hadayasoko, </span><br><p id=ja544:111.4><span class=root>Sūriyamhi vadhāya ninnīte. </span><br><p id=ja544:112.1><span class=root>Mā ca putte mā ca patiṁ, </span><br><p id=ja544:112.2><span class=root>Addakkhi khaṇḍahāla tava mātā; </span><br><p id=ja544:112.3><span class=root>Yo ghātesi kumāre, </span><br><p id=ja544:112.4><span class=root>Adūsake sīhasaṅkāse. </span><br><p id=ja544:113.1><span class=root>Mā ca putte mā ca patiṁ, </span><br><p id=ja544:113.2><span class=root>Addakkhi khaṇḍahāla tava mātā; </span><br><p id=ja544:113.3><span class=root>Yo ghātesi kumāre, </span><br><p id=ja544:113.4><span class=root>Apekkhite sabbalokassa. </span><br><p id=ja544:114.1><span class=root>Mā ca putte mā ca patiṁ, </span><br><p id=ja544:114.2><span class=root>Addakkhi khaṇḍahāla tava jāyā; </span><br><p id=ja544:114.3><span class=root>Yo ghātesi kumāre, </span><br><p id=ja544:114.4><span class=root>Adūsake sīhasaṅkāse. </span><br><p id=ja544:115.1><span class=root>Mā ca putte mā ca patiṁ, </span><br><p id=ja544:115.2><span class=root>Addakkhi khaṇḍahāla tava jāyā; </span><br><p id=ja544:115.3><span class=root>Yo ghātesi kumāre, </span><br><p id=ja544:115.4><span class=root>Apekkhite sabbalokassa”. </span><br><p id=ja544:116.1><span class=root>“Mā no deva avadhi, </span><br><p id=ja544:116.2><span class=root>Dāse no dehi khaṇḍahālassa; </span><br><p id=ja544:116.3><span class=root>Api nigaḷabandhakāpi, </span><br><p id=ja544:116.4><span class=root>Hatthī asse ca pālema. </span><br><p id=ja544:117.1><span class=root>Mā no deva avadhi, </span><br><p id=ja544:117.2><span class=root>Dāse no dehi khaṇḍahālassa; </span><br><p id=ja544:117.3><span class=root>Api nigaḷabandhakāpi, </span><br><p id=ja544:117.4><span class=root>Hatthichakaṇāni ujjhema. </span><br><p id=ja544:118.1><span class=root>Mā no deva avadhi, </span><br><p id=ja544:118.2><span class=root>Dāse no dehi khaṇḍahālassa; </span><br><p id=ja544:118.3><span class=root>Api nigaḷabandhakāpi, </span><br><p id=ja544:118.4><span class=root>Assachakaṇāni ujjhema. </span><br><p id=ja544:119.1><span class=root>Mā no deva avadhi, </span><br><p id=ja544:119.2><span class=root>Dāse no dehi khaṇḍahālassa; </span><br><p id=ja544:119.3><span class=root>Yassa honti tava kāmā, </span><br><p id=ja544:119.4><span class=root>Api raṭṭhā pabbājitā; </span><br><p id=ja544:119.5><span class=root>Bhikkhācariyaṁ carissāma. </span><br><p id=ja544:120.1><span class=root>Dibbaṁ deva upayācanti, </span><br><p id=ja544:120.2><span class=root>puttatthikāpi daliddā; </span><br><p id=ja544:120.3><span class=root>Paṭibhānānipi hitvā, </span><br><p id=ja544:120.4><span class=root>putte na labhanti ekaccā. </span><br><p id=ja544:121.1><span class=root>Āsīsikāni karonti, </span><br><p id=ja544:121.2><span class=root>Puttā no jāyantu tato paputtā; </span><br><p id=ja544:121.3><span class=root>Atha no akāraṇasmā, </span><br><p id=ja544:121.4><span class=root>Yaññatthāya deva ghātesi. </span><br><p id=ja544:122.1><span class=root>Upayācitakena puttaṁ labhanti, </span><br><p id=ja544:122.2><span class=root>Mā tāta no aghātesi; </span><br><p id=ja544:122.3><span class=root>Mā kicchāladdhakehi puttehi, </span><br><p id=ja544:122.4><span class=root>Yajittho imaṁ yaññaṁ. </span><br><p id=ja544:123.1><span class=root>Upayācitakena puttaṁ labhanti, </span><br><p id=ja544:123.2><span class=root>Mā tāta no aghātesi; </span><br><p id=ja544:123.3><span class=root>Mā kapaṇaladdhakehi puttehi, </span><br><p id=ja544:123.4><span class=root>Ammāya no vippavāsesi. </span><br><p id=ja544:124.1><span class=root>Bahudukkhā posiya candaṁ, </span><br><p id=ja544:124.2><span class=root>amma tuvaṁ jīyase puttaṁ; </span><br><p id=ja544:124.3><span class=root>Vandāmi kho te pāde, </span><br><p id=ja544:124.4><span class=root>labhataṁ tāto paralokaṁ. </span><br><p id=ja544:125.1><span class=root>Handa ca maṁ upaguyha, </span><br><p id=ja544:125.2><span class=root>Pāde te amma vandituṁ dehi; </span><br><p id=ja544:125.3><span class=root>Gacchāmi dāni pavāsaṁ, </span><br><p id=ja544:125.4><span class=root>Yaññatthāya ekarājassa. </span><br><p id=ja544:126.1><span class=root>Handa ca maṁ upagūha, </span><br><p id=ja544:126.2><span class=root>Pāde te amma vandituṁ dehi; </span><br><p id=ja544:126.3><span class=root>Gacchāmi dāni pavāsaṁ, </span><br><p id=ja544:126.4><span class=root>Mātu katvā hadayasokaṁ. </span><br><p id=ja544:127.1><span class=root>Handa ca maṁ upagūha, </span><br><p id=ja544:127.2><span class=root>Pāde te amma vandituṁ dehi; </span><br><p id=ja544:127.3><span class=root>Gacchāmi dāni pavāsaṁ, </span><br><p id=ja544:127.4><span class=root>Janassa katvā hadayasokaṁ”. </span><br><p id=ja544:128.1><span class=root>“Handa ca padumapattānaṁ, </span><br><p id=ja544:128.2><span class=root>Moḷiṁ bandhassu gotamiputta; </span><br><p id=ja544:128.3><span class=root>Campakadalamissāyo, </span><br><p id=ja544:128.4><span class=root>Esā te porāṇikā pakati. </span><br><p id=ja544:129.1><span class=root>Handa ca vilepanaṁ te, </span><br><p id=ja544:129.2><span class=root>Pacchimakaṁ candanaṁ vilimpassu; </span><br><p id=ja544:129.3><span class=root>Yehi ca suvilitto, </span><br><p id=ja544:129.4><span class=root>Sobhasi rājaparisāyaṁ. </span><br><p id=ja544:130.1><span class=root>Handa ca mudukāni vatthāni, </span><br><p id=ja544:130.2><span class=root>Pacchimakaṁ kāsikaṁ nivāsehi; </span><br><p id=ja544:130.3><span class=root>Yehi ca sunivattho, </span><br><p id=ja544:130.4><span class=root>Sobhasi rājaparisāyaṁ. </span><br><p id=ja544:131.1><span class=root>Muttāmaṇikanakavibhūsitāni, </span><br><p id=ja544:131.2><span class=root>Gaṇhassu hatthābharaṇāni; </span><br><p id=ja544:131.3><span class=root>Yehi ca hatthābharaṇehi, </span><br><p id=ja544:131.4><span class=root>Sobhasi rājaparisāyaṁ”. </span><br><p id=ja544:132.1><span class=root>“Na hi nūnāyaṁ raṭṭhapālo, </span><br><p id=ja544:132.2><span class=root>Bhūmipati janapadassa dāyādo; </span><br><p id=ja544:132.3><span class=root>Lokissaro mahanto, </span><br><p id=ja544:132.4><span class=root>Putte snehaṁ janayati”. </span><br><p id=ja544:133.1><span class=root>“Mayhampi piyā puttā, </span><br><p id=ja544:133.2><span class=root>Attā ca piyo tumhe ca bhariyāyo; </span><br><p id=ja544:133.3><span class=root>Saggañca patthayāno, </span><br><p id=ja544:133.4><span class=root>Tenāhaṁ ghātayissāmi”. </span><br><p id=ja544:134.1><span class=root>“Maṁ paṭhamaṁ ghātehi, </span><br><p id=ja544:134.2><span class=root>Mā me hadayaṁ dukkhaṁ phālesi; </span><br><p id=ja544:134.3><span class=root>Alaṅkato sundarako, </span><br><p id=ja544:134.4><span class=root>Putto deva tava sukhumālo. </span><br><p id=ja544:135.1><span class=root>Handayya maṁ hanassu, </span><br><p id=ja544:135.2><span class=root>Paraloke candakena hessāmi; </span><br><p id=ja544:135.3><span class=root>Puññaṁ karassu vipulaṁ, </span><br><p id=ja544:135.4><span class=root>Vicarāma ubhopi paraloke”. </span><br><p id=ja544:136.1><span class=root>“Mā tvaṁ cande rucci maraṇaṁ, </span><br><p id=ja544:136.2><span class=root>Bahukā tava devarā visālakkhi; </span><br><p id=ja544:136.3><span class=root>Te taṁ ramayissanti, </span><br><p id=ja544:136.4><span class=root>Yiṭṭhasmiṁ gotamiputte”. </span><br><p id=ja544:137.1><span class=root>Evaṁ vutte, candā attānaṁ, </span><br><p id=ja544:137.2><span class=root>hanti hatthatalakehi; </span><br><p id=ja544:137.3><span class=root>“Alamettha jīvitena, </span><br><p id=ja544:137.4><span class=root>pissāmi visaṁ marissāmi. </span><br><p id=ja544:138.1><span class=root>Na hi nūnimassa rañño, </span><br><p id=ja544:138.2><span class=root>Mittāmaccā ca vijjare suhadā; </span><br><p id=ja544:138.3><span class=root>Ye na vadanti rājānaṁ, </span><br><p id=ja544:138.4><span class=root>Mā ghātayi orase putte. </span><br><p id=ja544:139.1><span class=root>Na hi nūnimassa rañño, </span><br><p id=ja544:139.2><span class=root>Ñātī mittā ca vijjare suhadā; </span><br><p id=ja544:139.3><span class=root>Ye na vadanti rājānaṁ, </span><br><p id=ja544:139.4><span class=root>Mā ghātayi atraje putte. </span><br><p id=ja544:140.1><span class=root>Ime tepi mayhaṁ puttā, </span><br><p id=ja544:140.2><span class=root>Guṇino kāyūradhārino rāja; </span><br><p id=ja544:140.3><span class=root>Tehipi yajassu yaññaṁ, </span><br><p id=ja544:140.4><span class=root>Atha muñcatu gotamiputte. </span><br><p id=ja544:141.1><span class=root>Bilasataṁ maṁ katvāna, </span><br><p id=ja544:141.2><span class=root>Yajassu sattadhā mahārāja; </span><br><p id=ja544:141.3><span class=root>Mā jeṭṭhaputtamavadhi, </span><br><p id=ja544:141.4><span class=root>Adūsakaṁ sīhasaṅkāsaṁ. </span><br><p id=ja544:142.1><span class=root>Bilasataṁ maṁ katvāna, </span><br><p id=ja544:142.2><span class=root>Yajassu sattadhā mahārāja; </span><br><p id=ja544:142.3><span class=root>Mā jeṭṭhaputtamavadhi, </span><br><p id=ja544:142.4><span class=root>Apekkhitaṁ sabbalokassa”. </span><br><p id=ja544:143.1><span class=root>“Bahukā tava dinnābharaṇā, </span><br><p id=ja544:143.2><span class=root>Uccāvacā subhaṇitamhi; </span><br><p id=ja544:143.3><span class=root>Muttāmaṇiveḷuriyā, </span><br><p id=ja544:143.4><span class=root>Etaṁ te pacchimakaṁ dānaṁ”. </span><br><p id=ja544:144.1><span class=root>“Yesaṁ pubbe khandhesu, </span><br><p id=ja544:144.2><span class=root>Phullā mālāguṇā vivattiṁsu; </span><br><p id=ja544:144.3><span class=root>Tesajjapi sunisito, </span><br><p id=ja544:144.4><span class=root>Nettiṁso vivattissati khandhesu. </span><br><p id=ja544:145.1><span class=root>Yesaṁ pubbe khandhesu, </span><br><p id=ja544:145.2><span class=root>Cittā mālāguṇā vivattiṁsu; </span><br><p id=ja544:145.3><span class=root>Tesajjapi sunisito, </span><br><p id=ja544:145.4><span class=root>Nettiṁso vivattissati khandhesu. </span><br><p id=ja544:146.1><span class=root>Aciraṁ vata nettiṁso, </span><br><p id=ja544:146.2><span class=root>Vivattissati rājaputtānaṁ khandhesu; </span><br><p id=ja544:146.3><span class=root>Atha mama hadayaṁ na phalati, </span><br><p id=ja544:146.4><span class=root>Tāva daḷhabandhañca me āsi. </span><br><p id=ja544:147.1><span class=root>Kāsikasucivatthadharā, </span><br><p id=ja544:147.2><span class=root>Kuṇḍalino agalucandanavilittā; </span><br><p id=ja544:147.3><span class=root>Niyyātha candasūriyā, </span><br><p id=ja544:147.4><span class=root>Yaññatthāya ekarājassa. </span><br><p id=ja544:148.1><span class=root>Kāsikasucivatthadharā, </span><br><p id=ja544:148.2><span class=root>Kuṇḍalino agalucandanavilittā; </span><br><p id=ja544:148.3><span class=root>Niyyātha candasūriyā, </span><br><p id=ja544:148.4><span class=root>Mātu katvā hadayasokaṁ. </span><br><p id=ja544:149.1><span class=root>Kāsikasucivatthadharā, </span><br><p id=ja544:149.2><span class=root>Kuṇḍalino agalucandanavilittā; </span><br><p id=ja544:149.3><span class=root>Niyyātha candasūriyā, </span><br><p id=ja544:149.4><span class=root>Janassa katvā hadayasokaṁ. </span><br><p id=ja544:150.1><span class=root>Maṁsarasabhojanā nhāpakasunhāpitā, </span><br><p id=ja544:150.2><span class=root>Kuṇḍalino agalucandanavilittā; </span><br><p id=ja544:150.3><span class=root>Niyyātha candasūriyā, </span><br><p id=ja544:150.4><span class=root>Yaññatthāya ekarājassa. </span><br><p id=ja544:151.1><span class=root>Maṁsarasabhojanā nhāpakasunhāpitā, </span><br><p id=ja544:151.2><span class=root>Kuṇḍalino agalucandanavilittā; </span><br><p id=ja544:151.3><span class=root>Niyyātha candasūriyā, </span><br><p id=ja544:151.4><span class=root>Mātu katvā hadayasokaṁ. </span><br><p id=ja544:152.1><span class=root>Maṁsarasabhojanā nhāpakasunhāpitā, </span><br><p id=ja544:152.2><span class=root>Kuṇḍalino agalucandanavilittā; </span><br><p id=ja544:152.3><span class=root>Niyyātha candasūriyā, </span><br><p id=ja544:152.4><span class=root>Janassa katvā hadayasokaṁ”. </span><br><p id=ja544:153.1><span class=root>Sabbasmiṁ upakkhaṭasmiṁ, </span><br><p id=ja544:153.2><span class=root>Nisīdite candasmiṁ yaññatthāya; </span><br><p id=ja544:153.3><span class=root>Pañcālarājadhītā pañjalikā, </span><br><p id=ja544:153.4><span class=root>Sabbaparisāya samanupariyāyi. </span><br><p id=ja544:154.1><span class=root>“Yena saccena khaṇḍahālo, </span><br><p id=ja544:154.2><span class=root>Pāpakammaṁ karoti dummedho; </span><br><p id=ja544:154.3><span class=root>Etena saccavajjena, </span><br><p id=ja544:154.4><span class=root>Samaṅginī sāmikena homi. </span><br><p id=ja544:155.1><span class=root>Ye idhatthi amanussā, </span><br><p id=ja544:155.2><span class=root>Yāni ca yakkhabhūtabhabyāni; </span><br><p id=ja544:155.3><span class=root>Karontu me veyyāvaṭikaṁ, </span><br><p id=ja544:155.4><span class=root>Samaṅginī sāmikena homi. </span><br><p id=ja544:156.1><span class=root>Yā devatā idhāgatā, </span><br><p id=ja544:156.2><span class=root>Yāni ca yakkhabhūtabhabyāni; </span><br><p id=ja544:156.3><span class=root>Saraṇesiniṁ anāthaṁ tāyatha maṁ, </span><br><p id=ja544:156.4><span class=root>Yācāmahaṁ pati māhaṁ ajeyyaṁ”. </span><br><p id=ja544:157.1><span class=root>Taṁ sutvā amanusso, </span><br><p id=ja544:157.2><span class=root>Ayokūṭaṁ paribbhametvāna; </span><br><p id=ja544:157.3><span class=root>Bhayamassa janayanto, </span><br><p id=ja544:157.4><span class=root>Rājānaṁ idamavoca. </span><br><p id=ja544:158.1><span class=root>“Bujjhassu kho rājakali, </span><br><p id=ja544:158.2><span class=root>Mā tāhaṁ matthakaṁ nitāḷesiṁ; </span><br><p id=ja544:158.3><span class=root>Mā jeṭṭhaputtamavadhi, </span><br><p id=ja544:158.4><span class=root>Adūsakaṁ sīhasaṅkāsaṁ. </span><br><p id=ja544:159.1><span class=root>Ko te diṭṭho rājakali, </span><br><p id=ja544:159.2><span class=root>Puttabhariyāyo haññamānāyo; </span><br><p id=ja544:159.3><span class=root>Seṭṭhi ca gahapatayo, </span><br><p id=ja544:159.4><span class=root>Adūsakā saggakāmā hi”. </span><br><p id=ja544:160.1><span class=root>Taṁ sutvā khaṇḍahālo, </span><br><p id=ja544:160.2><span class=root>Rājā ca abbhutamidaṁ disvāna; </span><br><p id=ja544:160.3><span class=root>Sabbesaṁ bandhanāni mocesuṁ, </span><br><p id=ja544:160.4><span class=root>Yathā taṁ anupaghātaṁ. </span><br><p id=ja544:161.1><span class=root>Sabbesu vippamuttesu, </span><br><p id=ja544:161.2><span class=root>Ye tattha samāgatā tadā āsuṁ; </span><br><p id=ja544:161.3><span class=root>Sabbe ekekaleḍḍukamadaṁsu, </span><br><p id=ja544:161.4><span class=root>Esa vadho khaṇḍahālassa. </span><br><p id=ja544:162.1><span class=root>Sabbe paviṭṭhā nirayaṁ, </span><br><p id=ja544:162.2><span class=root>Yathā taṁ pāpakaṁ karitvāna; </span><br><p id=ja544:162.3><span class=root>Na hi pāpakammaṁ katvā, </span><br><p id=ja544:162.4><span class=root>Labbhā sugatiṁ ito gantuṁ. </span><br><p id=ja544:163.1><span class=root>Sabbesu vippamuttesu, </span><br><p id=ja544:163.2><span class=root>Ye tattha samāgatā tadā āsuṁ; </span><br><p id=ja544:163.3><span class=root>Candaṁ abhisiñciṁsu, </span><br><p id=ja544:163.4><span class=root>Samāgatā rājaparisā ca. </span><br><p id=ja544:164.1><span class=root>Sabbesu vippamuttesu, </span><br><p id=ja544:164.2><span class=root>Ye tattha samāgatā tadā āsuṁ; </span><br><p id=ja544:164.3><span class=root>Candaṁ abhisiñciṁsu, </span><br><p id=ja544:164.4><span class=root>Samāgatā rājakaññāyo ca. </span><br><p id=ja544:165.1><span class=root>Sabbesu vippamuttesu, </span><br><p id=ja544:165.2><span class=root>Ye tattha samāgatā tadā āsuṁ; </span><br><p id=ja544:165.3><span class=root>Candaṁ abhisiñciṁsu, </span><br><p id=ja544:165.4><span class=root>Samāgatā devaparisā ca. </span><br><p id=ja544:166.1><span class=root>Sabbesu vippamuttesu, </span><br><p id=ja544:166.2><span class=root>Ye tattha samāgatā tadā āsuṁ; </span><br><p id=ja544:166.3><span class=root>Candaṁ abhisiñciṁsu, </span><br><p id=ja544:166.4><span class=root>Samāgatā devakaññāyo ca. </span><br><p id=ja544:167.1><span class=root>Sabbesu vippamuttesu, </span><br><p id=ja544:167.2><span class=root>Ye tattha samāgatā tadā āsuṁ; </span><br><p id=ja544:167.3><span class=root>Celukkhepamakaruṁ, </span><br><p id=ja544:167.4><span class=root>Samāgatā rājaparisā ca. </span><br><p id=ja544:168.1><span class=root>Sabbesu vippamuttesu, </span><br><p id=ja544:168.2><span class=root>Ye tattha samāgatā tadā āsuṁ; </span><br><p id=ja544:168.3><span class=root>Celukkhepamakaruṁ, </span><br><p id=ja544:168.4><span class=root>Samāgatā rājakaññāyo ca. </span><br><p id=ja544:169.1><span class=root>Sabbesu vippamuttesu, </span><br><p id=ja544:169.2><span class=root>Ye tattha samāgatā tadā āsuṁ; </span><br><p id=ja544:169.3><span class=root>Celukkhepamakaruṁ, </span><br><p id=ja544:169.4><span class=root>Samāgatā devaparisā ca. </span><br><p id=ja544:170.1><span class=root>Sabbesu vippamuttesu, </span><br><p id=ja544:170.2><span class=root>Ye tattha samāgatā tadā āsuṁ; </span><br><p id=ja544:170.3><span class=root>Celukkhepamakaruṁ, </span><br><p id=ja544:170.4><span class=root>Samāgatā devakaññāyo ca. </span><br><p id=ja544:171.1><span class=root>Sabbesu vippamuttesu, </span><br><p id=ja544:171.2><span class=root>Bahū ānanditā ahuṁ; </span><br><p id=ja544:171.3><span class=root>Nandiṁ pavesi nagaraṁ, </span><br><p id=ja544:171.4><span class=root>Bandhanā mokkho aghositthāti. </span><br><p id=ja544:172.1><span class=root>Candakumārajātakaṁ sattamaṁ. </span><br></main><footer class="container footer"><small><a href=/about/>Contact info</a></small></footer>