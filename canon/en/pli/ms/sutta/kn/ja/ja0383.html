<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0382.html>Previous</a><a href=/canon/en/pli/ms/sutta/kn/ja/ja0384.html>Next</a></div><p id=ja383:0.1><span class=root>Jātaka </span><br><p id=ja383:0.2><span class=root>Chakkanipāta </span><br><p id=ja383:0.3><span class=root>Avāriyavagga </span><br><p id=ja383:0.4><span class="root big-bold">8. Kukkuṭajātaka </span><br><p id=ja383:1.1><span class=root>“Sucittapattachadana, </span><br><p id=ja383:1.2><span class=root>tambacūḷa vihaṅgama; </span><br><p id=ja383:1.3><span class=root>Oroha dumasākhāya, </span><br><p id=ja383:1.4><span class=root>mudhā bhariyā bhavāmi te”. </span><br><p id=ja383:2.1><span class=root>“Catuppadī tvaṁ kalyāṇi, </span><br><p id=ja383:2.2><span class=root>dvipadāhaṁ manorame; </span><br><p id=ja383:2.3><span class=root>Migī pakkhī asaññuttā, </span><br><p id=ja383:2.4><span class=root>aññaṁ pariyesa sāmikaṁ”. </span><br><p id=ja383:3.1><span class=root>“Komārikā te hessāmi, </span><br><p id=ja383:3.2><span class=root>Mañjukā piyabhāṇinī; </span><br><p id=ja383:3.3><span class=root>Vinda maṁ ariyena vedena, </span><br><p id=ja383:3.4><span class=root>Sāvaya maṁ yadicchasi”. </span><br><p id=ja383:4.1><span class=root>“Kuṇapādini lohitape, </span><br><p id=ja383:4.2><span class=root>cori kukkuṭapothini; </span><br><p id=ja383:4.3><span class=root>Na tvaṁ ariyena vedena, </span><br><p id=ja383:4.4><span class=root>mamaṁ bhattāramicchasi”. </span><br><p id=ja383:5.1><span class=root>“Evampi caturā nārī, </span><br><p id=ja383:5.2><span class=root>disvāna sadhanaṁ naraṁ; </span><br><p id=ja383:5.3><span class=root>Nenti saṇhāhi vācāhi, </span><br><p id=ja383:5.4><span class=root>biḷārī viya kukkuṭaṁ. </span><br><p id=ja383:6.1><span class=root>Yo ca uppatitaṁ atthaṁ, </span><br><p id=ja383:6.2><span class=root>na khippamanubujjhati; </span><br><p id=ja383:6.3><span class=root>Amittavasamanveti, </span><br><p id=ja383:6.4><span class=root>pacchā ca anutappati. </span><br><p id=ja383:7.1><span class=root>Yo ca uppatitaṁ atthaṁ, </span><br><p id=ja383:7.2><span class=root>khippameva nibodhati; </span><br><p id=ja383:7.3><span class=root>Muccate sattusambādhā, </span><br><p id=ja383:7.4><span class=root>kukkuṭova biḷāriyā”ti. </span><br><p id=ja383:8.1><span class=root>Kukkuṭajātakaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>