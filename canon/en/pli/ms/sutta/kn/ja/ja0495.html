<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0494.html>Previous</a><a href=/canon/en/pli/ms/sutta/kn/ja/ja0496.html>Next</a></div><p><div class=verse-container id=ja495:0.1><span>Jātaka </span></div><p><div class=verse-container id=ja495:0.2><span>Pakiṇṇakanipāta </span></div><p><div class=verse-container id=ja495:0.3><span>Sālikedāravagga </span></div><p><div class=verse-container id=ja495:0.4><span class=big-bold>12. Dasabrāhmaṇajātaka </span></div><p><div class=verse-container id=ja495:1.1><span>Rājā avoca vidhuraṁ, </span></div><p><div class=verse-container id=ja495:1.2><span>Dhammakāmo yudhiṭṭhilo; </span></div><p><div class=verse-container id=ja495:1.3><span>“Brāhmaṇe vidhura pariyesa, </span></div><p><div class=verse-container id=ja495:1.4><span>Sīlavante bahussute. </span></div><p><div class=verse-container id=ja495:2.1><span>Virate methunā dhammā, </span></div><p><div class=verse-container id=ja495:2.2><span>Ye me bhuñjeyyu bhojanaṁ; </span></div><p><div class=verse-container id=ja495:2.3><span>Dakkhiṇaṁ samma dassāma, </span></div><p><div class=verse-container id=ja495:2.4><span>Yattha dinnaṁ mahapphalaṁ”. </span></div><p><div class=verse-container id=ja495:3.1><span>“Dullabhā brāhmaṇā deva, </span></div><p><div class=verse-container id=ja495:3.2><span>sīlavanto bahussutā; </span></div><p><div class=verse-container id=ja495:3.3><span>Viratā methunā dhammā, </span></div><p><div class=verse-container id=ja495:3.4><span>ye te bhuñjeyyu bhojanaṁ. </span></div><p><div class=verse-container id=ja495:4.1><span>Dasa khalu mahārāja, </span></div><p><div class=verse-container id=ja495:4.2><span>yā tā brāhmaṇajātiyo; </span></div><p><div class=verse-container id=ja495:4.3><span>Tesaṁ vibhaṅgaṁ vicayaṁ, </span></div><p><div class=verse-container id=ja495:4.4><span>vitthārena suṇohi me. </span></div><p><div class=verse-container id=ja495:5.1><span>Pasibbake gahetvāna, </span></div><p><div class=verse-container id=ja495:5.2><span>puṇṇe mūlassa saṁvute; </span></div><p><div class=verse-container id=ja495:5.3><span>Osadhikāyo ganthenti, </span></div><p><div class=verse-container id=ja495:5.4><span>nhāpayanti japanti ca. </span></div><p><div class=verse-container id=ja495:6.1><span>Tikicchakasamā rāja, </span></div><p><div class=verse-container id=ja495:6.2><span>tepi vuccanti brāhmaṇā; </span></div><p><div class=verse-container id=ja495:6.3><span>Akkhātā te mahārāja, </span></div><p><div class=verse-container id=ja495:6.4><span>tādise nipatāmase”. </span></div><p><div class=verse-container id=ja495:7.1><span>“Apetā te ca brahmaññā, </span></div><p><div class=verse-container id=ja495:7.2><span>(iti rājā korabyo) </span></div><p><div class=verse-container id=ja495:7.3><span>Na te vuccanti brāhmaṇā; </span></div><p><div class=verse-container id=ja495:7.4><span>Aññe vidhura pariyesa, </span></div><p><div class=verse-container id=ja495:7.5><span>Sīlavante bahussute. </span></div><p><div class=verse-container id=ja495:8.1><span>Virate methunā dhammā, </span></div><p><div class=verse-container id=ja495:8.2><span>Ye me bhuñjeyyu bhojanaṁ; </span></div><p><div class=verse-container id=ja495:8.3><span>Dakkhiṇaṁ samma dassāma, </span></div><p><div class=verse-container id=ja495:8.4><span>Yattha dinnaṁ mahapphalaṁ”. </span></div><p><div class=verse-container id=ja495:9.1><span>“Kiṅkiṇikāyo gahetvā, </span></div><p><div class=verse-container id=ja495:9.2><span>ghosenti puratopi te; </span></div><p><div class=verse-container id=ja495:9.3><span>Pesanānipi gacchanti, </span></div><p><div class=verse-container id=ja495:9.4><span>rathacariyāsu sikkhare. </span></div><p><div class=verse-container id=ja495:10.1><span>Paricārakasamā rāja, </span></div><p><div class=verse-container id=ja495:10.2><span>tepi vuccanti brāhmaṇā; </span></div><p><div class=verse-container id=ja495:10.3><span>Akkhātā te mahārāja, </span></div><p><div class=verse-container id=ja495:10.4><span>tādise nipatāmase”. </span></div><p><div class=verse-container id=ja495:11.1><span>“Apetā te ca brahmaññā, </span></div><p><div class=verse-container id=ja495:11.2><span>(iti rājā korabyo) </span></div><p><div class=verse-container id=ja495:11.3><span>Na te vuccanti brāhmaṇā; </span></div><p><div class=verse-container id=ja495:11.4><span>Aññe vidhura pariyesa, </span></div><p><div class=verse-container id=ja495:11.5><span>Sīlavante bahussute. </span></div><p><div class=verse-container id=ja495:12.1><span>Virate methunā dhammā, </span></div><p><div class=verse-container id=ja495:12.2><span>ye me bhuñjeyyu bhojanaṁ; </span></div><p><div class=verse-container id=ja495:12.3><span>Dakkhiṇaṁ samma dassāma, </span></div><p><div class=verse-container id=ja495:12.4><span>yattha dinnaṁ mahapphalaṁ”. </span></div><p><div class=verse-container id=ja495:13.1><span>“Kamaṇḍaluṁ gahetvāna, </span></div><p><div class=verse-container id=ja495:13.2><span>vaṅkadaṇḍañca brāhmaṇā; </span></div><p><div class=verse-container id=ja495:13.3><span>Paccupessanti rājāno, </span></div><p><div class=verse-container id=ja495:13.4><span>gāmesu nigamesu ca; </span></div><p><div class=verse-container id=ja495:13.5><span>Nādinne vuṭṭhahissāma, </span></div><p><div class=verse-container id=ja495:13.6><span>gāmamhi vā vanamhi vā. </span></div><p><div class=verse-container id=ja495:14.1><span>Niggāhakasamā rāja, </span></div><p><div class=verse-container id=ja495:14.2><span>tepi vuccanti brāhmaṇā; </span></div><p><div class=verse-container id=ja495:14.3><span>Akkhātā te mahārāja, </span></div><p><div class=verse-container id=ja495:14.4><span>tādise nipatāmase”. </span></div><p><div class=verse-container id=ja495:15.1><span>“Apetā te ca brahmaññā, </span></div><p><div class=verse-container id=ja495:15.2><span>(iti rājā korabyo) </span></div><p><div class=verse-container id=ja495:15.3><span>Na te vuccanti brāhmaṇā; </span></div><p><div class=verse-container id=ja495:15.4><span>Aññe vidhura pariyesa, </span></div><p><div class=verse-container id=ja495:15.5><span>Sīlavante bahussute. </span></div><p><div class=verse-container id=ja495:16.1><span>Virate methunā dhammā, </span></div><p><div class=verse-container id=ja495:16.2><span>ye me bhuñjeyyu bhojanaṁ; </span></div><p><div class=verse-container id=ja495:16.3><span>Dakkhiṇaṁ samma dassāma, </span></div><p><div class=verse-container id=ja495:16.4><span>yattha dinnaṁ mahapphalaṁ”. </span></div><p><div class=verse-container id=ja495:17.1><span>“Parūḷhakacchanakhalomā, </span></div><p><div class=verse-container id=ja495:17.2><span>paṅkadantā rajassirā; </span></div><p><div class=verse-container id=ja495:17.3><span>Okiṇṇā rajareṇūhi, </span></div><p><div class=verse-container id=ja495:17.4><span>yācakā vicaranti te. </span></div><p><div class=verse-container id=ja495:18.1><span>Khāṇughātasamā rāja, </span></div><p><div class=verse-container id=ja495:18.2><span>tepi vuccanti brāhmaṇā; </span></div><p><div class=verse-container id=ja495:18.3><span>Akkhātā te mahārāja, </span></div><p><div class=verse-container id=ja495:18.4><span>tādise nipatāmase”. </span></div><p><div class=verse-container id=ja495:19.1><span>“Apetā te ca brahmaññā, </span></div><p><div class=verse-container id=ja495:19.2><span>(iti rājā korabyo) </span></div><p><div class=verse-container id=ja495:19.3><span>Na te vuccanti brāhmaṇā; </span></div><p><div class=verse-container id=ja495:19.4><span>Aññe vidhura pariyesa, </span></div><p><div class=verse-container id=ja495:19.5><span>Sīlavante bahussute. </span></div><p><div class=verse-container id=ja495:20.1><span>Virate methunā dhammā, </span></div><p><div class=verse-container id=ja495:20.2><span>ye me bhuñjeyyu bhojanaṁ; </span></div><p><div class=verse-container id=ja495:20.3><span>Dakkhiṇaṁ samma dassāma, </span></div><p><div class=verse-container id=ja495:20.4><span>yattha dinnaṁ mahapphalaṁ”. </span></div><p><div class=verse-container id=ja495:21.1><span>“Harītakaṁ āmalakaṁ, </span></div><p><div class=verse-container id=ja495:21.2><span>Ambaṁ jambuṁ vibhītakaṁ; </span></div><p><div class=verse-container id=ja495:21.3><span>Labujaṁ dantapoṇāni, </span></div><p><div class=verse-container id=ja495:21.4><span>Beluvā badarāni ca. </span></div><p><div class=verse-container id=ja495:22.1><span>Rājāyatanaṁ ucchupuṭaṁ, </span></div><p><div class=verse-container id=ja495:22.2><span>dhūmanettaṁ madhuañjanaṁ; </span></div><p><div class=verse-container id=ja495:22.3><span>Uccāvacāni paṇiyāni, </span></div><p><div class=verse-container id=ja495:22.4><span>vipaṇenti janādhipa. </span></div><p><div class=verse-container id=ja495:23.1><span>Vāṇijakasamā rāja, </span></div><p><div class=verse-container id=ja495:23.2><span>tepi vuccanti brāhmaṇā; </span></div><p><div class=verse-container id=ja495:23.3><span>Akkhātā te mahārāja, </span></div><p><div class=verse-container id=ja495:23.4><span>tādise nipatāmase”. </span></div><p><div class=verse-container id=ja495:24.1><span>“Apetā te ca brahmaññā, </span></div><p><div class=verse-container id=ja495:24.2><span>(iti rājā korabyo) </span></div><p><div class=verse-container id=ja495:24.3><span>Na te vuccanti brāhmaṇā; </span></div><p><div class=verse-container id=ja495:24.4><span>Aññe vidhura pariyesa, </span></div><p><div class=verse-container id=ja495:24.5><span>Sīlavante bahussute. </span></div><p><div class=verse-container id=ja495:25.1><span>Virate methunā dhammā, </span></div><p><div class=verse-container id=ja495:25.2><span>ye me bhuñjeyyu bhojanaṁ; </span></div><p><div class=verse-container id=ja495:25.3><span>Dakkhiṇaṁ samma dassāma, </span></div><p><div class=verse-container id=ja495:25.4><span>yattha dinnaṁ mahapphalaṁ”. </span></div><p><div class=verse-container id=ja495:26.1><span>“Kasivāṇijjaṁ kārenti, </span></div><p><div class=verse-container id=ja495:26.2><span>posayanti ajeḷake; </span></div><p><div class=verse-container id=ja495:26.3><span>Kumāriyo pavecchanti, </span></div><p><div class=verse-container id=ja495:26.4><span>vivāhantāvahanti ca. </span></div><p><div class=verse-container id=ja495:27.1><span>Samā ambaṭṭhavessehi, </span></div><p><div class=verse-container id=ja495:27.2><span>tepi vuccanti brāhmaṇā; </span></div><p><div class=verse-container id=ja495:27.3><span>Akkhātā te mahārāja, </span></div><p><div class=verse-container id=ja495:27.4><span>tādise nipatāmase”. </span></div><p><div class=verse-container id=ja495:28.1><span>“Apetā te ca brahmaññā, </span></div><p><div class=verse-container id=ja495:28.2><span>(iti rājā korabyo) </span></div><p><div class=verse-container id=ja495:28.3><span>Na te vuccanti brāhmaṇā; </span></div><p><div class=verse-container id=ja495:28.4><span>Aññe vidhura pariyesa, </span></div><p><div class=verse-container id=ja495:28.5><span>Sīlavante bahussute. </span></div><p><div class=verse-container id=ja495:29.1><span>Virate methunā dhammā, </span></div><p><div class=verse-container id=ja495:29.2><span>ye me bhuñjeyyu bhojanaṁ; </span></div><p><div class=verse-container id=ja495:29.3><span>Dakkhiṇaṁ samma dassāma, </span></div><p><div class=verse-container id=ja495:29.4><span>yattha dinnaṁ mahapphalaṁ”. </span></div><p><div class=verse-container id=ja495:30.1><span>“Nikkhittabhikkhaṁ bhuñjanti, </span></div><p><div class=verse-container id=ja495:30.2><span>gāmesveke purohitā; </span></div><p><div class=verse-container id=ja495:30.3><span>Bahū te paripucchanti, </span></div><p><div class=verse-container id=ja495:30.4><span>aṇḍacchedā nilañchakā. </span></div><p><div class=verse-container id=ja495:31.1><span>Pasūpi tattha haññanti, </span></div><p><div class=verse-container id=ja495:31.2><span>mahiṁsā sūkarā ajā; </span></div><p><div class=verse-container id=ja495:31.3><span>Goghātakasamā rāja, </span></div><p><div class=verse-container id=ja495:31.4><span>tepi vuccanti brāhmaṇā; </span></div><p><div class=verse-container id=ja495:31.5><span>Akkhātā te mahārāja, </span></div><p><div class=verse-container id=ja495:31.6><span>tādise nipatāmase”. </span></div><p><div class=verse-container id=ja495:32.1><span>“Apetā te ca brahmaññā, </span></div><p><div class=verse-container id=ja495:32.2><span>(iti rājā korabyo) </span></div><p><div class=verse-container id=ja495:32.3><span>Na te vuccanti brāhmaṇā; </span></div><p><div class=verse-container id=ja495:32.4><span>Aññe vidhura pariyesa, </span></div><p><div class=verse-container id=ja495:32.5><span>Sīlavante bahussute. </span></div><p><div class=verse-container id=ja495:33.1><span>Virate methunā dhammā, </span></div><p><div class=verse-container id=ja495:33.2><span>ye me bhuñjeyyu bhojanaṁ; </span></div><p><div class=verse-container id=ja495:33.3><span>Dakkhiṇaṁ samma dassāma, </span></div><p><div class=verse-container id=ja495:33.4><span>yattha dinnaṁ mahapphalaṁ”. </span></div><p><div class=verse-container id=ja495:34.1><span>“Asicammaṁ gahetvāna, </span></div><p><div class=verse-container id=ja495:34.2><span>khaggaṁ paggayha brāhmaṇā; </span></div><p><div class=verse-container id=ja495:34.3><span>Vessapathesu tiṭṭhanti, </span></div><p><div class=verse-container id=ja495:34.4><span>satthaṁ abbāhayantipi. </span></div><p><div class=verse-container id=ja495:35.1><span>Samā gopanisādehi, </span></div><p><div class=verse-container id=ja495:35.2><span>tepi vuccanti brāhmaṇā; </span></div><p><div class=verse-container id=ja495:35.3><span>Akkhātā te mahārāja, </span></div><p><div class=verse-container id=ja495:35.4><span>tādise nipatāmase”. </span></div><p><div class=verse-container id=ja495:36.1><span>“Apetā te ca brahmaññā, </span></div><p><div class=verse-container id=ja495:36.2><span>(iti rājā korabyo) </span></div><p><div class=verse-container id=ja495:36.3><span>Na te vuccanti brāhmaṇā; </span></div><p><div class=verse-container id=ja495:36.4><span>Aññe vidhura pariyesa, </span></div><p><div class=verse-container id=ja495:36.5><span>Sīlavante bahussute. </span></div><p><div class=verse-container id=ja495:37.1><span>Virate methunā dhammā, </span></div><p><div class=verse-container id=ja495:37.2><span>ye me bhuñjeyyu bhojanaṁ; </span></div><p><div class=verse-container id=ja495:37.3><span>Dakkhiṇaṁ samma dassāma, </span></div><p><div class=verse-container id=ja495:37.4><span>yattha dinnaṁ mahapphalaṁ”. </span></div><p><div class=verse-container id=ja495:38.1><span>“Araññe kuṭikaṁ katvā, </span></div><p><div class=verse-container id=ja495:38.2><span>kūṭāni kārayanti te; </span></div><p><div class=verse-container id=ja495:38.3><span>Sasabiḷāre bādhenti, </span></div><p><div class=verse-container id=ja495:38.4><span>āgodhā macchakacchapaṁ. </span></div><p><div class=verse-container id=ja495:39.1><span>Te luddakasamā rāja, </span></div><p><div class=verse-container id=ja495:39.2><span>tepi vuccanti brāhmaṇā; </span></div><p><div class=verse-container id=ja495:39.3><span>Akkhātā te mahārāja, </span></div><p><div class=verse-container id=ja495:39.4><span>tādise nipatāmase”. </span></div><p><div class=verse-container id=ja495:40.1><span>“Apetā te ca brahmaññā, </span></div><p><div class=verse-container id=ja495:40.2><span>(iti rājā korabyo) </span></div><p><div class=verse-container id=ja495:40.3><span>Na te vuccanti brāhmaṇā; </span></div><p><div class=verse-container id=ja495:40.4><span>Aññe vidhura pariyesa, </span></div><p><div class=verse-container id=ja495:40.5><span>Sīlavante bahussute. </span></div><p><div class=verse-container id=ja495:41.1><span>Virate methunā dhammā, </span></div><p><div class=verse-container id=ja495:41.2><span>ye me bhuñjeyyu bhojanaṁ; </span></div><p><div class=verse-container id=ja495:41.3><span>Dakkhiṇaṁ samma dassāma, </span></div><p><div class=verse-container id=ja495:41.4><span>yattha dinnaṁ mahapphalaṁ”. </span></div><p><div class=verse-container id=ja495:42.1><span>“Aññe dhanassa kāmā hi, </span></div><p><div class=verse-container id=ja495:42.2><span>heṭṭhāmañce pasakkitā; </span></div><p><div class=verse-container id=ja495:42.3><span>Rājāno upari nhāyanti, </span></div><p><div class=verse-container id=ja495:42.4><span>somayāge upaṭṭhite. </span></div><p><div class=verse-container id=ja495:43.1><span>Malamajjakasamā rāja, </span></div><p><div class=verse-container id=ja495:43.2><span>Tepi vuccanti brāhmaṇā; </span></div><p><div class=verse-container id=ja495:43.3><span>Akkhātā te mahārāja, </span></div><p><div class=verse-container id=ja495:43.4><span>Tādise nipatāmase”. </span></div><p><div class=verse-container id=ja495:44.1><span>“Apetā te ca brahmaññā, </span></div><p><div class=verse-container id=ja495:44.2><span>(iti rājā korabyo) </span></div><p><div class=verse-container id=ja495:44.3><span>Na te vuccanti brāhmaṇā; </span></div><p><div class=verse-container id=ja495:44.4><span>Aññe vidhura pariyesa, </span></div><p><div class=verse-container id=ja495:44.5><span>Sīlavante bahussute. </span></div><p><div class=verse-container id=ja495:45.1><span>Virate methunā dhammā, </span></div><p><div class=verse-container id=ja495:45.2><span>ye me bhuñjeyyu bhojanaṁ; </span></div><p><div class=verse-container id=ja495:45.3><span>Dakkhiṇaṁ samma dassāma, </span></div><p><div class=verse-container id=ja495:45.4><span>yattha dinnaṁ mahapphalaṁ”. </span></div><p><div class=verse-container id=ja495:46.1><span>“Atthi kho brāhmaṇā deva, </span></div><p><div class=verse-container id=ja495:46.2><span>sīlavanto bahussutā; </span></div><p><div class=verse-container id=ja495:46.3><span>Viratā methunā dhammā, </span></div><p><div class=verse-container id=ja495:46.4><span>ye te bhuñjeyyu bhojanaṁ. </span></div><p><div class=verse-container id=ja495:47.1><span>Ekañca bhattaṁ bhuñjanti, </span></div><p><div class=verse-container id=ja495:47.2><span>na ca majjaṁ pivanti te; </span></div><p><div class=verse-container id=ja495:47.3><span>Akkhātā te mahārāja, </span></div><p><div class=verse-container id=ja495:47.4><span>tādise nipatāmase”. </span></div><p><div class=verse-container id=ja495:48.1><span>“Ete kho brāhmaṇā vidhura, </span></div><p><div class=verse-container id=ja495:48.2><span>Sīlavanto bahussutā; </span></div><p><div class=verse-container id=ja495:48.3><span>Ete vidhura pariyesa, </span></div><p><div class=verse-container id=ja495:48.4><span>Khippañca ne nimantayā”ti. </span></div><p><div class=verse-container id=ja495:49.1><span>Dasabrāhmaṇajātakaṁ dvādasamaṁ. </span></div><div class=flex-between><a href=/canon/en/pli/ms/sutta/kn/ja/ja0494.html>Previous</a><a href=/canon/en/pli/ms/sutta/kn/ja/ja0496.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>