<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0306.html>Previous</a><a href=/canon/en/pli/ms/sutta/kn/ja/ja0308.html>Next</a></div><p id=ja307:0.1><span class=root>Jātaka </span><br><p id=ja307:0.2><span class=root>Catukkanipāta </span><br><p id=ja307:0.3><span class=root>Kāliṅgavagga </span><br><p id=ja307:0.4><span class="root big-bold">7. Palāsajātaka </span><br><p id=ja307:1.1><span class=root>“Acetanaṁ brāhmaṇa assuṇantaṁ, </span><br><p id=ja307:1.2><span class=root>Jāno ajānantamimaṁ palāsaṁ; </span><br><p id=ja307:1.3><span class=root>Āraddhaviriyo dhuvaṁ appamatto, </span><br><p id=ja307:1.4><span class=root>Sukhaseyyaṁ pucchasi kissa hetu”. </span><br><p id=ja307:2.1><span class=root>“Dūre suto ceva brahā ca rukkho, </span><br><p id=ja307:2.2><span class=root>Dese ṭhito bhūtanivāsarūpo; </span><br><p id=ja307:2.3><span class=root>Tasmā namassāmi imaṁ palāsaṁ, </span><br><p id=ja307:2.4><span class=root>Ye cettha bhūtā te dhanassa hetu”. </span><br><p id=ja307:3.1><span class=root>“So te karissāmi yathānubhāvaṁ, </span><br><p id=ja307:3.2><span class=root>Kataññutaṁ brāhmaṇa pekkhamāno; </span><br><p id=ja307:3.3><span class=root>Kathañhi āgamma sataṁ sakāse, </span><br><p id=ja307:3.4><span class=root>Moghāni te assu pariphanditāni. </span><br><p id=ja307:4.1><span class=root>Yo tindukarukkhassa paro pilakkho, </span><br><p id=ja307:4.2><span class=root>Parivārito pubbayañño uḷāro; </span><br><p id=ja307:4.3><span class=root>Tassesa mūlasmiṁ nidhi nikhāto, </span><br><p id=ja307:4.4><span class=root>Adāyādo gaccha taṁ uddharāhī”ti. </span><br><p id=ja307:5.1><span class=root>Palāsajātakaṁ sattamaṁ. </span><br></main><footer class="container footer"><small><a href=/about/>Contact info</a></small></footer>