<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0381.html>Previous</a><a href=/canon/en/pli/ms/sutta/kn/ja/ja0383.html>Next</a></div><p><div class=verse-container id=ja382:0.1><span>Jātaka </span></div><p><div class=verse-container id=ja382:0.2><span>Chakkanipāta </span></div><p><div class=verse-container id=ja382:0.3><span>Avāriyavagga </span></div><p><div class=verse-container id=ja382:0.4><span class=big-bold>7. Sirikāḷakaṇṇijātaka </span></div><p><div class=verse-container id=ja382:1.1><span>“Kā nu kāḷena vaṇṇena, </span></div><p><div class=verse-container id=ja382:1.2><span>na cāpi piyadassanā; </span></div><p><div class=verse-container id=ja382:1.3><span>Kā vā tvaṁ kassa vā dhītā, </span></div><p><div class=verse-container id=ja382:1.4><span>kathaṁ jānemu taṁ mayaṁ”. </span></div><p><div class=verse-container id=ja382:2.1><span>“Mahārājassahaṁ dhītā, </span></div><p><div class=verse-container id=ja382:2.2><span>virūpakkhassa caṇḍiyā; </span></div><p><div class=verse-container id=ja382:2.3><span>Ahaṁ kāḷī alakkhikā, </span></div><p><div class=verse-container id=ja382:2.4><span>kāḷakaṇṇīti maṁ vidū; </span></div><p><div class=verse-container id=ja382:2.5><span>Okāsaṁ yācito dehi, </span></div><p><div class=verse-container id=ja382:2.6><span>vasemu tava santike”. </span></div><p><div class=verse-container id=ja382:3.1><span>“Kiṁsīle kiṁsamācāre, </span></div><p><div class=verse-container id=ja382:3.2><span>Purise nivisase tuvaṁ; </span></div><p><div class=verse-container id=ja382:3.3><span>Puṭṭhā me kāḷi akkhāhi, </span></div><p><div class=verse-container id=ja382:3.4><span>Kathaṁ jānemu taṁ mayaṁ”. </span></div><p><div class=verse-container id=ja382:4.1><span>“Makkhī paḷāsī sārambhī, </span></div><p><div class=verse-container id=ja382:4.2><span>issukī maccharī saṭho; </span></div><p><div class=verse-container id=ja382:4.3><span>So mayhaṁ puriso kanto, </span></div><p><div class=verse-container id=ja382:4.4><span>laddhaṁ yassa vinassati. </span></div><p><div class=verse-container id=ja382:5.1><span>Kodhano upanāhī ca, </span></div><p><div class=verse-container id=ja382:5.2><span>pisuṇo ca vibhedako; </span></div><p><div class=verse-container id=ja382:5.3><span>Kaṇḍakavāco pharuso, </span></div><p><div class=verse-container id=ja382:5.4><span>so me kantataro tato. </span></div><p><div class=verse-container id=ja382:6.1><span>Ajja suveti puriso, </span></div><p><div class=verse-container id=ja382:6.2><span>sadatthaṁ nāvabujjhati; </span></div><p><div class=verse-container id=ja382:6.3><span>Ovajjamāno kuppati, </span></div><p><div class=verse-container id=ja382:6.4><span>seyyaṁ so atimaññati. </span></div><p><div class=verse-container id=ja382:7.1><span>Davappaluddho puriso, </span></div><p><div class=verse-container id=ja382:7.2><span>sabbamittehi dhaṁsati; </span></div><p><div class=verse-container id=ja382:7.3><span>So mayhaṁ puriso kanto, </span></div><p><div class=verse-container id=ja382:7.4><span>tasmiṁ homi anāmayā”. </span></div><p><div class=verse-container id=ja382:8.1><span>“Apehi etto tvaṁ kāḷi, </span></div><p><div class=verse-container id=ja382:8.2><span>netaṁ amhesu vijjati; </span></div><p><div class=verse-container id=ja382:8.3><span>Aññaṁ janapadaṁ gaccha, </span></div><p><div class=verse-container id=ja382:8.4><span>nigame rājadhāniyo”. </span></div><p><div class=verse-container id=ja382:9.1><span>“Ahampi kho taṁ jānāmi, </span></div><p><div class=verse-container id=ja382:9.2><span>netaṁ tumhesu vijjati; </span></div><p><div class=verse-container id=ja382:9.3><span>Santi loke alakkhikā, </span></div><p><div class=verse-container id=ja382:9.4><span>saṅgharanti bahuṁ dhanaṁ; </span></div><p><div class=verse-container id=ja382:9.5><span>Ahaṁ devo ca me bhātā, </span></div><p><div class=verse-container id=ja382:9.6><span>ubho naṁ vidhamāmase”. </span></div><p><div class=verse-container id=ja382:10.1><span>“Kā nu dibbena vaṇṇena, </span></div><p><div class=verse-container id=ja382:10.2><span>pathabyā supatiṭṭhitā; </span></div><p><div class=verse-container id=ja382:10.3><span>Kā vā tvaṁ kassa vā dhītā, </span></div><p><div class=verse-container id=ja382:10.4><span>kathaṁ jānemu taṁ mayaṁ”. </span></div><p><div class=verse-container id=ja382:11.1><span>“Mahārājassahaṁ dhītā, </span></div><p><div class=verse-container id=ja382:11.2><span>dhataraṭṭhassa sirīmato; </span></div><p><div class=verse-container id=ja382:11.3><span>Ahaṁ sirī ca lakkhī ca, </span></div><p><div class=verse-container id=ja382:11.4><span>bhūripaññāti maṁ vidū; </span></div><p><div class=verse-container id=ja382:11.5><span>Okāsaṁ yācito dehi, </span></div><p><div class=verse-container id=ja382:11.6><span>vasemu tava santike”. </span></div><p><div class=verse-container id=ja382:12.1><span>“Kiṁsīle kiṁsamācāre, </span></div><p><div class=verse-container id=ja382:12.2><span>Purise nivisase tuvaṁ; </span></div><p><div class=verse-container id=ja382:12.3><span>Puṭṭhā me lakkhi akkhāhi, </span></div><p><div class=verse-container id=ja382:12.4><span>Kathaṁ jānemu taṁ mayaṁ”. </span></div><p><div class=verse-container id=ja382:13.1><span>“Yo cāpi sīte atha vāpi uṇhe, </span></div><p><div class=verse-container id=ja382:13.2><span>Vātātape ḍaṁsasarīsape ca; </span></div><p><div class=verse-container id=ja382:13.3><span>Khudhaṁ pipāsaṁ abhibhuyya sabbaṁ, </span></div><p><div class=verse-container id=ja382:13.4><span>Rattindivaṁ yo satataṁ niyutto. </span></div><p><div class=verse-container id=ja382:14.1><span>Kālāgatañca na hāpeti atthaṁ, </span></div><p><div class=verse-container id=ja382:14.2><span>So me manāpo nivise ca tamhi; </span></div><p><div class=verse-container id=ja382:14.3><span>Akkodhano mittavā cāgavā ca, </span></div><p><div class=verse-container id=ja382:14.4><span>Sīlūpapanno asaṭhojubhūto. </span></div><p><div class=verse-container id=ja382:15.1><span>Saṅgāhako sakhilo saṇhavāco, </span></div><p><div class=verse-container id=ja382:15.2><span>Mahattapattopi nivātavutti; </span></div><p><div class=verse-container id=ja382:15.3><span>Tasmiṁhaṁ pose vipulā bhavāmi, </span></div><p><div class=verse-container id=ja382:15.4><span>Ūmi samuddassa yathāpi vaṇṇaṁ. </span></div><p><div class=verse-container id=ja382:16.1><span>Yo cāpi mitte atha vā amitte, </span></div><p><div class=verse-container id=ja382:16.2><span>Seṭṭhe sarikkhe atha vāpi hīne; </span></div><p><div class=verse-container id=ja382:16.3><span>Atthaṁ carantaṁ atha vā anatthaṁ, </span></div><p><div class=verse-container id=ja382:16.4><span>Āvī raho saṅgahameva vatte. </span></div><p><div class=verse-container id=ja382:17.1><span>Vācaṁ na vajjā pharusaṁ kadāci, </span></div><p><div class=verse-container id=ja382:17.2><span>Matassa jīvassa ca tassa homi; </span></div><p><div class=verse-container id=ja382:17.3><span>Etesaṁ yo aññataraṁ labhitvā, </span></div><p><div class=verse-container id=ja382:17.4><span>Kantā sirī majjati appapañño; </span></div><p><div class=verse-container id=ja382:17.5><span>Taṁ dittarūpaṁ visamaṁ carantaṁ, </span></div><p><div class=verse-container id=ja382:17.6><span>Karīsaṭhānaṁva vivajjayāmi. </span></div><p><div class=verse-container id=ja382:18.1><span>Attanā kurute lakkhiṁ, </span></div><p><div class=verse-container id=ja382:18.2><span>alakkhiṁ kurutattanā; </span></div><p><div class=verse-container id=ja382:18.3><span>Na hi lakkhiṁ alakkhiṁ vā, </span></div><p><div class=verse-container id=ja382:18.4><span>añño aññassa kārako”ti. </span></div><p><div class=verse-container id=ja382:19.1><span>Sirikāḷakaṇṇijātakaṁ sattamaṁ. </span></div><div class=flex-between><a href=/canon/en/pli/ms/sutta/kn/ja/ja0381.html>Previous</a><a href=/canon/en/pli/ms/sutta/kn/ja/ja0383.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>