<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0418.html>Previous</a><a href=/canon/en/pli/ms/sutta/kn/ja/ja0420.html>Next</a></div><p><div class=verse-container id=ja419:0.1><span>Jātaka </span></div><p><div class=verse-container id=ja419:0.2><span>Aṭṭhakanipāta </span></div><p><div class=verse-container id=ja419:0.3><span>Kaccānivagga </span></div><p><div class=verse-container id=ja419:0.4><span class=big-bold>3. Sulasājātaka </span></div><p><div class=verse-container id=ja419:1.1><span>“Idaṁ suvaṇṇakāyūraṁ, </span></div><p><div class=verse-container id=ja419:1.2><span>muttā veḷuriyā bahū; </span></div><p><div class=verse-container id=ja419:1.3><span>Sabbaṁ harassu bhaddante, </span></div><p><div class=verse-container id=ja419:1.4><span>mañca dāsīti sāvaya”. </span></div><p><div class=verse-container id=ja419:2.1><span>“Oropayassu kalyāṇi, </span></div><p><div class=verse-container id=ja419:2.2><span>mā bāḷhaṁ paridevasi; </span></div><p><div class=verse-container id=ja419:2.3><span>Na cāhaṁ abhijānāmi, </span></div><p><div class=verse-container id=ja419:2.4><span>ahantvā dhanamābhataṁ”. </span></div><p><div class=verse-container id=ja419:3.1><span>“Yato sarāmi attānaṁ, </span></div><p><div class=verse-container id=ja419:3.2><span>yato pattāsmi viññutaṁ; </span></div><p><div class=verse-container id=ja419:3.3><span>Na cāhaṁ abhijānāmi, </span></div><p><div class=verse-container id=ja419:3.4><span>aññaṁ piyataraṁ tayā. </span></div><p><div class=verse-container id=ja419:4.1><span>Ehi taṁ upagūhissaṁ, </span></div><p><div class=verse-container id=ja419:4.2><span>karissañca padakkhiṇaṁ; </span></div><p><div class=verse-container id=ja419:4.3><span>Na hi dāni puna atthi, </span></div><p><div class=verse-container id=ja419:4.4><span>mama tuyhañca saṅgamo”. </span></div><p><div class=verse-container id=ja419:5.1><span>“Na hi sabbesu ṭhānesu, </span></div><p><div class=verse-container id=ja419:5.2><span>puriso hoti paṇḍito; </span></div><p><div class=verse-container id=ja419:5.3><span>Itthīpi paṇḍitā hoti, </span></div><p><div class=verse-container id=ja419:5.4><span>tattha tattha vicakkhaṇā. </span></div><p><div class=verse-container id=ja419:6.1><span>Na hi sabbesu ṭhānesu, </span></div><p><div class=verse-container id=ja419:6.2><span>puriso hoti paṇḍito; </span></div><p><div class=verse-container id=ja419:6.3><span>Itthīpi paṇḍitā hoti, </span></div><p><div class=verse-container id=ja419:6.4><span>lahuṁ atthaṁ vicintikā. </span></div><p><div class=verse-container id=ja419:7.1><span>Lahuñca vata khippañca, </span></div><p><div class=verse-container id=ja419:7.2><span>nikaṭṭhe samacetayi; </span></div><p><div class=verse-container id=ja419:7.3><span>Migaṁ puṇṇāyateneva, </span></div><p><div class=verse-container id=ja419:7.4><span>sulasā sattukaṁ vadhi. </span></div><p><div class=verse-container id=ja419:8.1><span>Yodha uppatitaṁ atthaṁ, </span></div><p><div class=verse-container id=ja419:8.2><span>na khippamanubujjhati; </span></div><p><div class=verse-container id=ja419:8.3><span>So haññati mandamati, </span></div><p><div class=verse-container id=ja419:8.4><span>corova girigabbhare. </span></div><p><div class=verse-container id=ja419:9.1><span>Yo ca uppatitaṁ atthaṁ, </span></div><p><div class=verse-container id=ja419:9.2><span>khippameva nibodhati; </span></div><p><div class=verse-container id=ja419:9.3><span>Muccate sattusambādhā, </span></div><p><div class=verse-container id=ja419:9.4><span>sulasā sattukāmivā”ti. </span></div><p><div class=verse-container id=ja419:10.1><span>Sulasājātakaṁ tatiyaṁ. </span></div><div class=flex-between><a href=/canon/en/pli/ms/sutta/kn/ja/ja0418.html>Previous</a><a href=/canon/en/pli/ms/sutta/kn/ja/ja0420.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>