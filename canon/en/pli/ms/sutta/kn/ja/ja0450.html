<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0449.html>Previous</a><a href=/canon/en/pli/ms/sutta/kn/ja/ja0451.html>Next</a></div><p><div class=verse-container id=ja450:0.1><span>Jātaka </span></div><p><div class=verse-container id=ja450:0.2><span>Dasakanipāta </span></div><p><div class=verse-container id=ja450:0.3><span>Catudvāravagga </span></div><p><div class=verse-container id=ja450:0.4><span class=big-bold>12. Bilārakosiyajātaka </span></div><p><div class=verse-container id=ja450:1.1><span>“Apacantāpi dicchanti, </span></div><p><div class=verse-container id=ja450:1.2><span>santo laddhāna bhojanaṁ; </span></div><p><div class=verse-container id=ja450:1.3><span>Kimeva tvaṁ pacamāno, </span></div><p><div class=verse-container id=ja450:1.4><span>yaṁ na dajjā na taṁ samaṁ. </span></div><p><div class=verse-container id=ja450:2.1><span>Maccherā ca pamādā ca, </span></div><p><div class=verse-container id=ja450:2.2><span>evaṁ dānaṁ na diyyati; </span></div><p><div class=verse-container id=ja450:2.3><span>Puññaṁ ākaṅkhamānena, </span></div><p><div class=verse-container id=ja450:2.4><span>deyyaṁ hoti vijānatā. </span></div><p><div class=verse-container id=ja450:3.1><span>Yasseva bhīto na dadāti maccharī, </span></div><p><div class=verse-container id=ja450:3.2><span>Tadevādadato bhayaṁ; </span></div><p><div class=verse-container id=ja450:3.3><span>Jighacchā ca pipāsā ca, </span></div><p><div class=verse-container id=ja450:3.4><span>Yassa bhāyati maccharī; </span></div><p><div class=verse-container id=ja450:3.5><span>Tameva bālaṁ phusati, </span></div><p><div class=verse-container id=ja450:3.6><span>Asmiṁ loke paramhi ca. </span></div><p><div class=verse-container id=ja450:4.1><span>Tasmā vineyya maccheraṁ, </span></div><p><div class=verse-container id=ja450:4.2><span>dajjā dānaṁ malābhibhū; </span></div><p><div class=verse-container id=ja450:4.3><span>Puññāni paralokasmiṁ, </span></div><p><div class=verse-container id=ja450:4.4><span>patiṭṭhā honti pāṇinaṁ”. </span></div><p><div class=verse-container id=ja450:5.1><span>“Duddadaṁ dadamānānaṁ, </span></div><p><div class=verse-container id=ja450:5.2><span>dukkaraṁ kamma kubbataṁ; </span></div><p><div class=verse-container id=ja450:5.3><span>Asanto nānukubbanti, </span></div><p><div class=verse-container id=ja450:5.4><span>sataṁ dhammo durannayo. </span></div><p><div class=verse-container id=ja450:6.1><span>Tasmā satañca asataṁ, </span></div><p><div class=verse-container id=ja450:6.2><span>nānā hoti ito gati; </span></div><p><div class=verse-container id=ja450:6.3><span>Asanto nirayaṁ yanti, </span></div><p><div class=verse-container id=ja450:6.4><span>santo saggaparāyaṇā”. </span></div><p><div class=verse-container id=ja450:7.1><span>“Appasmeke pavecchanti, </span></div><p><div class=verse-container id=ja450:7.2><span>bahuneke na dicchare; </span></div><p><div class=verse-container id=ja450:7.3><span>Appasmā dakkhiṇā dinnā, </span></div><p><div class=verse-container id=ja450:7.4><span>sahassena samaṁ mitā”. </span></div><p><div class=verse-container id=ja450:8.1><span>“Dhammaṁ care yopi samuñchakaṁ care, </span></div><p><div class=verse-container id=ja450:8.2><span>Dārañca posaṁ dadamappakasmiṁ; </span></div><p><div class=verse-container id=ja450:8.3><span>Sataṁ sahassānaṁ sahassayāginaṁ, </span></div><p><div class=verse-container id=ja450:8.4><span>Kalampi nāgghanti tathāvidhassa te”. </span></div><p><div class=verse-container id=ja450:9.1><span>“Kenesa yañño vipulo mahagghato, </span></div><p><div class=verse-container id=ja450:9.2><span>Samena dinnassa na agghameti; </span></div><p><div class=verse-container id=ja450:9.3><span>Kathaṁ sataṁ sahassānaṁ sahassayāginaṁ, </span></div><p><div class=verse-container id=ja450:9.4><span>Kalampi nāgghanti tathāvidhassa te”. </span></div><p><div class=verse-container id=ja450:10.1><span>“Dadanti heke visame niviṭṭhā, </span></div><p><div class=verse-container id=ja450:10.2><span>Chetvā vadhitvā atha socayitvā; </span></div><p><div class=verse-container id=ja450:10.3><span>Sā dakkhiṇā assumukhā sadaṇḍā, </span></div><p><div class=verse-container id=ja450:10.4><span>Samena dinnassa na agghameti; </span></div><p><div class=verse-container id=ja450:10.5><span>Evaṁ sataṁ sahassānaṁ sahassayāginaṁ, </span></div><p><div class=verse-container id=ja450:10.6><span>Kalampi nāgghanti tathāvidhassa te”ti. </span></div><p><div class=verse-container id=ja450:11.1><span>Bilārakosiyajātakaṁ dvādasamaṁ. </span></div><div class=flex-between><a href=/canon/en/pli/ms/sutta/kn/ja/ja0449.html>Previous</a><a href=/canon/en/pli/ms/sutta/kn/ja/ja0451.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>