<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0535.html>Previous</a><a href=/canon/en/pli/ms/sutta/kn/ja/ja0537.html>Next</a></div><p><div class=verse-container id=ja536:0.1><span>Jātaka </span></div><p><div class=verse-container id=ja536:0.2><span>Asītinipāta </span></div><p><div class=verse-container id=ja536:0.3><span>Cūḷahaṁsavagga </span></div><p><div class=verse-container id=ja536:0.4><span class=big-bold>4. Kuṇālajātaka </span></div><p><div class=verse-container id=ja536:1.1><span>Evamakkhāyati, evamanusūyati. </span></div><p><div class=verse-container id=ja536:1.2><span>Sabbosadhadharaṇidhare nekapupphamālyavitate gajagavajamahiṁsarurucamarapasadakhaggagokaṇṇasīhabyagghadīpiacchakokataracchauddārakadalimigabiḷārasasakaṇṇikānucarite ākiṇṇanelamaṇḍalamahāvarāhanāgakulakareṇusaṅghādhivuṭṭhe issamigasākhamigasarabhamigaeṇīmigavātamigapasadamigapurisālukimpurisayakkharakkhasanisevite amajjavamañjarīdharapahaṭṭhapupphaphusitaggānekapādapagaṇavitate kuraracakoravāraṇamayūraparabhatajīvañjīvakacelāvakābhiṅkārakaravīkamattavihaṅgagaṇasatatasampaghuṭṭhe añjanamanosilāharitālahiṅgulakahemarajatakanakānekadhātusatavinaddhapaṭimaṇḍitappadese evarūpe khalu, bho, ramme vanasaṇḍe kuṇālo nāma sakuṇo paṭivasati ativiya citto ativiya cittapattacchadano. </span></div><p><div class=verse-container id=ja536:2.1><span>Tasseva khalu, bho, kuṇālassa sakuṇassa aḍḍhuḍḍhāni itthisahassāni paricārikā dijakaññāyo, atha khalu, bho, dve dijakaññāyo kaṭṭhaṁ mukhena ḍaṁsitvā taṁ kuṇālaṁ sakuṇaṁ majjhe nisīdāpetvā uḍḍenti—</span></div><p><div class=verse-container id=ja536:2.2><span>“mā naṁ kuṇālaṁ sakuṇaṁ addhānapariyāyapathe kilamatho ubbāhetthā”ti. </span></div><p><div class=verse-container id=ja536:3.1><span>Pañcasatā dijakaññāyo heṭṭhato heṭṭhato uḍḍenti—</span></div><p><div class=verse-container id=ja536:3.2><span>“sacāyaṁ kuṇālo sakuṇo āsanā paripatissati, mayaṁ taṁ pakkhehi paṭiggahessāmā”ti. </span></div><p><div class=verse-container id=ja536:4.1><span>Pañcasatā dijakaññāyo uparūpari uḍḍenti—</span></div><p><div class=verse-container id=ja536:4.2><span>“mā naṁ kuṇālaṁ sakuṇaṁ ātapo paritāpesī”ti. </span></div><p><div class=verse-container id=ja536:5.1><span>Pañcasatā pañcasatā dijakaññāyo ubhatopassena uḍḍenti—</span></div><p><div class=verse-container id=ja536:5.2><span>“mā naṁ kuṇālaṁ sakuṇaṁ sītaṁ vā uṇhaṁ vā tiṇaṁ vā rajo vā vāto vā ussāvo vā upapphusī”ti. </span></div><p><div class=verse-container id=ja536:6.1><span>Pañcasatā dijakaññāyo purato purato uḍḍenti—</span></div><p><div class=verse-container id=ja536:6.2><span>“mā naṁ kuṇālaṁ sakuṇaṁ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kaṭhalena vā pāṇinā vā (…) leḍḍunā vā daṇḍena vā satthena vā sakkharāhi vā pahāraṁ adaṁsu. </span></div><p><div class=verse-container id=ja536:6.3><span>Māyaṁ kuṇālo sakuṇo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgamesī”ti. </span></div><p><div class=verse-container id=ja536:7.1><span>Pañcasatā dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo—</span></div><p><div class=verse-container id=ja536:7.2><span>“māyaṁ kuṇālo sakuṇo āsane pariyukkaṇṭhī”ti. </span></div><p><div class=verse-container id=ja536:8.1><span>Pañcasatā dijakaññāyo disodisaṁ uḍḍenti anekarukkhavividhavikatiphalamāharantiyo—</span></div><p><div class=verse-container id=ja536:8.2><span>“māyaṁ kuṇālo sakuṇo khudāya parikilamitthā”ti. </span></div><p><div class=verse-container id=ja536:9.1><span>Atha khalu, bho, tā dijakaññāyo taṁ kuṇālaṁ sakuṇaṁ ārāmeneva ārāmaṁ uyyāneneva uyyānaṁ nadītittheneva nadītitthaṁ pabbatasikhareneva pabbatasikharaṁ ambavaneneva ambavanaṁ jambuvaneneva jambuvanaṁ labujavaneneva labujavanaṁ nāḷikerasañcāriyeneva nāḷikerasañcāriyaṁ khippameva abhisambhonti ratitthāya. </span></div><p><div class=verse-container id=ja536:10.1><span>Atha khalu, bho, kuṇālo sakuṇo tāhi dijakaññāhi divasaṁ paribyūḷho evaṁ apasādeti—</span></div><p><div class=verse-container id=ja536:10.2><span>“nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṅgamāyo”ti. </span></div><p><div class=verse-container id=ja536:11.1><span>Tasseva khalu, bho, himavato pabbatarājassa puratthimadisābhāge susukhumasunipuṇagirippabhava—</span></div><p><div class=verse-container id=ja536:11.2><span>haritupayantiyo. </span></div><p><div class=verse-container id=ja536:12.1><span>Uppala paduma kumuda nalina satapatta sogandhika mandālaka sampativirūḷhasucigandhamanuññamāvakappadese. </span></div><p><div class=verse-container id=ja536:13.1><span>Kuravakamucalindaketakavedisavañjulapunnāgabakulatilakapiyakahasanasālasaḷalacampakaasokanāgarukkhatirīṭibhujapattaloddacandanoghavane kāḷāgarupadmakapiyaṅgudevadārukacocagahane kakudhakuṭajaaṅkolakaccikārakaṇikārakaṇṇikārakanaverakoraṇḍakakoviḷārakiṁsukayodhikavanamallikamanaṅgaṇamanavajjabhaṇḍisurucirabhaginimālāmalyadhare jātisumanamadhugandhikadhanutakkāritālīsatagaramusīrakoṭṭhakacchavitate atimuttakasaṅkusumitalatāvitatapaṭimaṇḍitappadese haṁsapilavakādambakāraṇḍavābhinadite vijjādharasiddhasamaṇatāpasagaṇādhivuṭṭhe varadevayakkharakkhasadānavagandhabbakinnaramahoragānuciṇṇappadese evarūpe khalu, bho, ramme vanasaṇḍe puṇṇamukho nāma phussakokilo paṭivasati ativiya madhuragiro vilāsitanayano mattakkho. </span></div><p><div class=verse-container id=ja536:14.1><span>Tasseva khalu, bho, puṇṇamukhassa phussakokilassa aḍḍhuḍḍhāni itthisatāni paricārikā dijakaññāyo. </span></div><p><div class=verse-container id=ja536:14.2><span>Atha khalu, bho, dve dijakaññāyo kaṭṭhaṁ mukhena ḍaṁsitvā taṁ puṇṇamukhaṁ phussakokilaṁ majjhe nisīdāpetvā uḍḍenti—</span></div><p><div class=verse-container id=ja536:14.3><span>“mā naṁ puṇṇamukhaṁ phussakokilaṁ addhānapariyāyapathe kilamatho ubbāhetthā”ti. </span></div><p><div class=verse-container id=ja536:15.1><span>Paññāsa dijakaññāyo heṭṭhato heṭṭhato uḍḍenti—</span></div><p><div class=verse-container id=ja536:15.2><span>“sacāyaṁ puṇṇamukho phussakokilo āsanā paripatissati, mayaṁ taṁ pakkhehi paṭiggahessāmā”ti. </span></div><p><div class=verse-container id=ja536:16.1><span>Paññāsa dijakaññāyo uparūpari uḍḍenti—</span></div><p><div class=verse-container id=ja536:16.2><span>“mā naṁ puṇṇamukhaṁ phussakokilaṁ ātapo paritāpesī”ti. </span></div><p><div class=verse-container id=ja536:17.1><span>Paññāsa paññāsa dijakaññāyo ubhatopassena uḍḍenti—</span></div><p><div class=verse-container id=ja536:17.2><span>“mā naṁ puṇṇamukhaṁ phussakokilaṁ sītaṁ vā uṇhaṁ vā tiṇaṁ vā rajo vā vāto vā ussāvo vā upapphusī”ti. </span></div><p><div class=verse-container id=ja536:18.1><span>Paññāsa dijakaññāyo purato purato uḍḍenti—</span></div><p><div class=verse-container id=ja536:18.2><span>“mā naṁ puṇṇamukhaṁ phussakokilaṁ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kaṭhalena vā pāṇinā vā leḍḍunā vā daṇḍena vā satthena vā sakkharāhi vā pahāraṁ adaṁsu. </span></div><p><div class=verse-container id=ja536:18.3><span>Māyaṁ puṇṇamukho phussakokilo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgamesī”ti. </span></div><p><div class=verse-container id=ja536:19.1><span>Paññāsa dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo—</span></div><p><div class=verse-container id=ja536:19.2><span>“māyaṁ puṇṇamukho phussakokilo āsane pariyukkaṇṭhī”ti. </span></div><p><div class=verse-container id=ja536:20.1><span>Paññāsa dijakaññāyo disodisaṁ uḍḍenti anekarukkhavividhavikatiphalamāharantiyo—</span></div><p><div class=verse-container id=ja536:20.2><span>“māyaṁ puṇṇamukho phussakokilo khudāya parikilamitthā”ti. </span></div><p><div class=verse-container id=ja536:21.1><span>Atha khalu, bho, tā dijakaññāyo taṁ puṇṇamukhaṁ phussakokilaṁ ārāmeneva ārāmaṁ uyyāneneva uyyānaṁ nadītittheneva nadītitthaṁ pabbatasikhareneva pabbatasikharaṁ ambavaneneva ambavanaṁ jambuvaneneva jambuvanaṁ labujavaneneva labujavanaṁ nāḷikerasañcāriyeneva nāḷikerasañcāriyaṁ khippameva abhisambhonti ratitthāya. </span></div><p><div class=verse-container id=ja536:22.1><span>Atha khalu, bho, puṇṇamukho phussakokilo tāhi dijakaññāhi divasaṁ paribyūḷho evaṁ pasaṁsati—</span></div><p><div class=verse-container id=ja536:22.2><span>“sādhu sādhu, bhaginiyo, etaṁ kho, bhaginiyo, tumhākaṁ patirūpaṁ kuladhītānaṁ, yaṁ tumhe bhattāraṁ paricareyyāthā”ti. </span></div><p><div class=verse-container id=ja536:23.1><span>Atha khalu, bho, puṇṇamukho phussakokilo yena kuṇālo sakuṇo tenupasaṅkami. </span></div><p><div class=verse-container id=ja536:23.2><span>Addasaṁsu kho kuṇālassa sakuṇassa paricārikā dijakaññāyo taṁ puṇṇamukhaṁ phussakokilaṁ dūratova āgacchantaṁ; </span></div><p><div class=verse-container id=ja536:23.3><span>disvāna yena puṇṇamukho phussakokilo tenupasaṅkamiṁsu; upasaṅkamitvā taṁ puṇṇamukhaṁ phussakokilaṁ etadavocuṁ—</span></div><p><div class=verse-container id=ja536:23.4><span>“ayaṁ, samma puṇṇamukha, kuṇālo sakuṇo ativiya pharuso ativiya pharusavāco, appevanāma tavampi āgamma piyavācaṁ labheyyāmā”ti. </span></div><p><div class=verse-container id=ja536:23.5><span>“Appevanāma, bhaginiyo”ti vatvā yena kuṇālo sakuṇo tenupasaṅkami; upasaṅkamitvā kuṇālena sakuṇena saddhiṁ paṭisammoditvā ekamantaṁ nisīdi. </span></div><p><div class=verse-container id=ja536:23.6><span>Ekamantaṁ nisinno kho puṇṇamukho phussakokilo taṁ kuṇālaṁ sakuṇaṁ etadavoca—</span></div><p><div class=verse-container id=ja536:23.7><span>“kissa tvaṁ, samma kuṇāla, itthīnaṁ sujātānaṁ kuladhītānaṁ sammāpaṭipannānaṁ micchāpaṭipannosi? </span></div><p><div class=verse-container id=ja536:23.8><span>Amanāpabhāṇīnampi kira, samma kuṇāla, itthīnaṁ manāpabhāṇinā bhavitabbaṁ, kimaṅga pana manāpabhāṇīnan”ti. </span></div><p><div class=verse-container id=ja536:24.1><span>Evaṁ vutte, kuṇālo sakuṇo taṁ puṇṇamukhaṁ phussakokilaṁ evaṁ apasādesi—</span></div><p><div class=verse-container id=ja536:24.2><span>“nassa tvaṁ, samma jamma vasala, vinassa tvaṁ, samma jamma vasala, ko nu tayā viyatto jāyājinenā”ti. </span></div><p><div class=verse-container id=ja536:24.3><span>Evaṁ apasādito ca pana puṇṇamukho phussakokilo tatoyeva paṭinivatti. </span></div><p><div class=verse-container id=ja536:25.1><span>Atha khalu, bho, puṇṇamukhassa phussakokilassa aparena samayena nacirasseva kharo ābādho uppajji lohitapakkhandikā bāḷhā vedanā vattanti māraṇantikā. </span></div><p><div class=verse-container id=ja536:25.2><span>Atha khalu, bho, puṇṇamukhassa phussakokilassa paricārikānaṁ dijakaññānaṁ etadahosi—</span></div><p><div class=verse-container id=ja536:25.3><span>“ābādhiko kho ayaṁ puṇṇamukho phussakokilo, appevanāma imamhā ābādhā vuṭṭhaheyyā”ti ekaṁ adutiyaṁ ohāya yena kuṇālo sakuṇo tenupasaṅkamiṁsu. </span></div><p><div class=verse-container id=ja536:25.4><span>Addasā kho kuṇālo sakuṇo tā dijakaññāyo dūratova āgacchantiyo, disvāna tā dijakaññāyo etadavoca—</span></div><p><div class=verse-container id=ja536:25.5><span>“kahaṁ pana tumhaṁ vasaliyo bhattā”ti? </span></div><p><div class=verse-container id=ja536:25.6><span>“Ābādhiko kho, samma kuṇāla, puṇṇamukho phussakokilo appevanāma tamhā ābādhā vuṭṭhaheyyā”ti. </span></div><p><div class=verse-container id=ja536:25.7><span>Evaṁ vutte, kuṇālo sakuṇo tā dijakaññāyo evaṁ apasādesi—</span></div><p><div class=verse-container id=ja536:25.8><span>“nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṅgamāyo”ti; </span></div><p><div class=verse-container id=ja536:25.9><span>vatvā yena puṇṇamukho phussakokilo tenupasaṅkami; upasaṅkamitvā taṁ puṇṇamukhaṁ phussakokilaṁ etadavoca—</span></div><p><div class=verse-container id=ja536:25.10><span>“haṁ, samma, puṇṇamukhā”ti. </span></div><p><div class=verse-container id=ja536:25.11><span>“Haṁ, samma, kuṇālā”ti. </span></div><p><div class=verse-container id=ja536:26.1><span>Atha khalu, bho kuṇālo sakuṇo taṁ puṇṇamukhaṁ phussakokilaṁ pakkhehi ca mukhatuṇḍakena ca pariggahetvā vuṭṭhāpetvā nānābhesajjāni pāyāpesi. </span></div><p><div class=verse-container id=ja536:26.2><span>Atha khalu, bho, puṇṇamukhassa phussakokilassa so ābādho paṭippassambhīti. </span></div><p><div class=verse-container id=ja536:26.3><span>Atha khalu, bho, kuṇālo sakuṇo taṁ puṇṇamukhaṁ phussakokilaṁ gilānavuṭṭhitaṁ aciravuṭṭhitaṁ gelaññā etadavoca—</span></div><p><div class=verse-container id=ja536:27.1><span>“Diṭṭhā mayā, samma puṇṇamukha, kaṇhā dvepitikā pañcapatikāya chaṭṭhe purise cittaṁ paṭibandhantiyā, yadidaṁ kabandhe pīṭhasappimhī”ti. </span></div><p><div class=verse-container id=ja536:27.2><span>Bhavati ca panuttarettha vākyaṁ—</span></div><p><div class=verse-container id=ja536:28.1><span>“Athajjuno nakulo bhīmaseno, </span></div><p><div class=verse-container id=ja536:28.2><span>Yudhiṭṭhilo sahadevo ca rājā; </span></div><p><div class=verse-container id=ja536:28.3><span>Ete patī pañca maticca nārī, </span></div><p><div class=verse-container id=ja536:28.4><span>Akāsi khujjavāmanakena pāpanti. </span></div><p><div class=verse-container id=ja536:29.1><span>Diṭṭhā mayā, samma puṇṇamukha, saccatapāpī nāma samaṇī susānamajjhe vasantī catutthabhattaṁ pariṇāmayamānā surādhuttakena pāpamakāsi. </span></div><p><div class=verse-container id=ja536:30.1><span>Diṭṭhā mayā, samma puṇṇamukha, kākavatī nāma devī samuddamajjhe vasantī bhariyā venateyyassa naṭakuverena pāpamakāsi. </span></div><p><div class=verse-container id=ja536:31.1><span>Diṭṭhā mayā, samma puṇṇamukha, kuruṅgadevī nāma lomasuddarī eḷikakumāraṁ kāmayamānā chaḷaṅgakumāradhanantevāsinā pāpamakāsi. </span></div><p><div class=verse-container id=ja536:32.1><span>Evañhetaṁ mayā ñātaṁ, </span></div><p><div class=verse-container id=ja536:32.2><span>Brahmadattassa mātaraṁ; </span></div><p><div class=verse-container id=ja536:32.3><span>Ohāya kosalarājaṁ, </span></div><p><div class=verse-container id=ja536:32.4><span>Pañcālacaṇḍena pāpamakāsi. </span></div><p><div class=verse-container id=ja536:33.1><span>Etā ca aññā ca akaṁsu pāpaṁ, </span></div><p><div class=verse-container id=ja536:33.2><span>Tasmāhamitthīnaṁ na vissase nappasaṁse; </span></div><p><div class=verse-container id=ja536:33.3><span>Mahī yathā jagati samānarattā, </span></div><p><div class=verse-container id=ja536:33.4><span>Vasundharā itarītarā patiṭṭhā; </span></div><p><div class=verse-container id=ja536:33.5><span>Sabbasahā aphandanā akuppā, </span></div><p><div class=verse-container id=ja536:33.6><span>Tathitthiyo tāyo na vissase naro. </span></div><p><div class=verse-container id=ja536:34.1><span>Sīho yathā lohitamaṁsabhojano, </span></div><p><div class=verse-container id=ja536:34.2><span>Vāḷamigo pañcāvudho suruddho; </span></div><p><div class=verse-container id=ja536:34.3><span>Pasayhakhādī parahiṁsane rato, </span></div><p><div class=verse-container id=ja536:34.4><span>Tathitthiyo tāyo na vissase naro. </span></div><p><div class=verse-container id=ja536:35.1><span>Na khalu, samma puṇṇamukha, vesiyo nāriyo gamaniyo, na hetā bandhakiyo nāma, vadhikāyo nāma etāyo, yadidaṁ vesiyo nāriyo gamaniyoti. </span></div><p><div class=verse-container id=ja536:36.1><span>Coro viya veṇikatā, madirāva diddhā vāṇijo viya vācāsanthutiyo, issasiṅghamiva viparivattāyo, uragāmiva dujivhāyo, sobbhamiva paṭicchannā, pātālamiva duppūrā rakkhasī viya duttosā, yamovekantahāriyo, sikhīriva sabbabhakkhā, nadīriva sabbavāhī, anilo viya yenakāmaṁcarā, neru viya avisesakarā, visarukkho viya niccaphalitāyoti. </span></div><p><div class=verse-container id=ja536:36.2><span>Bhavati ca panuttarettha vākyaṁ—</span></div><p><div class=verse-container id=ja536:37.1><span>Yathā coro yathā diddho, </span></div><p><div class=verse-container id=ja536:37.2><span>Vāṇijova vikatthanī; </span></div><p><div class=verse-container id=ja536:37.3><span>Issasiṅghamiva parivattā, </span></div><p><div class=verse-container id=ja536:37.4><span>Dujivhā urago viya. </span></div><p><div class=verse-container id=ja536:38.1><span>Sobbhamiva paṭicchannā, </span></div><p><div class=verse-container id=ja536:38.2><span>pātālamiva duppurā; </span></div><p><div class=verse-container id=ja536:38.3><span>Rakkhasī viya duttosā, </span></div><p><div class=verse-container id=ja536:38.4><span>yamovekantahāriyo. </span></div><p><div class=verse-container id=ja536:39.1><span>Yathā sikhī nadī vāto, </span></div><p><div class=verse-container id=ja536:39.2><span>Nerunāva samāgatā; </span></div><p><div class=verse-container id=ja536:39.3><span>Visarukkho viya niccaphalā, </span></div><p><div class=verse-container id=ja536:39.4><span>Nāsayanti ghare bhogaṁ; </span></div><p><div class=verse-container id=ja536:39.5><span>Ratanantakaritthiyoti. </span></div><p><div class=verse-container id=ja536:40.1><span>Cattārimāni, samma puṇṇamukha, yāni vatthūni kicce jāte anatthacarāni bhavanti; </span></div><p><div class=verse-container id=ja536:40.2><span>tāni parakule na vāsetabbāni—</span></div><p><div class=verse-container id=ja536:40.3><span>goṇaṁ dhenuṁ yānaṁ bhariyā. </span></div><p><div class=verse-container id=ja536:40.4><span>Cattāri etāni paṇḍito dhanāni gharā na vippavāsaye. </span></div><p><div class=verse-container id=ja536:41.1><span>Goṇaṁ dhenuñca yānañca, </span></div><p><div class=verse-container id=ja536:41.2><span>Bhariyaṁ ñātikule na vāsaye; </span></div><p><div class=verse-container id=ja536:41.3><span>Bhañjanti rathaṁ ayānakā, </span></div><p><div class=verse-container id=ja536:41.4><span>Ativāhena hananti puṅgavaṁ; </span></div><p><div class=verse-container id=ja536:41.5><span>Dohena hananti vacchakaṁ, </span></div><p><div class=verse-container id=ja536:41.6><span>Bhariyā ñātikule padussatīti. </span></div><p><div class=verse-container id=ja536:42.1><span>Cha imāni, samma puṇṇamukha, yāni vatthūni kicce jāte anatthacarāni bhavanti—</span></div><p><div class=verse-container id=ja536:43.1><span>Aguṇaṁ dhanu ñātikule ca bhariyā, </span></div><p><div class=verse-container id=ja536:43.2><span>Pāraṁ nāvā akkhabhaggañca yānaṁ; </span></div><p><div class=verse-container id=ja536:43.3><span>Dūre mitto pāpasahāyako ca, </span></div><p><div class=verse-container id=ja536:43.4><span>Kicce jāte anatthacarāni bhavanti. </span></div><p><div class=verse-container id=ja536:44.1><span>Aṭṭhahi khalu, samma puṇṇamukha, ṭhānehi itthī sāmikaṁ avajānāti. </span></div><p><div class=verse-container id=ja536:44.2><span>Daliddatā, āturatā, jiṇṇatā, surāsoṇḍatā, muddhatā, pamattatā, sabbakiccesu anuvattanatā, sabbadhanaanuppadānena—</span></div><p><div class=verse-container id=ja536:44.3><span>imehi khalu, samma puṇṇamukha, aṭṭhahi ṭhānehi itthī sāmikaṁ avajānāti. </span></div><p><div class=verse-container id=ja536:44.4><span>Bhavati ca panuttarettha vākyaṁ—</span></div><p><div class=verse-container id=ja536:45.1><span>Daliddaṁ āturañcāpi, </span></div><p><div class=verse-container id=ja536:45.2><span>jiṇṇakaṁ surasoṇḍakaṁ; </span></div><p><div class=verse-container id=ja536:45.3><span>Pamattaṁ muddhapattañca, </span></div><p><div class=verse-container id=ja536:45.4><span>sabbakiccesu hāpanaṁ; </span></div><p><div class=verse-container id=ja536:45.5><span>Sabbakāmappadānena, </span></div><p><div class=verse-container id=ja536:45.6><span>avajānāti sāmikanti. </span></div><p><div class=verse-container id=ja536:46.1><span>Navahi khalu, samma puṇṇamukha, ṭhānehi itthī padosamāharati. </span></div><p><div class=verse-container id=ja536:46.2><span>Ārāmagamanasīlā ca hoti, uyyānagamanasīlā ca hoti, nadītitthagamanasīlā ca hoti, ñātikulagamanasīlā ca hoti, parakulagamanasīlā ca hoti, ādāsadussamaṇḍanānuyogamanuyuttasīlā ca hoti, majjapāyinī ca hoti, nillokanasīlā ca hoti, sadvāraṭhāyinī ca hoti—</span></div><p><div class=verse-container id=ja536:46.3><span>imehi khalu, samma puṇṇamukha, navahi ṭhānehi itthī padosamāharatīti. </span></div><p><div class=verse-container id=ja536:46.4><span>Bhavati ca panuttarettha vākyaṁ—</span></div><p><div class=verse-container id=ja536:47.1><span>Ārāmasīlā ca uyyānaṁ, </span></div><p><div class=verse-container id=ja536:47.2><span>Nadī ñāti parakulaṁ; </span></div><p><div class=verse-container id=ja536:47.3><span>Ādāsadussamaṇḍanamanuyuttā, </span></div><p><div class=verse-container id=ja536:47.4><span>Yā citthī majjapāyinī. </span></div><p><div class=verse-container id=ja536:48.1><span>Yā ca nillokanasīlā, </span></div><p><div class=verse-container id=ja536:48.2><span>Yā ca sadvāraṭhāyinī; </span></div><p><div class=verse-container id=ja536:48.3><span>Navahetehi ṭhānehi, </span></div><p><div class=verse-container id=ja536:48.4><span>Padosamāharanti itthiyoti. </span></div><p><div class=verse-container id=ja536:49.1><span>Cattālīsāya khalu, samma puṇṇamukha, ṭhānehi itthī purisaṁ accācarati. </span></div><p><div class=verse-container id=ja536:49.2><span>Vijambhati, vinamati, vilasati, vilajjati, nakhena nakhaṁ ghaṭṭeti, pādena pādaṁ akkamati, kaṭṭhena pathaviṁ vilikhati, dārakaṁ ullaṅghati ullaṅghāpeti, kīḷati kīḷāpeti, cumbati cumbāpeti, bhuñjati bhuñjāpeti, dadāti, yācati, katamanukaroti, uccaṁ bhāsati, nīcaṁ bhāsati, aviccaṁ bhāsati, viviccaṁ bhāsati, naccena gītena vāditena rodanena vilasitena vibhūsitena jagghati, pekkhati, kaṭiṁ cāleti, guyhabhaṇḍakaṁ sañcāleti, ūruṁ vivarati, ūruṁ pidahati, thanaṁ dasseti, kacchaṁ dasseti, nābhiṁ dasseti, akkhiṁ nikhanati, bhamukaṁ ukkhipati, oṭṭhaṁ upalikhati, jivhaṁ nillāleti, dussaṁ muñcati, dussaṁ paṭibandhati, sirasaṁ muñcati, sirasaṁ bandhati—</span></div><p><div class=verse-container id=ja536:49.3><span>imehi khalu, samma puṇṇamukha, cattālīsāya ṭhānehi itthī purisaṁ accācarati. </span></div><p><div class=verse-container id=ja536:50.1><span>Pañcavīsāya khalu, samma puṇṇamukha, ṭhānehi itthī paduṭṭhā veditabbā bhavati. </span></div><p><div class=verse-container id=ja536:50.2><span>Sāmikassa pavāsaṁ vaṇṇeti, pavuṭṭhaṁ na sarati, āgataṁ nābhinandati, avaṇṇaṁ tassa bhaṇati, vaṇṇaṁ tassa na bhaṇati, anatthaṁ tassa carati, atthaṁ tassa na carati, akiccaṁ tassa karoti, kiccaṁ tassa na karoti, paridahitvā sayati, parammukhī nipajjati, parivattakajātā kho pana hoti kuṅkumiyajātā, dīghaṁ assasati, dukkhaṁ vedayati, uccārapassāvaṁ abhiṇhaṁ gacchati, vilomamācarati, parapurisasaddaṁ sutvā kaṇṇasotaṁ vivaramodahati, nihatabhogā kho pana hoti, paṭivissakehi santhavaṁ karoti, nikkhantapādā kho pana hoti, visikhānucārinī aticārinī kho pana hoti, niccaṁ sāmike agāravā paduṭṭhamanasaṅkappā, abhiṇhaṁ dvāre tiṭṭhati, kacchāni aṅgāni thanāni dasseti, disodisaṁ gantvā pekkhati—</span></div><p><div class=verse-container id=ja536:50.3><span>imehi khalu, samma puṇṇamukha, pañcavīsāya ṭhānehi itthī paduṭṭhā veditabbā bhavati. </span></div><p><div class=verse-container id=ja536:50.4><span>Bhavati ca panuttarettha vākyaṁ—</span></div><p><div class=verse-container id=ja536:51.1><span>Pavāsaṁ tassa vaṇṇeti, </span></div><p><div class=verse-container id=ja536:51.2><span>Gataṁ tassa na socati; </span></div><p><div class=verse-container id=ja536:51.3><span>Disvāna patimāgataṁ nābhinandati, </span></div><p><div class=verse-container id=ja536:51.4><span>Bhattāravaṇṇaṁ na kadāci bhāsati; </span></div><p><div class=verse-container id=ja536:51.5><span>Ete paduṭṭhāya bhavanti lakkhaṇā. </span></div><p><div class=verse-container id=ja536:52.1><span>Anatthaṁ tassa carati asaññatā, </span></div><p><div class=verse-container id=ja536:52.2><span>Atthañca hāpeti akiccakārinī; </span></div><p><div class=verse-container id=ja536:52.3><span>Paridahitvā sayati parammukhī, </span></div><p><div class=verse-container id=ja536:52.4><span>Ete paduṭṭhāya bhavanti lakkhaṇā. </span></div><p><div class=verse-container id=ja536:53.1><span>Parivattajātā ca bhavati kuṅkumī, </span></div><p><div class=verse-container id=ja536:53.2><span>Dīghañca assasati dukkhavedinī; </span></div><p><div class=verse-container id=ja536:53.3><span>Uccārapassāvamabhiṇhaṁ gacchati, </span></div><p><div class=verse-container id=ja536:53.4><span>Ete paduṭṭhāya bhavanti lakkhaṇā. </span></div><p><div class=verse-container id=ja536:54.1><span>Vilomamācarati akiccakārinī, </span></div><p><div class=verse-container id=ja536:54.2><span>Saddaṁ nisāmeti parassa bhāsato; </span></div><p><div class=verse-container id=ja536:54.3><span>Nihatabhogā ca karoti santhavaṁ, </span></div><p><div class=verse-container id=ja536:54.4><span>Ete paduṭṭhāya bhavanti lakkhaṇā. </span></div><p><div class=verse-container id=ja536:55.1><span>Kicchena laddhaṁ kasirābhataṁ dhanaṁ, </span></div><p><div class=verse-container id=ja536:55.2><span>Vittaṁ vināseti dukkhena sambhataṁ; </span></div><p><div class=verse-container id=ja536:55.3><span>Paṭivissakehi ca karoti santhavaṁ, </span></div><p><div class=verse-container id=ja536:55.4><span>Ete paduṭṭhāya bhavanti lakkhaṇā. </span></div><p><div class=verse-container id=ja536:56.1><span>Nikkhantapādā visikhānucārinī, </span></div><p><div class=verse-container id=ja536:56.2><span>Niccañca sāmimhi paduṭṭhamānasā; </span></div><p><div class=verse-container id=ja536:56.3><span>Aticārinī hoti apetagāravā, </span></div><p><div class=verse-container id=ja536:56.4><span>Ete paduṭṭhāya bhavanti lakkhaṇā. </span></div><p><div class=verse-container id=ja536:57.1><span>Abhikkhaṇaṁ tiṭṭhati dvāramūle, </span></div><p><div class=verse-container id=ja536:57.2><span>Thanāni kacchāni ca dassayantī; </span></div><p><div class=verse-container id=ja536:57.3><span>Disodisaṁ pekkhati bhantacittā, </span></div><p><div class=verse-container id=ja536:57.4><span>Ete paduṭṭhāya bhavanti lakkhaṇā. </span></div><p><div class=verse-container id=ja536:58.1><span>Sabbā nadī vaṅkagatī, </span></div><p><div class=verse-container id=ja536:58.2><span>sabbe kaṭṭhamayā vanā; </span></div><p><div class=verse-container id=ja536:58.3><span>Sabbitthiyo kare pāpaṁ, </span></div><p><div class=verse-container id=ja536:58.4><span>labhamāne nivātake. </span></div><p><div class=verse-container id=ja536:59.1><span>Sace labhetha khaṇaṁ vā raho vā, </span></div><p><div class=verse-container id=ja536:59.2><span>Nivātakaṁ vāpi labhetha tādisaṁ; </span></div><p><div class=verse-container id=ja536:59.3><span>Sabbāva itthī kayiruṁ nu pāpaṁ, </span></div><p><div class=verse-container id=ja536:59.4><span>Aññaṁ alattha pīṭhasappināpi saddhiṁ. </span></div><p><div class=verse-container id=ja536:60.1><span>Narānamārāmakarāsu nārisu, </span></div><p><div class=verse-container id=ja536:60.2><span>Anekacittāsu aniggahāsu ca; </span></div><p><div class=verse-container id=ja536:60.3><span>Sabbattha nāpītikarāpi ce siyā, </span></div><p><div class=verse-container id=ja536:60.4><span>Na vissase titthasamā hi nāriyoti. </span></div><p><div class=verse-container id=ja536:61.1><span>Yaṁ ve disvā kaṇḍarīkinnarānaṁ, </span></div><p><div class=verse-container id=ja536:61.2><span>Sabbitthiyo na ramanti agāre; </span></div><p><div class=verse-container id=ja536:61.3><span>Taṁ tādisaṁ maccaṁ cajitvā bhariyā, </span></div><p><div class=verse-container id=ja536:61.4><span>Aññaṁ disvā purisaṁ pīṭhasappiṁ. </span></div><p><div class=verse-container id=ja536:62.1><span>Bakassa ca bāvarikassa rañño, </span></div><p><div class=verse-container id=ja536:62.2><span>Accantakāmānugatassa bhariyā; </span></div><p><div class=verse-container id=ja536:62.3><span>Avācarī paṭṭhavasānugassa, </span></div><p><div class=verse-container id=ja536:62.4><span>Kaṁ vāpi itthī nāticare tadaññaṁ. </span></div><p><div class=verse-container id=ja536:63.1><span>Piṅgiyānī sabbalokissarassa, </span></div><p><div class=verse-container id=ja536:63.2><span>Rañño piyā brahmadattassa bhariyā; </span></div><p><div class=verse-container id=ja536:63.3><span>Avācarī paṭṭhavasānugassa, </span></div><p><div class=verse-container id=ja536:63.4><span>Taṁ vāpi sā nājjhagā kāmakāminī. </span></div><p><div class=verse-container id=ja536:64.1><span>Luddhānaṁ lahucittānaṁ, </span></div><p><div class=verse-container id=ja536:64.2><span>Akataññūna dubbhinaṁ; </span></div><p><div class=verse-container id=ja536:64.3><span>Nādevasatto puriso, </span></div><p><div class=verse-container id=ja536:64.4><span>Thīnaṁ saddhātumarahati. </span></div><p><div class=verse-container id=ja536:65.1><span>Na tā pajānanti kataṁ na kiccaṁ, </span></div><p><div class=verse-container id=ja536:65.2><span>Na mātaraṁ pitaraṁ bhātaraṁ vā; </span></div><p><div class=verse-container id=ja536:65.3><span>Anariyā samatikkantadhammā, </span></div><p><div class=verse-container id=ja536:65.4><span>Sasseva cittassa vasaṁ vajanti. </span></div><p><div class=verse-container id=ja536:66.1><span>Cirānuvuṭṭhampi piyaṁ manāpaṁ, </span></div><p><div class=verse-container id=ja536:66.2><span>Anukampakaṁ pāṇasamampi bhattuṁ; </span></div><p><div class=verse-container id=ja536:66.3><span>Āvāsu kiccesu ca naṁ jahanti, </span></div><p><div class=verse-container id=ja536:66.4><span>Tasmāhamitthīnaṁ na vissasāmi. </span></div><p><div class=verse-container id=ja536:67.1><span>Thīnañhi cittaṁ yathā vānarassa, </span></div><p><div class=verse-container id=ja536:67.2><span>Kannappakannaṁ yathā rukkhachāyā; </span></div><p><div class=verse-container id=ja536:67.3><span>Calācalaṁ hadayamitthiyānaṁ, </span></div><p><div class=verse-container id=ja536:67.4><span>Cakkassa nemi viya parivattati. </span></div><p><div class=verse-container id=ja536:68.1><span>Yadā tā passanti samekkhamānā, </span></div><p><div class=verse-container id=ja536:68.2><span>Ādeyyarūpaṁ purisassa vittaṁ; </span></div><p><div class=verse-container id=ja536:68.3><span>Saṇhāhi vācāhi nayanti menaṁ, </span></div><p><div class=verse-container id=ja536:68.4><span>Kambojakā jalajeneva assaṁ. </span></div><p><div class=verse-container id=ja536:69.1><span>Yadā na passanti samekkhamānā, </span></div><p><div class=verse-container id=ja536:69.2><span>Ādeyyarūpaṁ purisassa vittaṁ; </span></div><p><div class=verse-container id=ja536:69.3><span>Samantato naṁ parivajjayanti, </span></div><p><div class=verse-container id=ja536:69.4><span>Tiṇṇo nadīpāragatova kullaṁ. </span></div><p><div class=verse-container id=ja536:70.1><span>Silesūpamā sikhiriva sabbabhakkhā, </span></div><p><div class=verse-container id=ja536:70.2><span>Tikkhamāyā nadīriva sīghasotā; </span></div><p><div class=verse-container id=ja536:70.3><span>Sevanti hetā piyamappiyañca, </span></div><p><div class=verse-container id=ja536:70.4><span>Nāvā yathā orakūlaṁ parañca. </span></div><p><div class=verse-container id=ja536:71.1><span>Na tā ekassa na dvinnaṁ, </span></div><p><div class=verse-container id=ja536:71.2><span>āpaṇova pasārito; </span></div><p><div class=verse-container id=ja536:71.3><span>Yo tā mayhanti maññeyya, </span></div><p><div class=verse-container id=ja536:71.4><span>vātaṁ jālena bādhaye. </span></div><p><div class=verse-container id=ja536:72.1><span>Yathā nadī ca pantho ca, </span></div><p><div class=verse-container id=ja536:72.2><span>pānāgāraṁ sabhā papā; </span></div><p><div class=verse-container id=ja536:72.3><span>Evaṁ lokitthiyo nāma, </span></div><p><div class=verse-container id=ja536:72.4><span>velā tāsaṁ na vijjati. </span></div><p><div class=verse-container id=ja536:73.1><span>Ghatāsanasamā etā, </span></div><p><div class=verse-container id=ja536:73.2><span>kaṇhasappasirūpamā; </span></div><p><div class=verse-container id=ja536:73.3><span>Gāvo bahitiṇasseva, </span></div><p><div class=verse-container id=ja536:73.4><span>omasanti varaṁ varaṁ. </span></div><p><div class=verse-container id=ja536:74.1><span>Ghatāsanaṁ kuñjaraṁ kaṇhasappaṁ, </span></div><p><div class=verse-container id=ja536:74.2><span>Muddhābhisittaṁ pamadā ca sabbā; </span></div><p><div class=verse-container id=ja536:74.3><span>Ete naro niccayato bhajetha, </span></div><p><div class=verse-container id=ja536:74.4><span>Tesaṁ have dubbidu sabbabhāvo. </span></div><p><div class=verse-container id=ja536:75.1><span>Naccantavaṇṇā na bahūna kantā, </span></div><p><div class=verse-container id=ja536:75.2><span>Na dakkhiṇā pamadā sevitabbā; </span></div><p><div class=verse-container id=ja536:75.3><span>Na parassa bhariyā na dhanassa hetu, </span></div><p><div class=verse-container id=ja536:75.4><span>Etitthiyo pañca na sevitabbā”. </span></div><p><div class=verse-container id=ja536:76.1><span>Atha khalu, bho, ānando gijjharājā kuṇālassa sakuṇassa ādimajjhakathāpariyosānaṁ viditvā tāyaṁ velāyaṁ imā gāthāyo abhāsi—</span></div><p><div class=verse-container id=ja536:77.1><span>“Puṇṇampi cemaṁ pathaviṁ dhanena, </span></div><p><div class=verse-container id=ja536:77.2><span>Dajjitthiyā puriso sammatāya; </span></div><p><div class=verse-container id=ja536:77.3><span>Laddhā khaṇaṁ atimaññeyya tampi, </span></div><p><div class=verse-container id=ja536:77.4><span>Tāsaṁ vasaṁ asatīnaṁ na gacche. </span></div><p><div class=verse-container id=ja536:78.1><span>Uṭṭhāhakañcepi alīnavuttiṁ, </span></div><p><div class=verse-container id=ja536:78.2><span>Komārabhattāraṁ piyaṁ manāpaṁ; </span></div><p><div class=verse-container id=ja536:78.3><span>Āvāsu kiccesu ca naṁ jahanti, </span></div><p><div class=verse-container id=ja536:78.4><span>Tasmāhamitthīnaṁ na vissasāmi. </span></div><p><div class=verse-container id=ja536:79.1><span>Na vissase icchati manti poso, </span></div><p><div class=verse-container id=ja536:79.2><span>Na vissase rodati me sakāse; </span></div><p><div class=verse-container id=ja536:79.3><span>Sevanti hetā piyamappiyañca, </span></div><p><div class=verse-container id=ja536:79.4><span>Nāvā yathā orakūlaṁ parañca. </span></div><p><div class=verse-container id=ja536:80.1><span>Na vissase sākhapurāṇasanthataṁ, </span></div><p><div class=verse-container id=ja536:80.2><span>Na vissase mittapurāṇacoraṁ; </span></div><p><div class=verse-container id=ja536:80.3><span>Na vissase rājānaṁ sakhā mamanti, </span></div><p><div class=verse-container id=ja536:80.4><span>Na vissase itthi dasanna mātaraṁ. </span></div><p><div class=verse-container id=ja536:81.1><span>Na vissase rāmakarāsu nārisu, </span></div><p><div class=verse-container id=ja536:81.2><span>Accantasīlāsu asaññatāsu; </span></div><p><div class=verse-container id=ja536:81.3><span>Accantapemānugatassa bhariyā, </span></div><p><div class=verse-container id=ja536:81.4><span>Na vissase titthasamā hi nāriyo. </span></div><p><div class=verse-container id=ja536:82.1><span>Haneyyuṁ chindeyyuṁ chedāpeyyumpi, </span></div><p><div class=verse-container id=ja536:82.2><span>Kaṇṭhepi chetvā rudhiraṁ piveyyuṁ; </span></div><p><div class=verse-container id=ja536:82.3><span>Mā dīnakāmāsu asaññatāsu, </span></div><p><div class=verse-container id=ja536:82.4><span>Bhāvaṁ kare gaṅgatitthūpamāsu. </span></div><p><div class=verse-container id=ja536:83.1><span>Musā tāsaṁ yathā saccaṁ, </span></div><p><div class=verse-container id=ja536:83.2><span>saccaṁ tāsaṁ yathā musā; </span></div><p><div class=verse-container id=ja536:83.3><span>Gāvo bahitiṇasseva, </span></div><p><div class=verse-container id=ja536:83.4><span>omasanti varaṁ varaṁ. </span></div><p><div class=verse-container id=ja536:84.1><span>Gatenetā palobhenti, </span></div><p><div class=verse-container id=ja536:84.2><span>pekkhitena mhitena ca; </span></div><p><div class=verse-container id=ja536:84.3><span>Athopi dunnivatthena, </span></div><p><div class=verse-container id=ja536:84.4><span>mañjunā bhaṇitena ca. </span></div><p><div class=verse-container id=ja536:85.1><span>Coriyo kathinā hetā, </span></div><p><div class=verse-container id=ja536:85.2><span>vāḷā ca lapasakkharā; </span></div><p><div class=verse-container id=ja536:85.3><span>Na tā kiñci na jānanti, </span></div><p><div class=verse-container id=ja536:85.4><span>yaṁ manussesu vañcanaṁ. </span></div><p><div class=verse-container id=ja536:86.1><span>Asā lokitthiyo nāma, </span></div><p><div class=verse-container id=ja536:86.2><span>velā tāsaṁ na vijjati; </span></div><p><div class=verse-container id=ja536:86.3><span>Sārattā ca pagabbhā ca, </span></div><p><div class=verse-container id=ja536:86.4><span>sikhī sabbaghaso yathā. </span></div><p><div class=verse-container id=ja536:87.1><span>Natthitthīnaṁ piyo nāma, </span></div><p><div class=verse-container id=ja536:87.2><span>Appiyopi na vijjati; </span></div><p><div class=verse-container id=ja536:87.3><span>Sevanti hetā piyamappiyañca, </span></div><p><div class=verse-container id=ja536:87.4><span>Nāvā yathā orakūlaṁ parañca. </span></div><p><div class=verse-container id=ja536:88.1><span>Natthitthīnaṁ piyo nāma, </span></div><p><div class=verse-container id=ja536:88.2><span>appiyopi na vijjati; </span></div><p><div class=verse-container id=ja536:88.3><span>Dhanattā paṭivallanti, </span></div><p><div class=verse-container id=ja536:88.4><span>latāva dumanissitā. </span></div><p><div class=verse-container id=ja536:89.1><span>Hatthibandhaṁ assabandhaṁ, </span></div><p><div class=verse-container id=ja536:89.2><span>Gopurisañca maṇḍalaṁ; </span></div><p><div class=verse-container id=ja536:89.3><span>Chavaḍāhakaṁ pupphachaḍḍakaṁ, </span></div><p><div class=verse-container id=ja536:89.4><span>Sadhanamanupatanti nāriyo. </span></div><p><div class=verse-container id=ja536:90.1><span>Kulaputtampi jahanti akiñcanaṁ, </span></div><p><div class=verse-container id=ja536:90.2><span>Chavakasamasadisampi; </span></div><p><div class=verse-container id=ja536:90.3><span>Anugacchanti anupatanti, </span></div><p><div class=verse-container id=ja536:90.4><span>Dhanahetu hi nāriyo”ti. </span></div><p><div class=verse-container id=ja536:91.1><span>Atha khalu, bho, nārado devabrāhmaṇo ānandassa gijjharājassa ādimajjhakathāpariyosānaṁ viditvā tāyaṁ velāyaṁ imā gāthāyo abhāsi—</span></div><p><div class=verse-container id=ja536:92.1><span>“Cattārome na pūrenti, </span></div><p><div class=verse-container id=ja536:92.2><span>te me suṇātha bhāsato; </span></div><p><div class=verse-container id=ja536:92.3><span>Samuddo brāhmaṇo rājā, </span></div><p><div class=verse-container id=ja536:92.4><span>itthī cāpi dijampati. </span></div><p><div class=verse-container id=ja536:93.1><span>Saritā sāgaraṁ yanti, </span></div><p><div class=verse-container id=ja536:93.2><span>yā kāci pathavissitā; </span></div><p><div class=verse-container id=ja536:93.3><span>Tā samuddaṁ na pūrenti, </span></div><p><div class=verse-container id=ja536:93.4><span>ūnattā hi na pūrati. </span></div><p><div class=verse-container id=ja536:94.1><span>Brāhmaṇo ca adhīyāna, </span></div><p><div class=verse-container id=ja536:94.2><span>vedamakkhānapañcamaṁ; </span></div><p><div class=verse-container id=ja536:94.3><span>Bhiyyopi sutamiccheyya, </span></div><p><div class=verse-container id=ja536:94.4><span>ūnattā hi na pūrati. </span></div><p><div class=verse-container id=ja536:95.1><span>Rājā ca pathaviṁ sabbaṁ, </span></div><p><div class=verse-container id=ja536:95.2><span>sasamuddaṁ sapabbataṁ; </span></div><p><div class=verse-container id=ja536:95.3><span>Ajjhāvasaṁ vijinitvā, </span></div><p><div class=verse-container id=ja536:95.4><span>anantaratanocitaṁ; </span></div><p><div class=verse-container id=ja536:95.5><span>Pāraṁ samuddaṁ pattheti, </span></div><p><div class=verse-container id=ja536:95.6><span>ūnattā hi na pūrati. </span></div><p><div class=verse-container id=ja536:96.1><span>Ekamekāya itthiyā, </span></div><p><div class=verse-container id=ja536:96.2><span>aṭṭhaṭṭha patino siyā; </span></div><p><div class=verse-container id=ja536:96.3><span>Sūrā ca balavanto ca, </span></div><p><div class=verse-container id=ja536:96.4><span>sabbakāmarasāharā; </span></div><p><div class=verse-container id=ja536:96.5><span>Kareyya navame chandaṁ, </span></div><p><div class=verse-container id=ja536:96.6><span>ūnattā hi na pūrati. </span></div><p><div class=verse-container id=ja536:97.1><span>Sabbitthiyo sikhiriva sabbabhakkhā, </span></div><p><div class=verse-container id=ja536:97.2><span>Sabbitthiyo nadīriva sabbavāhī; </span></div><p><div class=verse-container id=ja536:97.3><span>Sabbitthiyo kaṇṭakānaṁva sākhā, </span></div><p><div class=verse-container id=ja536:97.4><span>Sabbitthiyo dhanahetu vajanti. </span></div><p><div class=verse-container id=ja536:98.1><span>Vātañca jālena naro parāmase, </span></div><p><div class=verse-container id=ja536:98.2><span>Osiñcaye sāgaramekapāṇinā; </span></div><p><div class=verse-container id=ja536:98.3><span>Sakena hatthena kareyya ghosaṁ, </span></div><p><div class=verse-container id=ja536:98.4><span>Yo sabbabhāvaṁ pamadāsu osaje. </span></div><p><div class=verse-container id=ja536:99.1><span>Corīnaṁ bahubuddhīnaṁ, </span></div><p><div class=verse-container id=ja536:99.2><span>yāsu saccaṁ sudullabhaṁ; </span></div><p><div class=verse-container id=ja536:99.3><span>Thīnaṁ bhāvo durājāno, </span></div><p><div class=verse-container id=ja536:99.4><span>macchassevodake gataṁ. </span></div><p><div class=verse-container id=ja536:100.1><span>Analā mudusambhāsā, </span></div><p><div class=verse-container id=ja536:100.2><span>duppūrā tā nadīsamā; </span></div><p><div class=verse-container id=ja536:100.3><span>Sīdanti naṁ viditvāna, </span></div><p><div class=verse-container id=ja536:100.4><span>ārakā parivajjaye. </span></div><p><div class=verse-container id=ja536:101.1><span>Āvaṭṭanī mahāmāyā, </span></div><p><div class=verse-container id=ja536:101.2><span>brahmacariyavikopanā; </span></div><p><div class=verse-container id=ja536:101.3><span>Sīdanti naṁ viditvāna, </span></div><p><div class=verse-container id=ja536:101.4><span>ārakā parivajjaye. </span></div><p><div class=verse-container id=ja536:102.1><span>Yaṁ etā upasevanti, </span></div><p><div class=verse-container id=ja536:102.2><span>chandasā vā dhanena vā; </span></div><p><div class=verse-container id=ja536:102.3><span>Jātavedova saṇṭhānaṁ, </span></div><p><div class=verse-container id=ja536:102.4><span>khippaṁ anudahanti nan”ti. </span></div><p><div class=verse-container id=ja536:103.1><span>Atha khalu, bho, kuṇālo sakuṇo nāradassa devabrāhmaṇassa ādimajjhakathāpariyosānaṁ viditvā tāyaṁ velāyaṁ imā gāthāyo abhāsi—</span></div><p><div class=verse-container id=ja536:104.1><span>“Sallape nisitakhaggapāṇinā, </span></div><p><div class=verse-container id=ja536:104.2><span>Paṇḍito api pisācadosinā; </span></div><p><div class=verse-container id=ja536:104.3><span>Uggatejamuragampi āside, </span></div><p><div class=verse-container id=ja536:104.4><span>Eko ekāya pamadāya nālape. </span></div><p><div class=verse-container id=ja536:105.1><span>Lokacittamathanā hi nāriyo, </span></div><p><div class=verse-container id=ja536:105.2><span>Naccagītabhaṇitamhitāvudhā; </span></div><p><div class=verse-container id=ja536:105.3><span>Bādhayanti anupaṭṭhitassatiṁ, </span></div><p><div class=verse-container id=ja536:105.4><span>Dīpe rakkhasigaṇova vāṇije. </span></div><p><div class=verse-container id=ja536:106.1><span>Natthi tāsaṁ vinayo na saṁvaro, </span></div><p><div class=verse-container id=ja536:106.2><span>Majjamaṁsaniratā asaññatā; </span></div><p><div class=verse-container id=ja536:106.3><span>Tā gilanti purisassa pābhataṁ, </span></div><p><div class=verse-container id=ja536:106.4><span>Sāgareva makaraṁ timiṅgalo. </span></div><p><div class=verse-container id=ja536:107.1><span>Pañcakāmaguṇasātagocarā, </span></div><p><div class=verse-container id=ja536:107.2><span>Uddhatā aniyatā asaññatā; </span></div><p><div class=verse-container id=ja536:107.3><span>Osaranti pamadā pamādinaṁ, </span></div><p><div class=verse-container id=ja536:107.4><span>Loṇatoyavatiyaṁva āpakā. </span></div><p><div class=verse-container id=ja536:108.1><span>Yaṁ naraṁ upalapenti nāriyo, </span></div><p><div class=verse-container id=ja536:108.2><span>Chandasā va ratiyā dhanena vā; </span></div><p><div class=verse-container id=ja536:108.3><span>Jātavedasadisampi tādisaṁ, </span></div><p><div class=verse-container id=ja536:108.4><span>Rāgadosavadhiyo dahanti naṁ. </span></div><p><div class=verse-container id=ja536:109.1><span>Aḍḍhaṁ ñatvā purisaṁ mahaddhanaṁ, </span></div><p><div class=verse-container id=ja536:109.2><span>Osaranti sadhanā sahattanā; </span></div><p><div class=verse-container id=ja536:109.3><span>Rattacittamativeṭhayanti naṁ, </span></div><p><div class=verse-container id=ja536:109.4><span>Sāla māluvalatāva kānane. </span></div><p><div class=verse-container id=ja536:110.1><span>Tā upenti vividhena chandasā, </span></div><p><div class=verse-container id=ja536:110.2><span>Citrabimbamukhiyo alaṅkatā; </span></div><p><div class=verse-container id=ja536:110.3><span>Uhasanti pahasanti nāriyo, </span></div><p><div class=verse-container id=ja536:110.4><span>Sambarova satamāyakovidā. </span></div><p><div class=verse-container id=ja536:111.1><span>Jātarūpamaṇimuttabhūsitā, </span></div><p><div class=verse-container id=ja536:111.2><span>Sakkatā patikulesu nāriyo; </span></div><p><div class=verse-container id=ja536:111.3><span>Rakkhitā aticaranti sāmikaṁ, </span></div><p><div class=verse-container id=ja536:111.4><span>Dānavaṁva hadayantarassitā. </span></div><p><div class=verse-container id=ja536:112.1><span>Tejavāpi hi naro vicakkhaṇo, </span></div><p><div class=verse-container id=ja536:112.2><span>Sakkato bahujanassa pūjito; </span></div><p><div class=verse-container id=ja536:112.3><span>Nārinaṁ vasagato na bhāsati, </span></div><p><div class=verse-container id=ja536:112.4><span>Rāhunā upahatova candimā. </span></div><p><div class=verse-container id=ja536:113.1><span>Yaṁ kareyya kupito diso disaṁ, </span></div><p><div class=verse-container id=ja536:113.2><span>Duṭṭhacitto vasamāgataṁ ariṁ; </span></div><p><div class=verse-container id=ja536:113.3><span>Tena bhiyyo byasanaṁ nigacchati, </span></div><p><div class=verse-container id=ja536:113.4><span>Nārinaṁ vasagato apekkhavā. </span></div><p><div class=verse-container id=ja536:114.1><span>Kesalūnanakhachinnatajjitā, </span></div><p><div class=verse-container id=ja536:114.2><span>Pādapāṇikasadaṇḍatāḷitā; </span></div><p><div class=verse-container id=ja536:114.3><span>Hīnamevupagatā hi nāriyo, </span></div><p><div class=verse-container id=ja536:114.4><span>Tā ramanti kuṇapeva makkhikā. </span></div><p><div class=verse-container id=ja536:115.1><span>Tā kulesu visikhantaresu vā, </span></div><p><div class=verse-container id=ja536:115.2><span>Rājadhāninigamesu vā puna; </span></div><p><div class=verse-container id=ja536:115.3><span>Oḍḍitaṁ namucipāsavākaraṁ, </span></div><p><div class=verse-container id=ja536:115.4><span>Cakkhumā parivajje sukhatthiko. </span></div><p><div class=verse-container id=ja536:116.1><span>Ossajitva kusalaṁ tapoguṇaṁ, </span></div><p><div class=verse-container id=ja536:116.2><span>Yo anariyacaritāni mācari; </span></div><p><div class=verse-container id=ja536:116.3><span>Devatāhi nirayaṁ nimissati, </span></div><p><div class=verse-container id=ja536:116.4><span>Chedagāmimaṇiyaṁva vāṇijo. </span></div><p><div class=verse-container id=ja536:117.1><span>So idha garahito parattha ca, </span></div><p><div class=verse-container id=ja536:117.2><span>Dummatī upahato sakammunā; </span></div><p><div class=verse-container id=ja536:117.3><span>Gacchatī aniyato gaḷāgaḷaṁ, </span></div><p><div class=verse-container id=ja536:117.4><span>Duṭṭhagadrabharathova uppathe. </span></div><p><div class=verse-container id=ja536:118.1><span>So upeti nirayaṁ patāpanaṁ, </span></div><p><div class=verse-container id=ja536:118.2><span>Sattisimbalivanañca āyasaṁ; </span></div><p><div class=verse-container id=ja536:118.3><span>Āvasitvā tiracchānayoniyaṁ, </span></div><p><div class=verse-container id=ja536:118.4><span>Petarājavisayaṁ na muñcati. </span></div><p><div class=verse-container id=ja536:119.1><span>Dibyakhiḍḍaratiyo ca nandane, </span></div><p><div class=verse-container id=ja536:119.2><span>Cakkavatticaritañca mānuse; </span></div><p><div class=verse-container id=ja536:119.3><span>Nāsayanti pamadā pamādinaṁ, </span></div><p><div class=verse-container id=ja536:119.4><span>Duggatiñca paṭipādayanti naṁ. </span></div><p><div class=verse-container id=ja536:120.1><span>Dibyakhiḍḍaratiyo na dullabhā, </span></div><p><div class=verse-container id=ja536:120.2><span>Cakkavatticaritañca mānuse; </span></div><p><div class=verse-container id=ja536:120.3><span>Soṇṇabyamhanilayā ca accharā, </span></div><p><div class=verse-container id=ja536:120.4><span>Ye caranti pamadāhanatthikā. </span></div><p><div class=verse-container id=ja536:121.1><span>Kāmadhātusamatikkamā gati, </span></div><p><div class=verse-container id=ja536:121.2><span>Rūpadhātuyā bhāvo na dullabho; </span></div><p><div class=verse-container id=ja536:121.3><span>Vītarāgavisayūpapatti yā, </span></div><p><div class=verse-container id=ja536:121.4><span>Ye caranti pamadāhanatthikā. </span></div><p><div class=verse-container id=ja536:122.1><span>Sabbadukkhasamatikkamaṁ sivaṁ, </span></div><p><div class=verse-container id=ja536:122.2><span>Accantamacalitaṁ asaṅkhataṁ; </span></div><p><div class=verse-container id=ja536:122.3><span>Nibbutehi sucihī na dullabhaṁ, </span></div><p><div class=verse-container id=ja536:122.4><span>Ye caranti pamadāhanatthikā”ti. </span></div><p><div class=verse-container id=ja536:123.1><span>“Kuṇālohaṁ tadā āsiṁ, </span></div><p><div class=verse-container id=ja536:123.2><span>udāyī phussakokilo; </span></div><p><div class=verse-container id=ja536:123.3><span>Ānando gijjharājāsi, </span></div><p><div class=verse-container id=ja536:123.4><span>sāriputto ca nārado; </span></div><p><div class=verse-container id=ja536:123.5><span>Parisā buddhaparisā, </span></div><p><div class=verse-container id=ja536:123.6><span>evaṁ dhāretha jātakan”ti. </span></div><p><div class=verse-container id=ja536:124.1><span>Kuṇālajātakaṁ catutthaṁ. </span></div><div class=flex-between><a href=/canon/en/pli/ms/sutta/kn/ja/ja0535.html>Previous</a><a href=/canon/en/pli/ms/sutta/kn/ja/ja0537.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>