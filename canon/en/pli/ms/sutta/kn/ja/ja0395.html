<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0394.html>Previous</a><a href=/canon/en/pli/ms/sutta/kn/ja/ja0396.html>Next</a></div><p id=ja395:0.1><span class=root>Jātaka </span><br><p id=ja395:0.2><span class=root>Chakkanipāta </span><br><p id=ja395:0.3><span class=root>Kharaputtavagga </span><br><p id=ja395:0.4><span class="root big-bold">10. Pārāvatajātaka </span><br><p id=ja395:1.1><span class=root>“Cirassaṁ vata passāmi, </span><br><p id=ja395:1.2><span class=root>sahāyaṁ maṇidhārinaṁ; </span><br><p id=ja395:1.3><span class=root>Sukatā massukuttiyā, </span><br><p id=ja395:1.4><span class=root>sobhate vata me sakhā”. </span><br><p id=ja395:2.1><span class=root>“Parūḷhakacchanakhalomo, </span><br><p id=ja395:2.2><span class=root>ahaṁ kammesu byāvaṭo; </span><br><p id=ja395:2.3><span class=root>Cirassaṁ nhāpitaṁ laddhā, </span><br><p id=ja395:2.4><span class=root>lomaṁ taṁ ajja hārayiṁ”. </span><br><p id=ja395:3.1><span class=root>“Yannu lomaṁ ahāresi, </span><br><p id=ja395:3.2><span class=root>dullabhaṁ laddha kappakaṁ; </span><br><p id=ja395:3.3><span class=root>Atha kiñcarahi te samma, </span><br><p id=ja395:3.4><span class=root>kaṇṭhe kiṇikiṇāyati”. </span><br><p id=ja395:4.1><span class=root>“Manussasukhumālānaṁ, </span><br><p id=ja395:4.2><span class=root>maṇi kaṇṭhesu lambati; </span><br><p id=ja395:4.3><span class=root>Tesāhaṁ anusikkhāmi, </span><br><p id=ja395:4.4><span class=root>mā tvaṁ maññi davā kataṁ. </span><br><p id=ja395:5.1><span class=root>Sacepimaṁ pihayasi, </span><br><p id=ja395:5.2><span class=root>massukuttiṁ sukāritaṁ; </span><br><p id=ja395:5.3><span class=root>Kārayissāmi te samma, </span><br><p id=ja395:5.4><span class=root>maṇiñcāpi dadāmi te”. </span><br><p id=ja395:6.1><span class=root>“Tvaññeva maṇinā channo, </span><br><p id=ja395:6.2><span class=root>Sukatāya ca massuyā; </span><br><p id=ja395:6.3><span class=root>Āmanta kho taṁ gacchāmi, </span><br><p id=ja395:6.4><span class=root>Piyaṁ me tavadassanan”ti. </span><br><p id=ja395:7.1><span class=root>Pārāvatajātakaṁ dasamaṁ. </span><br><p id=ja395:7.2><span class=root>Kharaputtavaggo dutiyo. </span><br><p id=ja395:8.1><span class=root>Tassuddānaṁ </span><br><p id=ja395:9.1><span class=root>Atha passa sasūci ca tuṇḍilako, </span><br><p id=ja395:9.2><span class=root>Miga mayhakapañcamapakkhivaro; </span><br><p id=ja395:9.3><span class=root>Atha pañjali vārija mejjha puna, </span><br><p id=ja395:9.4><span class=root>Atha vaṭṭa kapotavarena dasāti. </span><br><p id=ja395:10.1><span class=root>Atha vagguddānaṁ </span><br><p id=ja395:11.1><span class=root>Atha vaggaṁ pakittissaṁ, </span><br><p id=ja395:11.2><span class=root>chanipātaṁ varuttame; </span><br><p id=ja395:11.3><span class=root>Avāriyā ca kharo ca, </span><br><p id=ja395:11.4><span class=root>dve ca vuttā subyañjanāti. </span><br><p id=ja395:12.1><span class=root>Chakkanipātaṁ niṭṭhitaṁ. </span><br></main><footer class="container footer"><small><a href=/about/>Contact info</a></small></footer>