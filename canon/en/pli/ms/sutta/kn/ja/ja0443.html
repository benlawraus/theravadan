<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0442.html>Previous</a><a href=/canon/en/pli/ms/sutta/kn/ja/ja0444.html>Next</a></div><p><div class=verse-container id=ja443:0.1><span>Jātaka </span></div><p><div class=verse-container id=ja443:0.2><span>Dasakanipāta </span></div><p><div class=verse-container id=ja443:0.3><span>Catudvāravagga </span></div><p><div class=verse-container id=ja443:0.4><span class=big-bold>5. Cūḷabodhijātaka </span></div><p><div class=verse-container id=ja443:1.1><span>“Yo te imaṁ visālakkhiṁ, </span></div><p><div class=verse-container id=ja443:1.2><span>piyaṁ sammhitabhāsiniṁ; </span></div><p><div class=verse-container id=ja443:1.3><span>Ādāya balā gaccheyya, </span></div><p><div class=verse-container id=ja443:1.4><span>kiṁ nu kayirāsi brāhmaṇa”. </span></div><p><div class=verse-container id=ja443:2.1><span>“Uppajje me na mucceyya, </span></div><p><div class=verse-container id=ja443:2.2><span>na me mucceyya jīvato; </span></div><p><div class=verse-container id=ja443:2.3><span>Rajaṁva vipulā vuṭṭhi, </span></div><p><div class=verse-container id=ja443:2.4><span>khippameva nivāraye”. </span></div><p><div class=verse-container id=ja443:3.1><span>“Yannu pubbe vikatthittho, </span></div><p><div class=verse-container id=ja443:3.2><span>balamhiva apassito; </span></div><p><div class=verse-container id=ja443:3.3><span>Svajja tuṇhikato dāni, </span></div><p><div class=verse-container id=ja443:3.4><span>saṅghāṭiṁ sibbamacchasi”. </span></div><p><div class=verse-container id=ja443:4.1><span>“Uppajji me na muccittha, </span></div><p><div class=verse-container id=ja443:4.2><span>na me muccittha jīvato; </span></div><p><div class=verse-container id=ja443:4.3><span>Rajaṁva vipulā vuṭṭhi, </span></div><p><div class=verse-container id=ja443:4.4><span>khippameva nivārayiṁ”. </span></div><p><div class=verse-container id=ja443:5.1><span>“Kiṁ te uppajji no mucci, </span></div><p><div class=verse-container id=ja443:5.2><span>kiṁ te na mucci jīvato; </span></div><p><div class=verse-container id=ja443:5.3><span>Rajaṁva vipulā vuṭṭhi, </span></div><p><div class=verse-container id=ja443:5.4><span>katamaṁ tvaṁ nivārayi”. </span></div><p><div class=verse-container id=ja443:6.1><span>“Yamhi jāte na passati, </span></div><p><div class=verse-container id=ja443:6.2><span>ajāte sādhu passati; </span></div><p><div class=verse-container id=ja443:6.3><span>So me uppajji no mucci, </span></div><p><div class=verse-container id=ja443:6.4><span>kodho dummedhagocaro. </span></div><p><div class=verse-container id=ja443:7.1><span>Yena jātena nandanti, </span></div><p><div class=verse-container id=ja443:7.2><span>amittā dukkhamesino; </span></div><p><div class=verse-container id=ja443:7.3><span>So me uppajji no mucci, </span></div><p><div class=verse-container id=ja443:7.4><span>kodho dummedhagocaro. </span></div><p><div class=verse-container id=ja443:8.1><span>Yasmiñca jāyamānamhi, </span></div><p><div class=verse-container id=ja443:8.2><span>sadatthaṁ nāvabujjhati; </span></div><p><div class=verse-container id=ja443:8.3><span>So me uppajji no mucci, </span></div><p><div class=verse-container id=ja443:8.4><span>kodho dummedhagocaro. </span></div><p><div class=verse-container id=ja443:9.1><span>Yenābhibhūto kusalaṁ jahāti, </span></div><p><div class=verse-container id=ja443:9.2><span>Parakkare vipulañcāpi atthaṁ; </span></div><p><div class=verse-container id=ja443:9.3><span>Sa bhīmaseno balavā pamaddī, </span></div><p><div class=verse-container id=ja443:9.4><span>Kodho mahārāja na me amuccatha. </span></div><p><div class=verse-container id=ja443:10.1><span>Kaṭṭhasmiṁ matthamānasmiṁ, </span></div><p><div class=verse-container id=ja443:10.2><span>Pāvako nāma jāyati; </span></div><p><div class=verse-container id=ja443:10.3><span>Tameva kaṭṭhaṁ ḍahati, </span></div><p><div class=verse-container id=ja443:10.4><span>Yasmā so jāyate gini. </span></div><p><div class=verse-container id=ja443:11.1><span>Evaṁ mandassa posassa, </span></div><p><div class=verse-container id=ja443:11.2><span>bālassa avijānato; </span></div><p><div class=verse-container id=ja443:11.3><span>Sārambhā jāyate kodho, </span></div><p><div class=verse-container id=ja443:11.4><span>sopi teneva ḍayhati. </span></div><p><div class=verse-container id=ja443:12.1><span>Aggīva tiṇakaṭṭhasmiṁ, </span></div><p><div class=verse-container id=ja443:12.2><span>kodho yassa pavaḍḍhati; </span></div><p><div class=verse-container id=ja443:12.3><span>Nihīyati tassa yaso, </span></div><p><div class=verse-container id=ja443:12.4><span>kāḷapakkheva candimā. </span></div><p><div class=verse-container id=ja443:13.1><span>Anedho dhūmaketūva, </span></div><p><div class=verse-container id=ja443:13.2><span>kodho yassūpasammati; </span></div><p><div class=verse-container id=ja443:13.3><span>Āpūrati tassa yaso, </span></div><p><div class=verse-container id=ja443:13.4><span>sukkapakkheva candimā”ti. </span></div><p><div class=verse-container id=ja443:14.1><span>Cūḷabodhijātakaṁ pañcamaṁ. </span></div><div class=flex-between><a href=/canon/en/pli/ms/sutta/kn/ja/ja0442.html>Previous</a><a href=/canon/en/pli/ms/sutta/kn/ja/ja0444.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>