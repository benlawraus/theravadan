<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0442.html>Previous</a><a href=/canon/en/pli/ms/sutta/kn/ja/ja0444.html>Next</a></div><p id=ja443:0.1><span class=root>Jātaka </span><br><p id=ja443:0.2><span class=root>Dasakanipāta </span><br><p id=ja443:0.3><span class=root>Catudvāravagga </span><br><p id=ja443:0.4><span class="root big-bold">5. Cūḷabodhijātaka </span><br><p id=ja443:1.1><span class=root>“Yo te imaṁ visālakkhiṁ, </span><br><p id=ja443:1.2><span class=root>piyaṁ sammhitabhāsiniṁ; </span><br><p id=ja443:1.3><span class=root>Ādāya balā gaccheyya, </span><br><p id=ja443:1.4><span class=root>kiṁ nu kayirāsi brāhmaṇa”. </span><br><p id=ja443:2.1><span class=root>“Uppajje me na mucceyya, </span><br><p id=ja443:2.2><span class=root>na me mucceyya jīvato; </span><br><p id=ja443:2.3><span class=root>Rajaṁva vipulā vuṭṭhi, </span><br><p id=ja443:2.4><span class=root>khippameva nivāraye”. </span><br><p id=ja443:3.1><span class=root>“Yannu pubbe vikatthittho, </span><br><p id=ja443:3.2><span class=root>balamhiva apassito; </span><br><p id=ja443:3.3><span class=root>Svajja tuṇhikato dāni, </span><br><p id=ja443:3.4><span class=root>saṅghāṭiṁ sibbamacchasi”. </span><br><p id=ja443:4.1><span class=root>“Uppajji me na muccittha, </span><br><p id=ja443:4.2><span class=root>na me muccittha jīvato; </span><br><p id=ja443:4.3><span class=root>Rajaṁva vipulā vuṭṭhi, </span><br><p id=ja443:4.4><span class=root>khippameva nivārayiṁ”. </span><br><p id=ja443:5.1><span class=root>“Kiṁ te uppajji no mucci, </span><br><p id=ja443:5.2><span class=root>kiṁ te na mucci jīvato; </span><br><p id=ja443:5.3><span class=root>Rajaṁva vipulā vuṭṭhi, </span><br><p id=ja443:5.4><span class=root>katamaṁ tvaṁ nivārayi”. </span><br><p id=ja443:6.1><span class=root>“Yamhi jāte na passati, </span><br><p id=ja443:6.2><span class=root>ajāte sādhu passati; </span><br><p id=ja443:6.3><span class=root>So me uppajji no mucci, </span><br><p id=ja443:6.4><span class=root>kodho dummedhagocaro. </span><br><p id=ja443:7.1><span class=root>Yena jātena nandanti, </span><br><p id=ja443:7.2><span class=root>amittā dukkhamesino; </span><br><p id=ja443:7.3><span class=root>So me uppajji no mucci, </span><br><p id=ja443:7.4><span class=root>kodho dummedhagocaro. </span><br><p id=ja443:8.1><span class=root>Yasmiñca jāyamānamhi, </span><br><p id=ja443:8.2><span class=root>sadatthaṁ nāvabujjhati; </span><br><p id=ja443:8.3><span class=root>So me uppajji no mucci, </span><br><p id=ja443:8.4><span class=root>kodho dummedhagocaro. </span><br><p id=ja443:9.1><span class=root>Yenābhibhūto kusalaṁ jahāti, </span><br><p id=ja443:9.2><span class=root>Parakkare vipulañcāpi atthaṁ; </span><br><p id=ja443:9.3><span class=root>Sa bhīmaseno balavā pamaddī, </span><br><p id=ja443:9.4><span class=root>Kodho mahārāja na me amuccatha. </span><br><p id=ja443:10.1><span class=root>Kaṭṭhasmiṁ matthamānasmiṁ, </span><br><p id=ja443:10.2><span class=root>Pāvako nāma jāyati; </span><br><p id=ja443:10.3><span class=root>Tameva kaṭṭhaṁ ḍahati, </span><br><p id=ja443:10.4><span class=root>Yasmā so jāyate gini. </span><br><p id=ja443:11.1><span class=root>Evaṁ mandassa posassa, </span><br><p id=ja443:11.2><span class=root>bālassa avijānato; </span><br><p id=ja443:11.3><span class=root>Sārambhā jāyate kodho, </span><br><p id=ja443:11.4><span class=root>sopi teneva ḍayhati. </span><br><p id=ja443:12.1><span class=root>Aggīva tiṇakaṭṭhasmiṁ, </span><br><p id=ja443:12.2><span class=root>kodho yassa pavaḍḍhati; </span><br><p id=ja443:12.3><span class=root>Nihīyati tassa yaso, </span><br><p id=ja443:12.4><span class=root>kāḷapakkheva candimā. </span><br><p id=ja443:13.1><span class=root>Anedho dhūmaketūva, </span><br><p id=ja443:13.2><span class=root>kodho yassūpasammati; </span><br><p id=ja443:13.3><span class=root>Āpūrati tassa yaso, </span><br><p id=ja443:13.4><span class=root>sukkapakkheva candimā”ti. </span><br><p id=ja443:14.1><span class=root>Cūḷabodhijātakaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>