<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0486.html>Previous</a><a href=/canon/en/pli/ms/sutta/kn/ja/ja0488.html>Next</a></div><p><div class=verse-container id=ja487:0.1><span>Jātaka </span></div><p><div class=verse-container id=ja487:0.2><span>Pakiṇṇakanipāta </span></div><p><div class=verse-container id=ja487:0.3><span>Sālikedāravagga </span></div><p><div class=verse-container id=ja487:0.4><span class=big-bold>4. Uddālakajātaka </span></div><p><div class=verse-container id=ja487:1.1><span>“Kharājinā jaṭilā paṅkadantā, </span></div><p><div class=verse-container id=ja487:1.2><span>Dummakkharūpā ye mantaṁ jappanti; </span></div><p><div class=verse-container id=ja487:1.3><span>Kaccinnu te mānusake payoge, </span></div><p><div class=verse-container id=ja487:1.4><span>Idaṁ vidū parimuttā apāyā”. </span></div><p><div class=verse-container id=ja487:2.1><span>“Pāpāni kammāni karetha rāja, </span></div><p><div class=verse-container id=ja487:2.2><span>Bahussuto ce na careyya dhammaṁ; </span></div><p><div class=verse-container id=ja487:2.3><span>Sahassavedopi na taṁ paṭicca, </span></div><p><div class=verse-container id=ja487:2.4><span>Dukkhā pamucce caraṇaṁ apatvā”. </span></div><p><div class=verse-container id=ja487:3.1><span>“Sahassavedopi na taṁ paṭicca, </span></div><p><div class=verse-container id=ja487:3.2><span>Dukkhā pamucce caraṇaṁ apatvā; </span></div><p><div class=verse-container id=ja487:3.3><span>Maññāmi vedā aphalā bhavanti, </span></div><p><div class=verse-container id=ja487:3.4><span>Sasaṁyamaṁ caraṇaññeva saccaṁ”. </span></div><p><div class=verse-container id=ja487:4.1><span>“Na heva vedā aphalā bhavanti, </span></div><p><div class=verse-container id=ja487:4.2><span>Sasaṁyamaṁ caraṇaññeva saccaṁ; </span></div><p><div class=verse-container id=ja487:4.3><span>Kittiñhi pappoti adhicca vede, </span></div><p><div class=verse-container id=ja487:4.4><span>Santiṁ puṇāti caraṇena danto”. </span></div><p><div class=verse-container id=ja487:5.1><span>“Bhaccā mātā pitā bandhū, </span></div><p><div class=verse-container id=ja487:5.2><span>yena jāto sayeva so; </span></div><p><div class=verse-container id=ja487:5.3><span>Uddālako ahaṁ bhoto, </span></div><p><div class=verse-container id=ja487:5.4><span>sottiyākulavaṁsako”. </span></div><p><div class=verse-container id=ja487:6.1><span>“Kathaṁ bho brāhmaṇo hoti, </span></div><p><div class=verse-container id=ja487:6.2><span>kathaṁ bhavati kevalī; </span></div><p><div class=verse-container id=ja487:6.3><span>Kathañca parinibbānaṁ, </span></div><p><div class=verse-container id=ja487:6.4><span>dhammaṭṭho kinti vuccati”. </span></div><p><div class=verse-container id=ja487:7.1><span>“Niraṅkatvā aggimādāya brāhmaṇo, </span></div><p><div class=verse-container id=ja487:7.2><span>Āpo siñcaṁ yajaṁ usseti yūpaṁ; </span></div><p><div class=verse-container id=ja487:7.3><span>Evaṅkaro brāhmaṇo hoti khemī, </span></div><p><div class=verse-container id=ja487:7.4><span>Dhamme ṭhitaṁ tena amāpayiṁsu”. </span></div><p><div class=verse-container id=ja487:8.1><span>“Na suddhi secanenatthi, </span></div><p><div class=verse-container id=ja487:8.2><span>nāpi kevalī brāhmaṇo; </span></div><p><div class=verse-container id=ja487:8.3><span>Na khantī nāpi soraccaṁ, </span></div><p><div class=verse-container id=ja487:8.4><span>nāpi so parinibbuto”. </span></div><p><div class=verse-container id=ja487:9.1><span>“Kathaṁ so brāhmaṇo hoti, </span></div><p><div class=verse-container id=ja487:9.2><span>kathaṁ bhavati kevalī; </span></div><p><div class=verse-container id=ja487:9.3><span>Kathañca parinibbānaṁ, </span></div><p><div class=verse-container id=ja487:9.4><span>dhammaṭṭho kinti vuccati”. </span></div><p><div class=verse-container id=ja487:10.1><span>“Akhettabandhū amamo nirāso, </span></div><p><div class=verse-container id=ja487:10.2><span>Nillobhapāpo bhavalobhakhīṇo; </span></div><p><div class=verse-container id=ja487:10.3><span>Evaṅkaro brāhmaṇo hoti khemī, </span></div><p><div class=verse-container id=ja487:10.4><span>Dhamme ṭhitaṁ tena amāpayiṁsu”. </span></div><p><div class=verse-container id=ja487:11.1><span>“Khattiyā brāhmaṇā vessā, </span></div><p><div class=verse-container id=ja487:11.2><span>suddā caṇḍālapukkusā; </span></div><p><div class=verse-container id=ja487:11.3><span>Sabbeva soratā dantā, </span></div><p><div class=verse-container id=ja487:11.4><span>sabbeva parinibbutā; </span></div><p><div class=verse-container id=ja487:11.5><span>Sabbesaṁ sītibhūtānaṁ, </span></div><p><div class=verse-container id=ja487:11.6><span>atthi seyyotha pāpiyo”. </span></div><p><div class=verse-container id=ja487:12.1><span>“Khattiyā brāhmaṇā vessā, </span></div><p><div class=verse-container id=ja487:12.2><span>suddā caṇḍālapukkusā; </span></div><p><div class=verse-container id=ja487:12.3><span>Sabbeva soratā dantā, </span></div><p><div class=verse-container id=ja487:12.4><span>sabbeva parinibbutā; </span></div><p><div class=verse-container id=ja487:12.5><span>Sabbesaṁ sītibhūtānaṁ, </span></div><p><div class=verse-container id=ja487:12.6><span>natthi seyyotha pāpiyo”. </span></div><p><div class=verse-container id=ja487:13.1><span>“Khattiyā brāhmaṇā vessā, </span></div><p><div class=verse-container id=ja487:13.2><span>suddā caṇḍālapukkusā; </span></div><p><div class=verse-container id=ja487:13.3><span>Sabbeva soratā dantā, </span></div><p><div class=verse-container id=ja487:13.4><span>sabbeva parinibbutā. </span></div><p><div class=verse-container id=ja487:14.1><span>Sabbesaṁ sītibhūtānaṁ, </span></div><p><div class=verse-container id=ja487:14.2><span>Natthi seyyotha pāpiyo; </span></div><p><div class=verse-container id=ja487:14.3><span>Panatthaṁ carasi brahmaññaṁ, </span></div><p><div class=verse-container id=ja487:14.4><span>Sottiyākulavaṁsataṁ”. </span></div><p><div class=verse-container id=ja487:15.1><span>“Nānārattehi vatthehi, </span></div><p><div class=verse-container id=ja487:15.2><span>vimānaṁ bhavati chāditaṁ; </span></div><p><div class=verse-container id=ja487:15.3><span>Na tesaṁ chāyā vatthānaṁ, </span></div><p><div class=verse-container id=ja487:15.4><span>so rāgo anupajjatha. </span></div><p><div class=verse-container id=ja487:16.1><span>Evameva manussesu, </span></div><p><div class=verse-container id=ja487:16.2><span>yadā sujjhanti māṇavā; </span></div><p><div class=verse-container id=ja487:16.3><span>Te sajātiṁ pamuñcanti, </span></div><p><div class=verse-container id=ja487:16.4><span>dhammamaññāya subbatā”ti. </span></div><p><div class=verse-container id=ja487:17.1><span>Uddālakajātakaṁ catutthaṁ. </span></div><div class=flex-between><a href=/canon/en/pli/ms/sutta/kn/ja/ja0486.html>Previous</a><a href=/canon/en/pli/ms/sutta/kn/ja/ja0488.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>