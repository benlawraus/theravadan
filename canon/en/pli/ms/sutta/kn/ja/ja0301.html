<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0300.html>Previous</a><a href=/canon/en/pli/ms/sutta/kn/ja/ja0302.html>Next</a></div><p id=ja301:0.1><span class=root>Jātaka </span><br><p id=ja301:0.2><span class=root>Catukkanipāta </span><br><p id=ja301:0.3><span class=root>Kāliṅgavagga </span><br><p id=ja301:0.4><span class="root big-bold">1. Cūḷakāliṅgajātaka </span><br><p id=ja301:1.1><span class=root>“Vivarathimāsaṁ dvāraṁ, </span><br><p id=ja301:1.2><span class=root>Nagaraṁ pavisantu aruṇarājassa; </span><br><p id=ja301:1.3><span class=root>Sīhena susiṭṭhena, </span><br><p id=ja301:1.4><span class=root>Surakkhitaṁ nandisenena”. </span><br><p id=ja301:2.1><span class=root>“Jayo kaliṅgānamasayhasāhinaṁ, </span><br><p id=ja301:2.2><span class=root>Parājayo anayo assakānaṁ; </span><br><p id=ja301:2.3><span class=root>Icceva te bhāsitaṁ brahmacāri, </span><br><p id=ja301:2.4><span class=root>Na ujjubhūtā vitathaṁ bhaṇanti”. </span><br><p id=ja301:3.1><span class=root>“Devā musāvādamupātivattā, </span><br><p id=ja301:3.2><span class=root>Saccaṁ dhanaṁ paramaṁ tesu sakka; </span><br><p id=ja301:3.3><span class=root>Taṁ te musā bhāsitaṁ devarāja, </span><br><p id=ja301:3.4><span class=root>Kiṁ vā paṭicca maghavā mahinda”. </span><br><p id=ja301:4.1><span class=root>“Nanu te sutaṁ brāhmaṇa bhaññamāne, </span><br><p id=ja301:4.2><span class=root>Devā na issanti purisaparakkamassa; </span><br><p id=ja301:4.3><span class=root>Damo samādhi manaso abhejjo, </span><br><p id=ja301:4.4><span class=root>Abyaggatā nikkamanañca kāle; </span><br><p id=ja301:4.5><span class=root>Daḷhañca viriyaṁ purisaparakkamo ca, </span><br><p id=ja301:4.6><span class=root>Teneva āsi vijayo assakānan”ti. </span><br><p id=ja301:5.1><span class=root>Cūḷakāliṅgajātakaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>