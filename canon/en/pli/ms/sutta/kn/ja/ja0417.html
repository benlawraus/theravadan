<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0416.html>Previous</a><a href=/canon/en/pli/ms/sutta/kn/ja/ja0418.html>Next</a></div><p><div class=verse-container id=ja417:0.1><span>Jātaka </span></div><p><div class=verse-container id=ja417:0.2><span>Aṭṭhakanipāta </span></div><p><div class=verse-container id=ja417:0.3><span>Kaccānivagga </span></div><p><div class=verse-container id=ja417:0.4><span class=big-bold>1. Kaccānijātaka </span></div><p><div class=verse-container id=ja417:1.1><span>“Odātavatthā suci allakesā, </span></div><p><div class=verse-container id=ja417:1.2><span>Kaccāni kiṁ kumbhimadhissayitvā; </span></div><p><div class=verse-container id=ja417:1.3><span>Piṭṭhā tilā dhovasi taṇḍulāni, </span></div><p><div class=verse-container id=ja417:1.4><span>Tilodano hehiti kissahetu”. </span></div><p><div class=verse-container id=ja417:2.1><span>“Na kho ayaṁ brāhmaṇa bhojanatthā, </span></div><p><div class=verse-container id=ja417:2.2><span>Tilodano hehiti sādhupakko; </span></div><p><div class=verse-container id=ja417:2.3><span>Dhammo mato tassa pahuttamajja, </span></div><p><div class=verse-container id=ja417:2.4><span>Ahaṁ karissāmi susānamajjhe”. </span></div><p><div class=verse-container id=ja417:3.1><span>“Anuvicca kaccāni karohi kiccaṁ, </span></div><p><div class=verse-container id=ja417:3.2><span>Dhammo mato ko nu taveva saṁsi; </span></div><p><div class=verse-container id=ja417:3.3><span>Sahassanetto atulānubhāvo, </span></div><p><div class=verse-container id=ja417:3.4><span>Na miyyatī dhammavaro kadāci”. </span></div><p><div class=verse-container id=ja417:4.1><span>“Daḷhappamāṇaṁ mama ettha brahme, </span></div><p><div class=verse-container id=ja417:4.2><span>Dhammo mato natthi mamettha kaṅkhā; </span></div><p><div class=verse-container id=ja417:4.3><span>Yeyeva dāni pāpā bhavanti, </span></div><p><div class=verse-container id=ja417:4.4><span>Te teva dāni sukhitā bhavanti. </span></div><p><div class=verse-container id=ja417:5.1><span>Suṇisā hi mayhaṁ vañjhā ahosi, </span></div><p><div class=verse-container id=ja417:5.2><span>Sā maṁ vadhitvāna vijāyi puttaṁ; </span></div><p><div class=verse-container id=ja417:5.3><span>Sā dāni sabbassa kulassa issarā, </span></div><p><div class=verse-container id=ja417:5.4><span>Ahaṁ panamhi apaviddhā ekikā”. </span></div><p><div class=verse-container id=ja417:6.1><span>“Jīvāmi vohaṁ na matohamasmi, </span></div><p><div class=verse-container id=ja417:6.2><span>Taveva atthāya idhāgatosmi; </span></div><p><div class=verse-container id=ja417:6.3><span>Yā taṁ vadhitvāna vijāyi puttaṁ, </span></div><p><div class=verse-container id=ja417:6.4><span>Sahāva puttena karomi bhasmaṁ”. </span></div><p><div class=verse-container id=ja417:7.1><span>“Evañca te ruccati devarāja, </span></div><p><div class=verse-container id=ja417:7.2><span>Mameva atthāya idhāgatosi; </span></div><p><div class=verse-container id=ja417:7.3><span>Ahañca putto suṇisā ca nattā, </span></div><p><div class=verse-container id=ja417:7.4><span>Sammodamānā gharamāvasema”. </span></div><p><div class=verse-container id=ja417:8.1><span>“Evañca te ruccati kātiyāni, </span></div><p><div class=verse-container id=ja417:8.2><span>Hatāpi santā na jahāsi dhammaṁ; </span></div><p><div class=verse-container id=ja417:8.3><span>Tuvañca putto suṇisā ca nattā, </span></div><p><div class=verse-container id=ja417:8.4><span>Sammodamānā gharamāvasetha. </span></div><p><div class=verse-container id=ja417:9.1><span>Sā kātiyānī suṇisāya saddhiṁ, </span></div><p><div class=verse-container id=ja417:9.2><span>Sammodamānā gharamāvasittha; </span></div><p><div class=verse-container id=ja417:9.3><span>Putto ca nattā ca upaṭṭhahiṁsu, </span></div><p><div class=verse-container id=ja417:9.4><span>Devānamindena adhiggahītā”ti. </span></div><p><div class=verse-container id=ja417:10.1><span>Kaccānijātakaṁ paṭhamaṁ. </span></div><div class=flex-between><a href=/canon/en/pli/ms/sutta/kn/ja/ja0416.html>Previous</a><a href=/canon/en/pli/ms/sutta/kn/ja/ja0418.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>