<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0416.html>Previous</a><a href=/canon/en/pli/ms/sutta/kn/ja/ja0418.html>Next</a></div><p id=ja417:0.1><span class=root>Jātaka </span><br><p id=ja417:0.2><span class=root>Aṭṭhakanipāta </span><br><p id=ja417:0.3><span class=root>Kaccānivagga </span><br><p id=ja417:0.4><span class="root big-bold">1. Kaccānijātaka </span><br><p id=ja417:1.1><span class=root>“Odātavatthā suci allakesā, </span><br><p id=ja417:1.2><span class=root>Kaccāni kiṁ kumbhimadhissayitvā; </span><br><p id=ja417:1.3><span class=root>Piṭṭhā tilā dhovasi taṇḍulāni, </span><br><p id=ja417:1.4><span class=root>Tilodano hehiti kissahetu”. </span><br><p id=ja417:2.1><span class=root>“Na kho ayaṁ brāhmaṇa bhojanatthā, </span><br><p id=ja417:2.2><span class=root>Tilodano hehiti sādhupakko; </span><br><p id=ja417:2.3><span class=root>Dhammo mato tassa pahuttamajja, </span><br><p id=ja417:2.4><span class=root>Ahaṁ karissāmi susānamajjhe”. </span><br><p id=ja417:3.1><span class=root>“Anuvicca kaccāni karohi kiccaṁ, </span><br><p id=ja417:3.2><span class=root>Dhammo mato ko nu taveva saṁsi; </span><br><p id=ja417:3.3><span class=root>Sahassanetto atulānubhāvo, </span><br><p id=ja417:3.4><span class=root>Na miyyatī dhammavaro kadāci”. </span><br><p id=ja417:4.1><span class=root>“Daḷhappamāṇaṁ mama ettha brahme, </span><br><p id=ja417:4.2><span class=root>Dhammo mato natthi mamettha kaṅkhā; </span><br><p id=ja417:4.3><span class=root>Yeyeva dāni pāpā bhavanti, </span><br><p id=ja417:4.4><span class=root>Te teva dāni sukhitā bhavanti. </span><br><p id=ja417:5.1><span class=root>Suṇisā hi mayhaṁ vañjhā ahosi, </span><br><p id=ja417:5.2><span class=root>Sā maṁ vadhitvāna vijāyi puttaṁ; </span><br><p id=ja417:5.3><span class=root>Sā dāni sabbassa kulassa issarā, </span><br><p id=ja417:5.4><span class=root>Ahaṁ panamhi apaviddhā ekikā”. </span><br><p id=ja417:6.1><span class=root>“Jīvāmi vohaṁ na matohamasmi, </span><br><p id=ja417:6.2><span class=root>Taveva atthāya idhāgatosmi; </span><br><p id=ja417:6.3><span class=root>Yā taṁ vadhitvāna vijāyi puttaṁ, </span><br><p id=ja417:6.4><span class=root>Sahāva puttena karomi bhasmaṁ”. </span><br><p id=ja417:7.1><span class=root>“Evañca te ruccati devarāja, </span><br><p id=ja417:7.2><span class=root>Mameva atthāya idhāgatosi; </span><br><p id=ja417:7.3><span class=root>Ahañca putto suṇisā ca nattā, </span><br><p id=ja417:7.4><span class=root>Sammodamānā gharamāvasema”. </span><br><p id=ja417:8.1><span class=root>“Evañca te ruccati kātiyāni, </span><br><p id=ja417:8.2><span class=root>Hatāpi santā na jahāsi dhammaṁ; </span><br><p id=ja417:8.3><span class=root>Tuvañca putto suṇisā ca nattā, </span><br><p id=ja417:8.4><span class=root>Sammodamānā gharamāvasetha. </span><br><p id=ja417:9.1><span class=root>Sā kātiyānī suṇisāya saddhiṁ, </span><br><p id=ja417:9.2><span class=root>Sammodamānā gharamāvasittha; </span><br><p id=ja417:9.3><span class=root>Putto ca nattā ca upaṭṭhahiṁsu, </span><br><p id=ja417:9.4><span class=root>Devānamindena adhiggahītā”ti. </span><br><p id=ja417:10.1><span class=root>Kaccānijātakaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>