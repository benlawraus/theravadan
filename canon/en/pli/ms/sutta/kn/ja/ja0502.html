<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0501.html>Previous</a><a href=/canon/en/pli/ms/sutta/kn/ja/ja0503.html>Next</a></div><p><div class=verse-container id=ja502:0.1><span>Jātaka </span></div><p><div class=verse-container id=ja502:0.2><span>Vīsatinipāta </span></div><p><div class=verse-container id=ja502:0.3><span>Mātaṅgavagga </span></div><p><div class=verse-container id=ja502:0.4><span class=big-bold>6. Cūḷahaṁsajātaka </span></div><p><div class=verse-container id=ja502:1.1><span>“Ete haṁsā pakkamanti, </span></div><p><div class=verse-container id=ja502:1.2><span>vakkaṅgā bhayameritā; </span></div><p><div class=verse-container id=ja502:1.3><span>Harittaca hemavaṇṇa, </span></div><p><div class=verse-container id=ja502:1.4><span>kāmaṁ sumukha pakkama. </span></div><p><div class=verse-container id=ja502:2.1><span>Ohāya maṁ ñātigaṇā, </span></div><p><div class=verse-container id=ja502:2.2><span>ekaṁ pāsavasaṁ gataṁ; </span></div><p><div class=verse-container id=ja502:2.3><span>Anapekkhamānā gacchanti, </span></div><p><div class=verse-container id=ja502:2.4><span>kiṁ eko avahiyyasi. </span></div><p><div class=verse-container id=ja502:3.1><span>Pateva patataṁ seṭṭha, </span></div><p><div class=verse-container id=ja502:3.2><span>natthi baddhe sahāyatā; </span></div><p><div class=verse-container id=ja502:3.3><span>Mā anīghāya hāpesi, </span></div><p><div class=verse-container id=ja502:3.4><span>kāmaṁ sumukha pakkama”. </span></div><p><div class=verse-container id=ja502:4.1><span>“Nāhaṁ ‘dukkhapareto’ti, </span></div><p><div class=verse-container id=ja502:4.2><span>dhataraṭṭha tuvaṁ jahe; </span></div><p><div class=verse-container id=ja502:4.3><span>Jīvitaṁ maraṇaṁ vā me, </span></div><p><div class=verse-container id=ja502:4.4><span>tayā saddhiṁ bhavissati”. </span></div><p><div class=verse-container id=ja502:5.1><span>“Etadariyassa kalyāṇaṁ, </span></div><p><div class=verse-container id=ja502:5.2><span>yaṁ tvaṁ sumukha bhāsasi; </span></div><p><div class=verse-container id=ja502:5.3><span>Tañca vīmaṁsamānohaṁ, </span></div><p><div class=verse-container id=ja502:5.4><span>‘patatetaṁ’ avassajiṁ”. </span></div><p><div class=verse-container id=ja502:6.1><span>“Apadena padaṁ yāti, </span></div><p><div class=verse-container id=ja502:6.2><span>antalikkhacaro dijo; </span></div><p><div class=verse-container id=ja502:6.3><span>Ārā pāsaṁ na bujjhi tvaṁ, </span></div><p><div class=verse-container id=ja502:6.4><span>haṁsānaṁ pavaruttama”. </span></div><p><div class=verse-container id=ja502:7.1><span>“Yadā parābhavo hoti, </span></div><p><div class=verse-container id=ja502:7.2><span>poso jīvitasaṅkhaye; </span></div><p><div class=verse-container id=ja502:7.3><span>Atha jālañca pāsañca, </span></div><p><div class=verse-container id=ja502:7.4><span>āsajjāpi na bujjhati”. </span></div><p><div class=verse-container id=ja502:8.1><span>“Ete haṁsā pakkamanti, </span></div><p><div class=verse-container id=ja502:8.2><span>vakkaṅgā bhayameritā; </span></div><p><div class=verse-container id=ja502:8.3><span>Harittaca hemavaṇṇa, </span></div><p><div class=verse-container id=ja502:8.4><span>tvaññeva avahiyyasi. </span></div><p><div class=verse-container id=ja502:9.1><span>Ete bhutvā ca pitvā ca, </span></div><p><div class=verse-container id=ja502:9.2><span>pakkamanti vihaṅgamā; </span></div><p><div class=verse-container id=ja502:9.3><span>Anapekkhamānā vakkaṅgā, </span></div><p><div class=verse-container id=ja502:9.4><span>tvaññeveko upāsasi. </span></div><p><div class=verse-container id=ja502:10.1><span>Kiṁ nu tyāyaṁ dijo hoti, </span></div><p><div class=verse-container id=ja502:10.2><span>mutto baddhaṁ upāsasi; </span></div><p><div class=verse-container id=ja502:10.3><span>Ohāya sakuṇā yanti, </span></div><p><div class=verse-container id=ja502:10.4><span>kiṁ eko avahiyyasi”. </span></div><p><div class=verse-container id=ja502:11.1><span>“Rājā me so dijo mitto, </span></div><p><div class=verse-container id=ja502:11.2><span>sakhā pāṇasamo ca me; </span></div><p><div class=verse-container id=ja502:11.3><span>Neva naṁ vijahissāmi, </span></div><p><div class=verse-container id=ja502:11.4><span>yāva kālassa pariyāyaṁ”. </span></div><p><div class=verse-container id=ja502:12.1><span>“Yo ca tvaṁ sakhino hetu, </span></div><p><div class=verse-container id=ja502:12.2><span>pāṇaṁ cajitumicchasi; </span></div><p><div class=verse-container id=ja502:12.3><span>So te sahāyaṁ muñcāmi, </span></div><p><div class=verse-container id=ja502:12.4><span>hotu rājā tavānugo”. </span></div><p><div class=verse-container id=ja502:13.1><span>“Evaṁ luddaka nandassu, </span></div><p><div class=verse-container id=ja502:13.2><span>saha sabbehi ñātibhi; </span></div><p><div class=verse-container id=ja502:13.3><span>Yathāhamajja nandāmi, </span></div><p><div class=verse-container id=ja502:13.4><span>muttaṁ disvā dijādhipaṁ”. </span></div><p><div class=verse-container id=ja502:14.1><span>“Kaccinnu bhoto kusalaṁ, </span></div><p><div class=verse-container id=ja502:14.2><span>kacci bhoto anāmayaṁ; </span></div><p><div class=verse-container id=ja502:14.3><span>Kacci raṭṭhamidaṁ phītaṁ, </span></div><p><div class=verse-container id=ja502:14.4><span>dhammena manusāsasi”. </span></div><p><div class=verse-container id=ja502:15.1><span>“Kusalañceva me haṁsa, </span></div><p><div class=verse-container id=ja502:15.2><span>atho haṁsa anāmayaṁ; </span></div><p><div class=verse-container id=ja502:15.3><span>Atho raṭṭhamidaṁ phītaṁ, </span></div><p><div class=verse-container id=ja502:15.4><span>dhammena manusāsahaṁ”. </span></div><p><div class=verse-container id=ja502:16.1><span>“Kacci bhoto amaccesu, </span></div><p><div class=verse-container id=ja502:16.2><span>doso koci na vijjati; </span></div><p><div class=verse-container id=ja502:16.3><span>Kacci ārā amittā te, </span></div><p><div class=verse-container id=ja502:16.4><span>chāyā dakkhiṇatoriva”. </span></div><p><div class=verse-container id=ja502:17.1><span>“Athopi me amaccesu, </span></div><p><div class=verse-container id=ja502:17.2><span>doso koci na vijjati; </span></div><p><div class=verse-container id=ja502:17.3><span>Atho ārā amittā me, </span></div><p><div class=verse-container id=ja502:17.4><span>chāyā dakkhiṇatoriva”. </span></div><p><div class=verse-container id=ja502:18.1><span>“Kacci te sādisī bhariyā, </span></div><p><div class=verse-container id=ja502:18.2><span>assavā piyabhāṇinī; </span></div><p><div class=verse-container id=ja502:18.3><span>Puttarūpayasūpetā, </span></div><p><div class=verse-container id=ja502:18.4><span>tava chandavasānugā”. </span></div><p><div class=verse-container id=ja502:19.1><span>“Atho me sādisī bhariyā, </span></div><p><div class=verse-container id=ja502:19.2><span>assavā piyabhāṇinī; </span></div><p><div class=verse-container id=ja502:19.3><span>Puttarūpayasūpetā, </span></div><p><div class=verse-container id=ja502:19.4><span>mama chandavasānugā”. </span></div><p><div class=verse-container id=ja502:20.1><span>“Kacci te bahavo puttā, </span></div><p><div class=verse-container id=ja502:20.2><span>sujātā raṭṭhavaḍḍhana; </span></div><p><div class=verse-container id=ja502:20.3><span>Paññājavena sampannā, </span></div><p><div class=verse-container id=ja502:20.4><span>sammodanti tato tato”. </span></div><p><div class=verse-container id=ja502:21.1><span>“Satameko ca me puttā, </span></div><p><div class=verse-container id=ja502:21.2><span>dhataraṭṭha mayā sutā; </span></div><p><div class=verse-container id=ja502:21.3><span>Tesaṁ tvaṁ kiccamakkhāhi, </span></div><p><div class=verse-container id=ja502:21.4><span>nāvarujjhanti te vaco”. </span></div><p><div class=verse-container id=ja502:22.1><span>“Upapannopi ce hoti, </span></div><p><div class=verse-container id=ja502:22.2><span>jātiyā vinayena vā; </span></div><p><div class=verse-container id=ja502:22.3><span>Atha pacchā kurute yogaṁ, </span></div><p><div class=verse-container id=ja502:22.4><span>kicche āpāsu sīdati. </span></div><p><div class=verse-container id=ja502:23.1><span>Tassa saṁhīrapaññassa, </span></div><p><div class=verse-container id=ja502:23.2><span>vivaro jāyate mahā; </span></div><p><div class=verse-container id=ja502:23.3><span>Rattimandhova rūpāni, </span></div><p><div class=verse-container id=ja502:23.4><span>thūlāni manupassati. </span></div><p><div class=verse-container id=ja502:24.1><span>Asāre sārayogaññū, </span></div><p><div class=verse-container id=ja502:24.2><span>matiṁ na tveva vindati; </span></div><p><div class=verse-container id=ja502:24.3><span>Sarabhova giriduggasmiṁ, </span></div><p><div class=verse-container id=ja502:24.4><span>antarāyeva sīdati. </span></div><p><div class=verse-container id=ja502:25.1><span>Hīnajaccopi ce hoti, </span></div><p><div class=verse-container id=ja502:25.2><span>uṭṭhātā dhitimā naro; </span></div><p><div class=verse-container id=ja502:25.3><span>Ācārasīlasampanno, </span></div><p><div class=verse-container id=ja502:25.4><span>nise aggīva bhāsati. </span></div><p><div class=verse-container id=ja502:26.1><span>Etaṁ me upamaṁ katvā, </span></div><p><div class=verse-container id=ja502:26.2><span>putte vijjāsu vācaya; </span></div><p><div class=verse-container id=ja502:26.3><span>Saṁvirūḷhetha medhāvī, </span></div><p><div class=verse-container id=ja502:26.4><span>khette bījaṁva vuṭṭhiyā”ti. </span></div><p><div class=verse-container id=ja502:27.1><span>Cūḷahaṁsajātakaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/ja/ja0501.html>Previous</a><a href=/canon/en/pli/ms/sutta/kn/ja/ja0503.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>