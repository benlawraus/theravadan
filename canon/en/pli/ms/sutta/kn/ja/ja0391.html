<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0390.html>Previous</a><a href=/canon/en/pli/ms/sutta/kn/ja/ja0392.html>Next</a></div><p id=ja391:0.1><span class=root>Jātaka </span><br><p id=ja391:0.2><span class=root>Chakkanipāta </span><br><p id=ja391:0.3><span class=root>Kharaputtavagga </span><br><p id=ja391:0.4><span class="root big-bold">6. Vijjādharajātaka </span><br><p id=ja391:1.1><span class=root>“Dubbaṇṇarūpaṁ tuvamariyavaṇṇī, </span><br><p id=ja391:1.2><span class=root>Purakkhatvā pañjaliko namassasi; </span><br><p id=ja391:1.3><span class=root>Seyyo nu te so udavā sarikkho, </span><br><p id=ja391:1.4><span class=root>Nāmaṁ parassattano cāpi brūhi”. </span><br><p id=ja391:2.1><span class=root>“Na nāmagottaṁ gaṇhanti rāja, </span><br><p id=ja391:2.2><span class=root>Sammaggatānujjugatāna devā; </span><br><p id=ja391:2.3><span class=root>Ahañca te nāmadheyyaṁ vadāmi, </span><br><p id=ja391:2.4><span class=root>Sakkohamasmī tidasānamindo”. </span><br><p id=ja391:3.1><span class=root>“Yo disvā bhikkhuṁ caraṇūpapannaṁ, </span><br><p id=ja391:3.2><span class=root>Purakkhatvā pañjaliko namassati; </span><br><p id=ja391:3.3><span class=root>Pucchāmi taṁ devarājetamatthaṁ, </span><br><p id=ja391:3.4><span class=root>Ito cuto kiṁ labhate sukhaṁ so”. </span><br><p id=ja391:4.1><span class=root>“Yo disvā bhikkhuṁ caraṇūpapannaṁ, </span><br><p id=ja391:4.2><span class=root>Purakkhatvā pañjaliko namassati; </span><br><p id=ja391:4.3><span class=root>Diṭṭheva dhamme labhate pasaṁsaṁ, </span><br><p id=ja391:4.4><span class=root>Saggañca so yāti sarīrabhedā”. </span><br><p id=ja391:5.1><span class=root>“Lakkhī vata me udapādi ajja, </span><br><p id=ja391:5.2><span class=root>Yaṁ vāsavaṁ bhūtapatiddasāma; </span><br><p id=ja391:5.3><span class=root>Bhikkhuñca disvāna tuvañca sakka, </span><br><p id=ja391:5.4><span class=root>Kāhāmi puññāni anappakāni”. </span><br><p id=ja391:6.1><span class=root>“Addhā have sevitabbā sapaññā, </span><br><p id=ja391:6.2><span class=root>Bahussutā ye bahuṭhānacintino; </span><br><p id=ja391:6.3><span class=root>Bhikkhuñca disvāna mamañca rāja, </span><br><p id=ja391:6.4><span class=root>Karohi puññāni anappakāni”. </span><br><p id=ja391:7.1><span class=root>“Akkodhano niccapasannacitto, </span><br><p id=ja391:7.2><span class=root>Sabbātithīyācayogo bhavitvā; </span><br><p id=ja391:7.3><span class=root>Nihacca mānaṁ abhivādayissaṁ, </span><br><p id=ja391:7.4><span class=root>Sutvāna devinda subhāsitānī”ti. </span><br><p id=ja391:8.1><span class=root>Vijjādharajātakaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>