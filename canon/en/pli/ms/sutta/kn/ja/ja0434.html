<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0433.html>Previous</a><a href=/canon/en/pli/ms/sutta/kn/ja/ja0435.html>Next</a></div><p id=ja434:0.1><span class=root>Jātaka </span><br><p id=ja434:0.2><span class=root>Navakanipāta </span><br><p id=ja434:0.3><span class=root>Gijjhavagga </span><br><p id=ja434:0.4><span class="root big-bold">8. Cakkavākajātaka </span><br><p id=ja434:1.1><span class=root>“Kāsāyavatthe sakuṇe vadāmi, </span><br><p id=ja434:1.2><span class=root>Duve duve nandamane carante; </span><br><p id=ja434:1.3><span class=root>Kaṁ aṇḍajaṁ aṇḍajā mānusesu, </span><br><p id=ja434:1.4><span class=root>Jātiṁ pasaṁsanti tadiṅgha brūtha”. </span><br><p id=ja434:2.1><span class=root>“Amhe manussesu manussahiṁsa, </span><br><p id=ja434:2.2><span class=root>Anubbate cakkavāke vadanti; </span><br><p id=ja434:2.3><span class=root>Kalyāṇabhāvamhe dijesu sammatā, </span><br><p id=ja434:2.4><span class=root>Abhirūpā vicarāma aṇṇave”. </span><br><p id=ja434:2.5><span class=root>(…) </span><br><p id=ja434:3.1><span class=root>“Kiṁ aṇṇave kāni phalāni bhuñje, </span><br><p id=ja434:3.2><span class=root>Maṁsaṁ kuto khādatha cakkavākā; </span><br><p id=ja434:3.3><span class=root>Kiṁ bhojanaṁ bhuñjatha vo anomā, </span><br><p id=ja434:3.4><span class=root>Balañca vaṇṇo ca anapparūpā”. </span><br><p id=ja434:4.1><span class=root>“Na aṇṇave santi phalāni dhaṅka, </span><br><p id=ja434:4.2><span class=root>Maṁsaṁ kuto khādituṁ cakkavāke; </span><br><p id=ja434:4.3><span class=root>Sevālabhakkhamha apāṇabhojanā, </span><br><p id=ja434:4.4><span class=root>Na ghāsahetūpi karoma pāpaṁ”. </span><br><p id=ja434:5.1><span class=root>“Na me idaṁ ruccati cakkavāka, </span><br><p id=ja434:5.2><span class=root>Asmiṁ bhave bhojanasannikāso; </span><br><p id=ja434:5.3><span class=root>Ahosi pubbe tato me aññathā, </span><br><p id=ja434:5.4><span class=root>Icceva me vimati ettha jātā. </span><br><p id=ja434:6.1><span class=root>Ahampi maṁsāni phalāni bhuñje, </span><br><p id=ja434:6.2><span class=root>Annāni ca loṇiyateliyāni; </span><br><p id=ja434:6.3><span class=root>Rasaṁ manussesu labhāmi bhottuṁ, </span><br><p id=ja434:6.4><span class=root>Sūrova saṅgāmamukhaṁ vijetvā; </span><br><p id=ja434:6.5><span class=root>Na ca me tādiso vaṇṇo, </span><br><p id=ja434:6.6><span class=root>Cakkavāka yathā tava”. </span><br><p id=ja434:7.1><span class=root>“Asuddhabhakkhosi khaṇānupātī, </span><br><p id=ja434:7.2><span class=root>Kicchena te labbhati annapānaṁ; </span><br><p id=ja434:7.3><span class=root>Na tussasī rukkhaphalehi dhaṅka, </span><br><p id=ja434:7.4><span class=root>Maṁsāni vā yāni susānamajjhe. </span><br><p id=ja434:8.1><span class=root>Yo sāhasena adhigamma bhoge, </span><br><p id=ja434:8.2><span class=root>Paribhuñjati dhaṅka khaṇānupātī; </span><br><p id=ja434:8.3><span class=root>Tato upakkosati naṁ sabhāvo, </span><br><p id=ja434:8.4><span class=root>Upakkuṭṭho vaṇṇabalaṁ jahāti. </span><br><p id=ja434:9.1><span class=root>Appampi ce nibbutiṁ bhuñjatī yadi, </span><br><p id=ja434:9.2><span class=root>Asāhasena aparūpaghātī; </span><br><p id=ja434:9.3><span class=root>Balañca vaṇṇo ca tadassa hoti, </span><br><p id=ja434:9.4><span class=root>Na hi sabbo āhāramayena vaṇṇo”ti. </span><br><p id=ja434:10.1><span class=root>Cakkavākajātakaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>