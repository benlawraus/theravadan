<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0432.html>Previous</a><a href=/canon/en/pli/ms/sutta/kn/ja/ja0434.html>Next</a></div><p><div class=verse-container id=ja433:0.1><span>Jātaka </span></div><p><div class=verse-container id=ja433:0.2><span>Navakanipāta </span></div><p><div class=verse-container id=ja433:0.3><span>Gijjhavagga </span></div><p><div class=verse-container id=ja433:0.4><span class=big-bold>7. Lomasakassapajātaka </span></div><p><div class=verse-container id=ja433:1.1><span>“Assa indasamo rāja, </span></div><p><div class=verse-container id=ja433:1.2><span>accantaṁ ajarāmaro; </span></div><p><div class=verse-container id=ja433:1.3><span>Sace tvaṁ yaññaṁ yājeyya, </span></div><p><div class=verse-container id=ja433:1.4><span>isiṁ lomasakassapaṁ”. </span></div><p><div class=verse-container id=ja433:2.1><span>“Sasamuddapariyāyaṁ, </span></div><p><div class=verse-container id=ja433:2.2><span>mahiṁ sāgarakuṇḍalaṁ; </span></div><p><div class=verse-container id=ja433:2.3><span>Na icche saha nindāya, </span></div><p><div class=verse-container id=ja433:2.4><span>evaṁ seyya vijānahi. </span></div><p><div class=verse-container id=ja433:3.1><span>Dhiratthu taṁ yasalābhaṁ, </span></div><p><div class=verse-container id=ja433:3.2><span>dhanalābhañca brāhmaṇa; </span></div><p><div class=verse-container id=ja433:3.3><span>Yā vutti vinipātena, </span></div><p><div class=verse-container id=ja433:3.4><span>adhammacaraṇena vā. </span></div><p><div class=verse-container id=ja433:4.1><span>Api ce pattamādāya, </span></div><p><div class=verse-container id=ja433:4.2><span>anagāro paribbaje; </span></div><p><div class=verse-container id=ja433:4.3><span>Sāyeva jīvikā seyyo, </span></div><p><div class=verse-container id=ja433:4.4><span>yā cādhammena esanā. </span></div><p><div class=verse-container id=ja433:5.1><span>Api ce pattamādāya, </span></div><p><div class=verse-container id=ja433:5.2><span>anagāro paribbaje; </span></div><p><div class=verse-container id=ja433:5.3><span>Aññaṁ ahiṁsayaṁ loke, </span></div><p><div class=verse-container id=ja433:5.4><span>api rajjena taṁ varaṁ”. </span></div><p><div class=verse-container id=ja433:6.1><span>“Balaṁ cando balaṁ suriyo, </span></div><p><div class=verse-container id=ja433:6.2><span>balaṁ samaṇabrāhmaṇā; </span></div><p><div class=verse-container id=ja433:6.3><span>Balaṁ velā samuddassa, </span></div><p><div class=verse-container id=ja433:6.4><span>balātibalamitthiyo. </span></div><p><div class=verse-container id=ja433:7.1><span>Yathā uggatapaṁ santaṁ, </span></div><p><div class=verse-container id=ja433:7.2><span>isiṁ lomasakassapaṁ; </span></div><p><div class=verse-container id=ja433:7.3><span>Pitu atthā candavatī, </span></div><p><div class=verse-container id=ja433:7.4><span>vājapeyyaṁ ayājayi”. </span></div><p><div class=verse-container id=ja433:8.1><span>“Taṁ lobhapakataṁ kammaṁ, </span></div><p><div class=verse-container id=ja433:8.2><span>Kaṭukaṁ kāmahetukaṁ; </span></div><p><div class=verse-container id=ja433:8.3><span>Tassa mūlaṁ gavesissaṁ, </span></div><p><div class=verse-container id=ja433:8.4><span>Checchaṁ rāgaṁ sabandhanaṁ. </span></div><p><div class=verse-container id=ja433:9.1><span>Dhiratthu kāme subahūpi loke, </span></div><p><div class=verse-container id=ja433:9.2><span>Tapova seyyo kāmaguṇehi rāja; </span></div><p><div class=verse-container id=ja433:9.3><span>Tapo karissāmi pahāya kāme, </span></div><p><div class=verse-container id=ja433:9.4><span>Taveva raṭṭhaṁ candavatī ca hotū”ti. </span></div><p><div class=verse-container id=ja433:10.1><span>Lomasakassapajātakaṁ sattamaṁ. </span></div><div class=flex-between><a href=/canon/en/pli/ms/sutta/kn/ja/ja0432.html>Previous</a><a href=/canon/en/pli/ms/sutta/kn/ja/ja0434.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>