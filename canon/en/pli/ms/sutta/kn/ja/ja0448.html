<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0447.html>Previous</a><a href=/canon/en/pli/ms/sutta/kn/ja/ja0449.html>Next</a></div><p id=ja448:0.1><span class=root>Jātaka </span><br><p id=ja448:0.2><span class=root>Dasakanipāta </span><br><p id=ja448:0.3><span class=root>Catudvāravagga </span><br><p id=ja448:0.4><span class="root big-bold">10. Kukkuṭajātaka </span><br><p id=ja448:1.1><span class=root>“Nāsmase katapāpamhi, </span><br><p id=ja448:1.2><span class=root>nāsmase alikavādine; </span><br><p id=ja448:1.3><span class=root>Nāsmase attatthapaññamhi, </span><br><p id=ja448:1.4><span class=root>atisantepi nāsmase. </span><br><p id=ja448:2.1><span class=root>Bhavanti heke purisā, </span><br><p id=ja448:2.2><span class=root>gopipāsikajātikā; </span><br><p id=ja448:2.3><span class=root>Ghasanti maññe mittāni, </span><br><p id=ja448:2.4><span class=root>vācāya na ca kammunā. </span><br><p id=ja448:3.1><span class=root>Sukkhañjalipaggahitā, </span><br><p id=ja448:3.2><span class=root>vācāya paliguṇṭhitā; </span><br><p id=ja448:3.3><span class=root>Manussapheggū nāsīde, </span><br><p id=ja448:3.4><span class=root>yasmiṁ natthi kataññutā. </span><br><p id=ja448:4.1><span class=root>Na hi aññaññacittānaṁ, </span><br><p id=ja448:4.2><span class=root>itthīnaṁ purisāna vā; </span><br><p id=ja448:4.3><span class=root>Nānāvikatvā saṁsaggaṁ, </span><br><p id=ja448:4.4><span class=root>tādisampi ca nāsmase. </span><br><p id=ja448:5.1><span class=root>Anariyakammamokkantaṁ, </span><br><p id=ja448:5.2><span class=root>athetaṁ sabbaghātinaṁ; </span><br><p id=ja448:5.3><span class=root>Nisitaṁva paṭicchannaṁ, </span><br><p id=ja448:5.4><span class=root>tādisampi ca nāsmase. </span><br><p id=ja448:6.1><span class=root>Mittarūpenidhekacce, </span><br><p id=ja448:6.2><span class=root>sākhalyena acetasā; </span><br><p id=ja448:6.3><span class=root>Vividhehi upāyanti, </span><br><p id=ja448:6.4><span class=root>tādisampi ca nāsmase. </span><br><p id=ja448:7.1><span class=root>Āmisaṁ vā dhanaṁ vāpi, </span><br><p id=ja448:7.2><span class=root>yattha passati tādiso; </span><br><p id=ja448:7.3><span class=root>Dubbhiṁ karoti dummedho, </span><br><p id=ja448:7.4><span class=root>tañca hantvāna gacchati”. </span><br><p id=ja448:8.1><span class=root>“Mittarūpena bahavo, </span><br><p id=ja448:8.2><span class=root>channā sevanti sattavo; </span><br><p id=ja448:8.3><span class=root>Jahe kāpurise hete, </span><br><p id=ja448:8.4><span class=root>kukkuṭo viya senakaṁ. </span><br><p id=ja448:9.1><span class=root>Yo ca uppatitaṁ atthaṁ, </span><br><p id=ja448:9.2><span class=root>na khippamanubujjhati; </span><br><p id=ja448:9.3><span class=root>Amittavasamanveti, </span><br><p id=ja448:9.4><span class=root>pacchā ca anutappati. </span><br><p id=ja448:10.1><span class=root>Yo ca uppatitaṁ atthaṁ, </span><br><p id=ja448:10.2><span class=root>khippameva nibodhati; </span><br><p id=ja448:10.3><span class=root>Muccate sattusambādhā, </span><br><p id=ja448:10.4><span class=root>kukkuṭo viya senakā. </span><br><p id=ja448:11.1><span class=root>Taṁ tādisaṁ kūṭamivoḍḍitaṁ vane, </span><br><p id=ja448:11.2><span class=root>Adhammikaṁ niccavidhaṁsakārinaṁ; </span><br><p id=ja448:11.3><span class=root>Ārā vivajjeyya naro vicakkhaṇo, </span><br><p id=ja448:11.4><span class=root>Senaṁ yathā kukkuṭo vaṁsakānane”ti. </span><br><p id=ja448:12.1><span class=root>Kukkuṭajātakaṁ dasamaṁ. </span><br></main><footer class="container footer"><small><a href=/about/>Contact info</a></small></footer>