<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0399.html>Previous</a><a href=/canon/en/pli/ms/sutta/kn/ja/ja0401.html>Next</a></div><p><div class=verse-container id=ja400:0.1><span>Jātaka </span></div><p><div class=verse-container id=ja400:0.2><span>Sattakanipāta </span></div><p><div class=verse-container id=ja400:0.3><span>Kukkuvagga </span></div><p><div class=verse-container id=ja400:0.4><span class=big-bold>5. Dabbhapupphajātaka </span></div><p><div class=verse-container id=ja400:1.1><span>“Anutīracārī bhaddante, </span></div><p><div class=verse-container id=ja400:1.2><span>sahāyamanudhāva maṁ; </span></div><p><div class=verse-container id=ja400:1.3><span>Mahā me gahito maccho, </span></div><p><div class=verse-container id=ja400:1.4><span>so maṁ harati vegasā”. </span></div><p><div class=verse-container id=ja400:2.1><span>“Gambhīracārī bhaddante, </span></div><p><div class=verse-container id=ja400:2.2><span>daḷhaṁ gaṇhāhi thāmasā; </span></div><p><div class=verse-container id=ja400:2.3><span>Ahaṁ taṁ uddharissāmi, </span></div><p><div class=verse-container id=ja400:2.4><span>supaṇṇo uragāmiva”. </span></div><p><div class=verse-container id=ja400:3.1><span>“Vivādo no samuppanno, </span></div><p><div class=verse-container id=ja400:3.2><span>dabbhapuppha suṇohi me; </span></div><p><div class=verse-container id=ja400:3.3><span>Samehi medhagaṁ samma, </span></div><p><div class=verse-container id=ja400:3.4><span>vivādo vūpasammataṁ”. </span></div><p><div class=verse-container id=ja400:4.1><span>“Dhammaṭṭhohaṁ pure āsiṁ, </span></div><p><div class=verse-container id=ja400:4.2><span>bahū aḍḍā me tīritā; </span></div><p><div class=verse-container id=ja400:4.3><span>Samemi medhagaṁ samma, </span></div><p><div class=verse-container id=ja400:4.4><span>vivādo vūpasammataṁ. </span></div><p><div class=verse-container id=ja400:5.1><span>Anutīracāri naṅguṭṭhaṁ, </span></div><p><div class=verse-container id=ja400:5.2><span>sīsaṁ gambhīracārino; </span></div><p><div class=verse-container id=ja400:5.3><span>Accāyaṁ majjhimo khaṇḍo, </span></div><p><div class=verse-container id=ja400:5.4><span>dhammaṭṭhassa bhavissati”. </span></div><p><div class=verse-container id=ja400:6.1><span>“Cirampi bhakkho abhavissa, </span></div><p><div class=verse-container id=ja400:6.2><span>sace na vivademase; </span></div><p><div class=verse-container id=ja400:6.3><span>Asīsakaṁ anaṅguṭṭhaṁ, </span></div><p><div class=verse-container id=ja400:6.4><span>siṅgālo harati rohitaṁ”. </span></div><p><div class=verse-container id=ja400:7.1><span>“Yathāpi rājā nandeyya, </span></div><p><div class=verse-container id=ja400:7.2><span>rajjaṁ laddhāna khattiyo; </span></div><p><div class=verse-container id=ja400:7.3><span>Evāhamajja nandāmi, </span></div><p><div class=verse-container id=ja400:7.4><span>disvā puṇṇamukhaṁ patiṁ. </span></div><p><div class=verse-container id=ja400:8.1><span>Kathaṁ nu thalajo santo, </span></div><p><div class=verse-container id=ja400:8.2><span>udake macchaṁ parāmasi; </span></div><p><div class=verse-container id=ja400:8.3><span>Puṭṭho me samma akkhāhi, </span></div><p><div class=verse-container id=ja400:8.4><span>kathaṁ adhigataṁ tayā”. </span></div><p><div class=verse-container id=ja400:9.1><span>“Vivādena kisā honti, </span></div><p><div class=verse-container id=ja400:9.2><span>vivādena dhanakkhayā; </span></div><p><div class=verse-container id=ja400:9.3><span>Jīnā uddā vivādena, </span></div><p><div class=verse-container id=ja400:9.4><span>bhuñja māyāvi rohitaṁ. </span></div><p><div class=verse-container id=ja400:10.1><span>Evameva manussesu, </span></div><p><div class=verse-container id=ja400:10.2><span>vivādo yattha jāyati; </span></div><p><div class=verse-container id=ja400:10.3><span>Dhammaṭṭhaṁ paṭidhāvanti, </span></div><p><div class=verse-container id=ja400:10.4><span>so hi nesaṁ vināyako; </span></div><p><div class=verse-container id=ja400:10.5><span>Dhanāpi tattha jīyanti, </span></div><p><div class=verse-container id=ja400:10.6><span>rājakoso pavaḍḍhatī”ti. </span></div><p><div class=verse-container id=ja400:11.1><span>Dabbhapupphajātakaṁ pañcamaṁ. </span></div><div class=flex-between><a href=/canon/en/pli/ms/sutta/kn/ja/ja0399.html>Previous</a><a href=/canon/en/pli/ms/sutta/kn/ja/ja0401.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>