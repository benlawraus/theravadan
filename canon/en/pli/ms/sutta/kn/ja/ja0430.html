<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0429.html>Previous</a><a href=/canon/en/pli/ms/sutta/kn/ja/ja0431.html>Next</a></div><p id=ja430:0.1><span class=root>Jātaka </span><br><p id=ja430:0.2><span class=root>Navakanipāta </span><br><p id=ja430:0.3><span class=root>Gijjhavagga </span><br><p id=ja430:0.4><span class="root big-bold">4. Cūḷasuvajātaka </span><br><p id=ja430:1.1><span class=root>“Santi rukkhā haripattā, </span><br><p id=ja430:1.2><span class=root>dumā nekaphalā bahū; </span><br><p id=ja430:1.3><span class=root>Kasmā nu sukkhe koḷāpe, </span><br><p id=ja430:1.4><span class=root>suvassa nirato mano”. </span><br><p id=ja430:2.1><span class=root>“Phalassa upabhuñjimhā, </span><br><p id=ja430:2.2><span class=root>nekavassagaṇe bahū; </span><br><p id=ja430:2.3><span class=root>Aphalampi viditvāna, </span><br><p id=ja430:2.4><span class=root>sāva metti yathā pure”. </span><br><p id=ja430:3.1><span class=root>“Sukkhañca rukkhaṁ koḷāpaṁ, </span><br><p id=ja430:3.2><span class=root>opattamaphalaṁ dumaṁ; </span><br><p id=ja430:3.3><span class=root>Ohāya sakuṇā yanti, </span><br><p id=ja430:3.4><span class=root>kiṁ dosaṁ passase dija”. </span><br><p id=ja430:4.1><span class=root>“Ye phalatthā sambhajanti, </span><br><p id=ja430:4.2><span class=root>aphaloti jahanti naṁ; </span><br><p id=ja430:4.3><span class=root>Attatthapaññā dummedhā, </span><br><p id=ja430:4.4><span class=root>te honti pakkhapātino”. </span><br><p id=ja430:5.1><span class=root>“Sādhu sakkhi kataṁ hoti, </span><br><p id=ja430:5.2><span class=root>metti saṁsati santhavo; </span><br><p id=ja430:5.3><span class=root>Sacetaṁ dhammaṁ rocesi, </span><br><p id=ja430:5.4><span class=root>pāsaṁsosi vijānataṁ. </span><br><p id=ja430:6.1><span class=root>So te suva varaṁ dammi, </span><br><p id=ja430:6.2><span class=root>pattayāna vihaṅgama; </span><br><p id=ja430:6.3><span class=root>Varaṁ varassu vakkaṅga, </span><br><p id=ja430:6.4><span class=root>yaṁ kiñci manasicchasi”. </span><br><p id=ja430:7.1><span class=root>“Api nāma naṁ passeyyaṁ, </span><br><p id=ja430:7.2><span class=root>sapattaṁ saphalaṁ dumaṁ; </span><br><p id=ja430:7.3><span class=root>Daliddova nidhiṁ laddhā, </span><br><p id=ja430:7.4><span class=root>nandeyyāhaṁ punappunaṁ”. </span><br><p id=ja430:8.1><span class=root>“Tato amatamādāya, </span><br><p id=ja430:8.2><span class=root>abhisiñci mahīruhaṁ; </span><br><p id=ja430:8.3><span class=root>Tassa sākhā virūhiṁsu, </span><br><p id=ja430:8.4><span class=root>sītacchāyā manoramā”. </span><br><p id=ja430:9.1><span class=root>“Evaṁ sakka sukhī hohi, </span><br><p id=ja430:9.2><span class=root>saha sabbehi ñātibhi; </span><br><p id=ja430:9.3><span class=root>Yathāhamajja sukhito, </span><br><p id=ja430:9.4><span class=root>disvāna saphalaṁ dumaṁ. </span><br><p id=ja430:10.1><span class=root>Suvassa ca varaṁ datvā, </span><br><p id=ja430:10.2><span class=root>katvāna saphalaṁ dumaṁ; </span><br><p id=ja430:10.3><span class=root>Pakkāmi saha bhariyāya, </span><br><p id=ja430:10.4><span class=root>devānaṁ nandanaṁ vanan”ti. </span><br><p id=ja430:11.1><span class=root>Cūḷasuvajātakaṁ catutthaṁ. </span><br></main><footer class="container footer"><small><a href=/about/>Contact info</a></small></footer>