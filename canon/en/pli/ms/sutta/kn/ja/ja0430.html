<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0429.html>Previous</a><a href=/canon/en/pli/ms/sutta/kn/ja/ja0431.html>Next</a></div><p><div class=verse-container id=ja430:0.1><span>Jātaka </span></div><p><div class=verse-container id=ja430:0.2><span>Navakanipāta </span></div><p><div class=verse-container id=ja430:0.3><span>Gijjhavagga </span></div><p><div class=verse-container id=ja430:0.4><span class=big-bold>4. Cūḷasuvajātaka </span></div><p><div class=verse-container id=ja430:1.1><span>“Santi rukkhā haripattā, </span></div><p><div class=verse-container id=ja430:1.2><span>dumā nekaphalā bahū; </span></div><p><div class=verse-container id=ja430:1.3><span>Kasmā nu sukkhe koḷāpe, </span></div><p><div class=verse-container id=ja430:1.4><span>suvassa nirato mano”. </span></div><p><div class=verse-container id=ja430:2.1><span>“Phalassa upabhuñjimhā, </span></div><p><div class=verse-container id=ja430:2.2><span>nekavassagaṇe bahū; </span></div><p><div class=verse-container id=ja430:2.3><span>Aphalampi viditvāna, </span></div><p><div class=verse-container id=ja430:2.4><span>sāva metti yathā pure”. </span></div><p><div class=verse-container id=ja430:3.1><span>“Sukkhañca rukkhaṁ koḷāpaṁ, </span></div><p><div class=verse-container id=ja430:3.2><span>opattamaphalaṁ dumaṁ; </span></div><p><div class=verse-container id=ja430:3.3><span>Ohāya sakuṇā yanti, </span></div><p><div class=verse-container id=ja430:3.4><span>kiṁ dosaṁ passase dija”. </span></div><p><div class=verse-container id=ja430:4.1><span>“Ye phalatthā sambhajanti, </span></div><p><div class=verse-container id=ja430:4.2><span>aphaloti jahanti naṁ; </span></div><p><div class=verse-container id=ja430:4.3><span>Attatthapaññā dummedhā, </span></div><p><div class=verse-container id=ja430:4.4><span>te honti pakkhapātino”. </span></div><p><div class=verse-container id=ja430:5.1><span>“Sādhu sakkhi kataṁ hoti, </span></div><p><div class=verse-container id=ja430:5.2><span>metti saṁsati santhavo; </span></div><p><div class=verse-container id=ja430:5.3><span>Sacetaṁ dhammaṁ rocesi, </span></div><p><div class=verse-container id=ja430:5.4><span>pāsaṁsosi vijānataṁ. </span></div><p><div class=verse-container id=ja430:6.1><span>So te suva varaṁ dammi, </span></div><p><div class=verse-container id=ja430:6.2><span>pattayāna vihaṅgama; </span></div><p><div class=verse-container id=ja430:6.3><span>Varaṁ varassu vakkaṅga, </span></div><p><div class=verse-container id=ja430:6.4><span>yaṁ kiñci manasicchasi”. </span></div><p><div class=verse-container id=ja430:7.1><span>“Api nāma naṁ passeyyaṁ, </span></div><p><div class=verse-container id=ja430:7.2><span>sapattaṁ saphalaṁ dumaṁ; </span></div><p><div class=verse-container id=ja430:7.3><span>Daliddova nidhiṁ laddhā, </span></div><p><div class=verse-container id=ja430:7.4><span>nandeyyāhaṁ punappunaṁ”. </span></div><p><div class=verse-container id=ja430:8.1><span>“Tato amatamādāya, </span></div><p><div class=verse-container id=ja430:8.2><span>abhisiñci mahīruhaṁ; </span></div><p><div class=verse-container id=ja430:8.3><span>Tassa sākhā virūhiṁsu, </span></div><p><div class=verse-container id=ja430:8.4><span>sītacchāyā manoramā”. </span></div><p><div class=verse-container id=ja430:9.1><span>“Evaṁ sakka sukhī hohi, </span></div><p><div class=verse-container id=ja430:9.2><span>saha sabbehi ñātibhi; </span></div><p><div class=verse-container id=ja430:9.3><span>Yathāhamajja sukhito, </span></div><p><div class=verse-container id=ja430:9.4><span>disvāna saphalaṁ dumaṁ. </span></div><p><div class=verse-container id=ja430:10.1><span>Suvassa ca varaṁ datvā, </span></div><p><div class=verse-container id=ja430:10.2><span>katvāna saphalaṁ dumaṁ; </span></div><p><div class=verse-container id=ja430:10.3><span>Pakkāmi saha bhariyāya, </span></div><p><div class=verse-container id=ja430:10.4><span>devānaṁ nandanaṁ vanan”ti. </span></div><p><div class=verse-container id=ja430:11.1><span>Cūḷasuvajātakaṁ catutthaṁ. </span></div><div class=flex-between><a href=/canon/en/pli/ms/sutta/kn/ja/ja0429.html>Previous</a><a href=/canon/en/pli/ms/sutta/kn/ja/ja0431.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>