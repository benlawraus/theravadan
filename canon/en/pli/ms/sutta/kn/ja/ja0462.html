<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0461.html>Previous</a><a href=/canon/en/pli/ms/sutta/kn/ja/ja0463.html>Next</a></div><p id=ja462:0.1><span class=root>Jātaka </span><br><p id=ja462:0.2><span class=root>Ekādasakanipāta </span><br><p id=ja462:0.3><span class=root>Mātuposakavagga </span><br><p id=ja462:0.4><span class="root big-bold">8. Saṁvarajātaka </span><br><p id=ja462:1.1><span class=root>“Jānanto no mahārāja, </span><br><p id=ja462:1.2><span class=root>tava sīlaṁ janādhipo; </span><br><p id=ja462:1.3><span class=root>Ime kumāre pūjento, </span><br><p id=ja462:1.4><span class=root>na taṁ kenaci maññatha. </span><br><p id=ja462:2.1><span class=root>Tiṭṭhante no mahārāje, </span><br><p id=ja462:2.2><span class=root>adu deve divaṅgate; </span><br><p id=ja462:2.3><span class=root>Ñātī taṁ samanuññiṁsu, </span><br><p id=ja462:2.4><span class=root>sampassaṁ atthamattano. </span><br><p id=ja462:3.1><span class=root>Kena saṁvara vattena, </span><br><p id=ja462:3.2><span class=root>sañjāte abhitiṭṭhasi; </span><br><p id=ja462:3.3><span class=root>Kena taṁ nātivattanti, </span><br><p id=ja462:3.4><span class=root>ñātisaṅghā samāgatā”. </span><br><p id=ja462:4.1><span class=root>“Na rājaputta usūyāmi, </span><br><p id=ja462:4.2><span class=root>samaṇānaṁ mahesinaṁ; </span><br><p id=ja462:4.3><span class=root>Sakkaccaṁ te namassāmi, </span><br><p id=ja462:4.4><span class=root>pāde vandāmi tādinaṁ. </span><br><p id=ja462:5.1><span class=root>Te maṁ dhammaguṇe yuttaṁ, </span><br><p id=ja462:5.2><span class=root>sussūsamanusūyakaṁ; </span><br><p id=ja462:5.3><span class=root>Samaṇā manusāsanti, </span><br><p id=ja462:5.4><span class=root>isī dhammaguṇe ratā. </span><br><p id=ja462:6.1><span class=root>Tesāhaṁ vacanaṁ sutvā, </span><br><p id=ja462:6.2><span class=root>samaṇānaṁ mahesinaṁ; </span><br><p id=ja462:6.3><span class=root>Na kiñci atimaññāmi, </span><br><p id=ja462:6.4><span class=root>dhamme me nirato mano. </span><br><p id=ja462:7.1><span class=root>Hatthārohā anīkaṭṭhā, </span><br><p id=ja462:7.2><span class=root>rathikā pattikārakā; </span><br><p id=ja462:7.3><span class=root>Tesaṁ nappaṭibandhāmi, </span><br><p id=ja462:7.4><span class=root>niviṭṭhaṁ bhattavetanaṁ. </span><br><p id=ja462:8.1><span class=root>Mahāmattā ca me atthi, </span><br><p id=ja462:8.2><span class=root>mantino paricārakā; </span><br><p id=ja462:8.3><span class=root>Bārāṇasiṁ voharanti, </span><br><p id=ja462:8.4><span class=root>bahumaṁsasurodakaṁ. </span><br><p id=ja462:9.1><span class=root>Athopi vāṇijā phītā, </span><br><p id=ja462:9.2><span class=root>nānāraṭṭhehi āgatā; </span><br><p id=ja462:9.3><span class=root>Tesu me vihitā rakkhā, </span><br><p id=ja462:9.4><span class=root>evaṁ jānāhuposatha”. </span><br><p id=ja462:10.1><span class=root>“Dhammena kira ñātīnaṁ, </span><br><p id=ja462:10.2><span class=root>rajjaṁ kārehi saṁvara; </span><br><p id=ja462:10.3><span class=root>Medhāvī paṇḍito cāsi, </span><br><p id=ja462:10.4><span class=root>athopi ñātinaṁ hito. </span><br><p id=ja462:11.1><span class=root>Taṁ taṁ ñātiparibyūḷhaṁ, </span><br><p id=ja462:11.2><span class=root>nānāratanamocitaṁ; </span><br><p id=ja462:11.3><span class=root>Amittā nappasahanti, </span><br><p id=ja462:11.4><span class=root>indaṁva asurādhipo”ti. </span><br><p id=ja462:12.1><span class=root>Saṁvarajātakaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>