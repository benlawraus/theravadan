<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0461.html>Previous</a><a href=/canon/en/pli/ms/sutta/kn/ja/ja0463.html>Next</a></div><p><div class=verse-container id=ja462:0.1><span>Jātaka </span></div><p><div class=verse-container id=ja462:0.2><span>Ekādasakanipāta </span></div><p><div class=verse-container id=ja462:0.3><span>Mātuposakavagga </span></div><p><div class=verse-container id=ja462:0.4><span class=big-bold>8. Saṁvarajātaka </span></div><p><div class=verse-container id=ja462:1.1><span>“Jānanto no mahārāja, </span></div><p><div class=verse-container id=ja462:1.2><span>tava sīlaṁ janādhipo; </span></div><p><div class=verse-container id=ja462:1.3><span>Ime kumāre pūjento, </span></div><p><div class=verse-container id=ja462:1.4><span>na taṁ kenaci maññatha. </span></div><p><div class=verse-container id=ja462:2.1><span>Tiṭṭhante no mahārāje, </span></div><p><div class=verse-container id=ja462:2.2><span>adu deve divaṅgate; </span></div><p><div class=verse-container id=ja462:2.3><span>Ñātī taṁ samanuññiṁsu, </span></div><p><div class=verse-container id=ja462:2.4><span>sampassaṁ atthamattano. </span></div><p><div class=verse-container id=ja462:3.1><span>Kena saṁvara vattena, </span></div><p><div class=verse-container id=ja462:3.2><span>sañjāte abhitiṭṭhasi; </span></div><p><div class=verse-container id=ja462:3.3><span>Kena taṁ nātivattanti, </span></div><p><div class=verse-container id=ja462:3.4><span>ñātisaṅghā samāgatā”. </span></div><p><div class=verse-container id=ja462:4.1><span>“Na rājaputta usūyāmi, </span></div><p><div class=verse-container id=ja462:4.2><span>samaṇānaṁ mahesinaṁ; </span></div><p><div class=verse-container id=ja462:4.3><span>Sakkaccaṁ te namassāmi, </span></div><p><div class=verse-container id=ja462:4.4><span>pāde vandāmi tādinaṁ. </span></div><p><div class=verse-container id=ja462:5.1><span>Te maṁ dhammaguṇe yuttaṁ, </span></div><p><div class=verse-container id=ja462:5.2><span>sussūsamanusūyakaṁ; </span></div><p><div class=verse-container id=ja462:5.3><span>Samaṇā manusāsanti, </span></div><p><div class=verse-container id=ja462:5.4><span>isī dhammaguṇe ratā. </span></div><p><div class=verse-container id=ja462:6.1><span>Tesāhaṁ vacanaṁ sutvā, </span></div><p><div class=verse-container id=ja462:6.2><span>samaṇānaṁ mahesinaṁ; </span></div><p><div class=verse-container id=ja462:6.3><span>Na kiñci atimaññāmi, </span></div><p><div class=verse-container id=ja462:6.4><span>dhamme me nirato mano. </span></div><p><div class=verse-container id=ja462:7.1><span>Hatthārohā anīkaṭṭhā, </span></div><p><div class=verse-container id=ja462:7.2><span>rathikā pattikārakā; </span></div><p><div class=verse-container id=ja462:7.3><span>Tesaṁ nappaṭibandhāmi, </span></div><p><div class=verse-container id=ja462:7.4><span>niviṭṭhaṁ bhattavetanaṁ. </span></div><p><div class=verse-container id=ja462:8.1><span>Mahāmattā ca me atthi, </span></div><p><div class=verse-container id=ja462:8.2><span>mantino paricārakā; </span></div><p><div class=verse-container id=ja462:8.3><span>Bārāṇasiṁ voharanti, </span></div><p><div class=verse-container id=ja462:8.4><span>bahumaṁsasurodakaṁ. </span></div><p><div class=verse-container id=ja462:9.1><span>Athopi vāṇijā phītā, </span></div><p><div class=verse-container id=ja462:9.2><span>nānāraṭṭhehi āgatā; </span></div><p><div class=verse-container id=ja462:9.3><span>Tesu me vihitā rakkhā, </span></div><p><div class=verse-container id=ja462:9.4><span>evaṁ jānāhuposatha”. </span></div><p><div class=verse-container id=ja462:10.1><span>“Dhammena kira ñātīnaṁ, </span></div><p><div class=verse-container id=ja462:10.2><span>rajjaṁ kārehi saṁvara; </span></div><p><div class=verse-container id=ja462:10.3><span>Medhāvī paṇḍito cāsi, </span></div><p><div class=verse-container id=ja462:10.4><span>athopi ñātinaṁ hito. </span></div><p><div class=verse-container id=ja462:11.1><span>Taṁ taṁ ñātiparibyūḷhaṁ, </span></div><p><div class=verse-container id=ja462:11.2><span>nānāratanamocitaṁ; </span></div><p><div class=verse-container id=ja462:11.3><span>Amittā nappasahanti, </span></div><p><div class=verse-container id=ja462:11.4><span>indaṁva asurādhipo”ti. </span></div><p><div class=verse-container id=ja462:12.1><span>Saṁvarajātakaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/ja/ja0461.html>Previous</a><a href=/canon/en/pli/ms/sutta/kn/ja/ja0463.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>