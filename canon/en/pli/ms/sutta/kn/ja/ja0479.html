<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0478.html>Previous</a><a href=/canon/en/pli/ms/sutta/kn/ja/ja0480.html>Next</a></div><p><div class=verse-container id=ja479:0.1><span>Jātaka </span></div><p><div class=verse-container id=ja479:0.2><span>Terasakanipāta </span></div><p><div class=verse-container id=ja479:0.3><span>Ambavagga </span></div><p><div class=verse-container id=ja479:0.4><span class=big-bold>6. Kāliṅgabodhijātaka </span></div><p><div class=verse-container id=ja479:1.1><span>Rājā kāliṅgo cakkavatti, </span></div><p><div class=verse-container id=ja479:1.2><span>Dhammena pathavimanusāsaṁ; </span></div><p><div class=verse-container id=ja479:1.3><span>Agamā bodhisamīpaṁ, </span></div><p><div class=verse-container id=ja479:1.4><span>Nāgena mahānubhāvena. </span></div><p><div class=verse-container id=ja479:2.1><span>Kāliṅgo bhāradvājo ca, </span></div><p><div class=verse-container id=ja479:2.2><span>Rājānaṁ kāliṅgaṁ samaṇakolaññaṁ; </span></div><p><div class=verse-container id=ja479:2.3><span>Cakkaṁ vattayato pariggahetvā, </span></div><p><div class=verse-container id=ja479:2.4><span>Pañjalī idamavoca. </span></div><p><div class=verse-container id=ja479:3.1><span>“Paccoroha mahārāja, </span></div><p><div class=verse-container id=ja479:3.2><span>Bhūmibhāgo yathā samaṇuggato; </span></div><p><div class=verse-container id=ja479:3.3><span>Idha anadhivarā buddhā, </span></div><p><div class=verse-container id=ja479:3.4><span>Abhisambuddhā virocanti. </span></div><p><div class=verse-container id=ja479:4.1><span>Padakkhiṇato āvaṭṭā, </span></div><p><div class=verse-container id=ja479:4.2><span>Tiṇalatā asmiṁ bhūmibhāgasmiṁ; </span></div><p><div class=verse-container id=ja479:4.3><span>Pathaviyā nābhiyaṁ maṇḍo, </span></div><p><div class=verse-container id=ja479:4.4><span>Iti no sutaṁ mante mahārāja. </span></div><p><div class=verse-container id=ja479:5.1><span>Sāgarapariyantāya, </span></div><p><div class=verse-container id=ja479:5.2><span>Mediniyā sabbabhūtadharaṇiyā; </span></div><p><div class=verse-container id=ja479:5.3><span>Pathaviyā ayaṁ maṇḍo, </span></div><p><div class=verse-container id=ja479:5.4><span>Orohitvā namo karohi. </span></div><p><div class=verse-container id=ja479:6.1><span>Ye te bhavanti nāgā ca, </span></div><p><div class=verse-container id=ja479:6.2><span>abhijātā ca kuñjarā; </span></div><p><div class=verse-container id=ja479:6.3><span>Ettāvatā padesaṁ te, </span></div><p><div class=verse-container id=ja479:6.4><span>nāgā neva mupayanti. </span></div><p><div class=verse-container id=ja479:7.1><span>Abhijāto nāgo kāmaṁ, </span></div><p><div class=verse-container id=ja479:7.2><span>Pesehi kuñjaraṁ dantiṁ; </span></div><p><div class=verse-container id=ja479:7.3><span>Ettāvatā padeso, </span></div><p><div class=verse-container id=ja479:7.4><span>Sakkā nāgena mupagantuṁ. </span></div><p><div class=verse-container id=ja479:8.1><span>Taṁ sutvā rājā kāliṅgo, </span></div><p><div class=verse-container id=ja479:8.2><span>Veyyañjanikavaco nisāmetvā; </span></div><p><div class=verse-container id=ja479:8.3><span>Sampesesi nāgaṁ ñassāma, </span></div><p><div class=verse-container id=ja479:8.4><span>Mayaṁ yathimassidaṁ vacanaṁ”. </span></div><p><div class=verse-container id=ja479:9.1><span>Sampesito ca raññā, </span></div><p><div class=verse-container id=ja479:9.2><span>Nāgo koñcova abhinaditvāna; </span></div><p><div class=verse-container id=ja479:9.3><span>Paṭisakkitvā nisīdi, </span></div><p><div class=verse-container id=ja479:9.4><span>Garuṁva bhāraṁ asahamāno. </span></div><p><div class=verse-container id=ja479:10.1><span>Kāliṅgabhāradvājo, </span></div><p><div class=verse-container id=ja479:10.2><span>Nāgaṁ khīṇāyukaṁ viditvāna; </span></div><p><div class=verse-container id=ja479:10.3><span>Rājānaṁ kāliṅgaṁ, </span></div><p><div class=verse-container id=ja479:10.4><span>Taramāno ajjhabhāsittha; </span></div><p><div class=verse-container id=ja479:10.5><span>“Aññaṁ saṅkama nāgaṁ, </span></div><p><div class=verse-container id=ja479:10.6><span>Nāgo khīṇāyuko mahārāja”. </span></div><p><div class=verse-container id=ja479:11.1><span>Taṁ sutvā kāliṅgo, </span></div><p><div class=verse-container id=ja479:11.2><span>taramāno saṅkamī nāgaṁ; </span></div><p><div class=verse-container id=ja479:11.3><span>Saṅkanteva raññe, </span></div><p><div class=verse-container id=ja479:11.4><span>nāgo tattheva pati bhumyā; </span></div><p><div class=verse-container id=ja479:11.5><span>Veyyañjanikavaco, </span></div><p><div class=verse-container id=ja479:11.6><span>yathā tathā ahu nāgo. </span></div><p><div class=verse-container id=ja479:12.1><span>Kāliṅgo rājā kāliṅgaṁ, </span></div><p><div class=verse-container id=ja479:12.2><span>brāhmaṇaṁ etadavoca; </span></div><p><div class=verse-container id=ja479:12.3><span>“Tvameva asi sambuddho, </span></div><p><div class=verse-container id=ja479:12.4><span>sabbaññū sabbadassāvī”. </span></div><p><div class=verse-container id=ja479:13.1><span>Taṁ anadhivāsento kāliṅgaṁ, </span></div><p><div class=verse-container id=ja479:13.2><span>Brāhmaṇo idamavoca; </span></div><p><div class=verse-container id=ja479:13.3><span>“Veyyañjanikā hi mayaṁ, </span></div><p><div class=verse-container id=ja479:13.4><span>Buddhā sabbaññuno mahārāja. </span></div><p><div class=verse-container id=ja479:14.1><span>Sabbaññū sabbavidū ca, </span></div><p><div class=verse-container id=ja479:14.2><span>Buddhā na lakkhaṇena jānanti; </span></div><p><div class=verse-container id=ja479:14.3><span>Āgamabalasā hi mayaṁ, </span></div><p><div class=verse-container id=ja479:14.4><span>Buddhā sabbaṁ pajānanti”. </span></div><p><div class=verse-container id=ja479:15.1><span>Mahayitvā sambodhiṁ, </span></div><p><div class=verse-container id=ja479:15.2><span>Nānāturiyehi vajjamānehi; </span></div><p><div class=verse-container id=ja479:15.3><span>Mālāvilepanaṁ abhiharitvā, </span></div><p><div class=verse-container id=ja479:15.4><span>Atha rājā manupāyāsi. </span></div><p><div class=verse-container id=ja479:16.1><span>Saṭṭhi vāhasahassāni, </span></div><p><div class=verse-container id=ja479:16.2><span>pupphānaṁ sannipātayi; </span></div><p><div class=verse-container id=ja479:16.3><span>Pūjesi rājā kāliṅgo, </span></div><p><div class=verse-container id=ja479:16.4><span>bodhimaṇḍamanuttaranti. </span></div><p><div class=verse-container id=ja479:17.1><span>Kāliṅgabodhijātakaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/ja/ja0478.html>Previous</a><a href=/canon/en/pli/ms/sutta/kn/ja/ja0480.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>