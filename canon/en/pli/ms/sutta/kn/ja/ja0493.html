<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0492.html>Previous</a><a href=/canon/en/pli/ms/sutta/kn/ja/ja0494.html>Next</a></div><p id=ja493:0.1><span class=root>Jātaka </span><br><p id=ja493:0.2><span class=root>Pakiṇṇakanipāta </span><br><p id=ja493:0.3><span class=root>Sālikedāravagga </span><br><p id=ja493:0.4><span class="root big-bold">10. Mahāvāṇijajātaka </span><br><p id=ja493:1.1><span class=root>Vāṇijā samitiṁ katvā, </span><br><p id=ja493:1.2><span class=root>nānāraṭṭhato āgatā; </span><br><p id=ja493:1.3><span class=root>Dhanāharā pakkamiṁsu, </span><br><p id=ja493:1.4><span class=root>ekaṁ katvāna gāmaṇiṁ. </span><br><p id=ja493:2.1><span class=root>Te taṁ kantāramāgamma, </span><br><p id=ja493:2.2><span class=root>appabhakkhaṁ anodakaṁ; </span><br><p id=ja493:2.3><span class=root>Mahānigrodhamaddakkhuṁ, </span><br><p id=ja493:2.4><span class=root>sītacchāyaṁ manoramaṁ. </span><br><p id=ja493:3.1><span class=root>Te ca tattha nisīditvā, </span><br><p id=ja493:3.2><span class=root>tassa rukkhassa chāyayā; </span><br><p id=ja493:3.3><span class=root>Vāṇijā samacintesuṁ, </span><br><p id=ja493:3.4><span class=root>bālā mohena pārutā. </span><br><p id=ja493:4.1><span class=root>Allāyate ayaṁ rukkho, </span><br><p id=ja493:4.2><span class=root>api vārīva sandati; </span><br><p id=ja493:4.3><span class=root>Iṅghassa purimaṁ sākhaṁ, </span><br><p id=ja493:4.4><span class=root>mayaṁ chindāma vāṇijā. </span><br><p id=ja493:5.1><span class=root>Sā ca chinnāva pagghari, </span><br><p id=ja493:5.2><span class=root>acchaṁ vāriṁ anāvilaṁ; </span><br><p id=ja493:5.3><span class=root>Te tattha nhatvā pivitvā, </span><br><p id=ja493:5.4><span class=root>yāvaticchiṁsu vāṇijā. </span><br><p id=ja493:6.1><span class=root>Dutiyaṁ samacintesuṁ, </span><br><p id=ja493:6.2><span class=root>bālā mohena pārutā; </span><br><p id=ja493:6.3><span class=root>Iṅghassa dakkhiṇaṁ sākhaṁ, </span><br><p id=ja493:6.4><span class=root>mayaṁ chindāma vāṇijā. </span><br><p id=ja493:7.1><span class=root>Sā ca chinnāva pagghari, </span><br><p id=ja493:7.2><span class=root>sālimaṁsodanaṁ bahuṁ; </span><br><p id=ja493:7.3><span class=root>Appodavaṇṇe kummāse, </span><br><p id=ja493:7.4><span class=root>siṅgiṁ vidalasūpiyo. </span><br><p id=ja493:8.1><span class=root>Te tattha bhutvā khāditvā, </span><br><p id=ja493:8.2><span class=root>yāvaticchiṁsu vāṇijā; </span><br><p id=ja493:8.3><span class=root>Tatiyaṁ samacintesuṁ, </span><br><p id=ja493:8.4><span class=root>bālā mohena pārutā; </span><br><p id=ja493:8.5><span class=root>Iṅghassa pacchimaṁ sākhaṁ, </span><br><p id=ja493:8.6><span class=root>mayaṁ chindāma vāṇijā. </span><br><p id=ja493:9.1><span class=root>Sā ca chinnāva pagghari, </span><br><p id=ja493:9.2><span class=root>nāriyo samalaṅkatā; </span><br><p id=ja493:9.3><span class=root>Vicitravatthābharaṇā, </span><br><p id=ja493:9.4><span class=root>āmuttamaṇikuṇḍalā. </span><br><p id=ja493:10.1><span class=root>Api su vāṇijā ekā, </span><br><p id=ja493:10.2><span class=root>nāriyo paṇṇavīsati; </span><br><p id=ja493:10.3><span class=root>Samantā parivāriṁsu, </span><br><p id=ja493:10.4><span class=root>tassa rukkhassa chāyayā. </span><br><p id=ja493:11.1><span class=root>Te tāhi paricāretvā, </span><br><p id=ja493:11.2><span class=root>yāvaticchiṁsu vāṇijā; </span><br><p id=ja493:11.3><span class=root>Catutthaṁ samacintesuṁ, </span><br><p id=ja493:11.4><span class=root>bālā mohena pārutā; </span><br><p id=ja493:11.5><span class=root>Iṅghassa uttaraṁ sākhaṁ, </span><br><p id=ja493:11.6><span class=root>mayaṁ chindāma vāṇijā. </span><br><p id=ja493:12.1><span class=root>Sā ca chinnāva pagghari, </span><br><p id=ja493:12.2><span class=root>muttā veḷuriyā bahū; </span><br><p id=ja493:12.3><span class=root>Rajataṁ jātarūpañca, </span><br><p id=ja493:12.4><span class=root>kuttiyo paṭiyāni ca. </span><br><p id=ja493:13.1><span class=root>Kāsikāni ca vatthāni, </span><br><p id=ja493:13.2><span class=root>uddiyāni ca kambalā; </span><br><p id=ja493:13.3><span class=root>Te tattha bhāre bandhitvā, </span><br><p id=ja493:13.4><span class=root>yāvaticchiṁsu vāṇijā. </span><br><p id=ja493:14.1><span class=root>Pañcamaṁ samacintesuṁ, </span><br><p id=ja493:14.2><span class=root>bālā mohena pārutā; </span><br><p id=ja493:14.3><span class=root>Iṅghassa mūlaṁ chindāma, </span><br><p id=ja493:14.4><span class=root>api bhiyyo labhāmase. </span><br><p id=ja493:15.1><span class=root>Athuṭṭhahi satthavāho, </span><br><p id=ja493:15.2><span class=root>yācamāno katañjalī; </span><br><p id=ja493:15.3><span class=root>Nigrodho kiṁ parajjhati, </span><br><p id=ja493:15.4><span class=root>vāṇijā bhaddamatthu te. </span><br><p id=ja493:16.1><span class=root>Vāridā purimā sākhā, </span><br><p id=ja493:16.2><span class=root>annapānañca dakkhiṇā; </span><br><p id=ja493:16.3><span class=root>Nāridā pacchimā sākhā, </span><br><p id=ja493:16.4><span class=root>sabbakāme ca uttarā; </span><br><p id=ja493:16.5><span class=root>Nigrodho kiṁ parajjhati, </span><br><p id=ja493:16.6><span class=root>vāṇijā bhaddamatthu te. </span><br><p id=ja493:17.1><span class=root>Yassa rukkhassa chāyāya, </span><br><p id=ja493:17.2><span class=root>nisīdeyya sayeyya vā; </span><br><p id=ja493:17.3><span class=root>Na tassa sākhaṁ bhañjeyya, </span><br><p id=ja493:17.4><span class=root>mittadubbho hi pāpako. </span><br><p id=ja493:18.1><span class=root>Te ca tassānādiyitvā, </span><br><p id=ja493:18.2><span class=root>ekassa vacanaṁ bahū; </span><br><p id=ja493:18.3><span class=root>Nisitāhi kuṭhārīhi, </span><br><p id=ja493:18.4><span class=root>mūlato naṁ upakkamuṁ. </span><br><p id=ja493:19.1><span class=root>Tato nāgā nikkhamiṁsu, </span><br><p id=ja493:19.2><span class=root>sannaddhā paṇṇavīsati; </span><br><p id=ja493:19.3><span class=root>Dhanuggahānaṁ tisatā, </span><br><p id=ja493:19.4><span class=root>chasahassā ca vammino. </span><br><p id=ja493:20.1><span class=root>“Ete hanatha bandhatha, </span><br><p id=ja493:20.2><span class=root>Mā vo muñcittha jīvitaṁ; </span><br><p id=ja493:20.3><span class=root>Ṭhapetvā satthavāhaṁva, </span><br><p id=ja493:20.4><span class=root>Sabbe bhasmaṁ karotha ne”. </span><br><p id=ja493:21.1><span class=root>“Tasmā hi paṇḍito poso, </span><br><p id=ja493:21.2><span class=root>sampassaṁ atthamattano; </span><br><p id=ja493:21.3><span class=root>Lobhassa na vasaṁ gacche, </span><br><p id=ja493:21.4><span class=root>haneyyārisakaṁ manaṁ. </span><br><p id=ja493:22.1><span class=root>Evamādīnavaṁ ñatvā, </span><br><p id=ja493:22.2><span class=root>taṇhā dukkhassa sambhavaṁ; </span><br><p id=ja493:22.3><span class=root>Vītataṇho anādāno, </span><br><p id=ja493:22.4><span class=root>sato bhikkhu paribbaje”ti. </span><br><p id=ja493:23.1><span class=root>Mahāvāṇijajātakaṁ dasamaṁ. </span><br></main><footer class="container footer"><small><a href=/about/>Contact info</a></small></footer>