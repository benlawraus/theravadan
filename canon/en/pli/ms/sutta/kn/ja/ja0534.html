<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0533.html>Previous</a><a href=/canon/en/pli/ms/sutta/kn/ja/ja0535.html>Next</a></div><p><div class=verse-container id=ja534:0.1><span>Jātaka </span></div><p><div class=verse-container id=ja534:0.2><span>Asītinipāta </span></div><p><div class=verse-container id=ja534:0.3><span>Cūḷahaṁsavagga </span></div><p><div class=verse-container id=ja534:0.4><span class=big-bold>2. Mahāhaṁsajātaka </span></div><p><div class=verse-container id=ja534:1.1><span>“Ete haṁsā pakkamanti, </span></div><p><div class=verse-container id=ja534:1.2><span>vakkaṅgā bhayameritā; </span></div><p><div class=verse-container id=ja534:1.3><span>Harittaca hemavaṇṇa, </span></div><p><div class=verse-container id=ja534:1.4><span>kāmaṁ sumukha pakkama. </span></div><p><div class=verse-container id=ja534:2.1><span>Ohāya maṁ ñātigaṇā, </span></div><p><div class=verse-container id=ja534:2.2><span>ekaṁ pāsavasaṁ gataṁ; </span></div><p><div class=verse-container id=ja534:2.3><span>Anapekkhamānā gacchanti, </span></div><p><div class=verse-container id=ja534:2.4><span>kiṁ eko avahīyasi. </span></div><p><div class=verse-container id=ja534:3.1><span>Pateva patataṁ seṭṭha, </span></div><p><div class=verse-container id=ja534:3.2><span>natthi baddhe sahāyatā; </span></div><p><div class=verse-container id=ja534:3.3><span>Mā anīghāya hāpesi, </span></div><p><div class=verse-container id=ja534:3.4><span>kāmaṁ sumukha pakkama”. </span></div><p><div class=verse-container id=ja534:4.1><span>“Nāhaṁ dukkhaparetopi, </span></div><p><div class=verse-container id=ja534:4.2><span>dhataraṭṭha tuvaṁ jahe; </span></div><p><div class=verse-container id=ja534:4.3><span>Jīvitaṁ maraṇaṁ vā me, </span></div><p><div class=verse-container id=ja534:4.4><span>tayā saddhiṁ bhavissati. </span></div><p><div class=verse-container id=ja534:5.1><span>Nāhaṁ dukkhaparetopi, </span></div><p><div class=verse-container id=ja534:5.2><span>dhataraṭṭha tuvaṁ jahe; </span></div><p><div class=verse-container id=ja534:5.3><span>Na maṁ anariyasaṁyutte, </span></div><p><div class=verse-container id=ja534:5.4><span>kamme yojetumarahasi. </span></div><p><div class=verse-container id=ja534:6.1><span>Sakumāro sakhā tyasmi, </span></div><p><div class=verse-container id=ja534:6.2><span>sacitte casmi te ṭhito; </span></div><p><div class=verse-container id=ja534:6.3><span>Ñāto senāpati tyāhaṁ, </span></div><p><div class=verse-container id=ja534:6.4><span>haṁsānaṁ pavaruttama. </span></div><p><div class=verse-container id=ja534:7.1><span>Kathaṁ ahaṁ vikatthissaṁ, </span></div><p><div class=verse-container id=ja534:7.2><span>ñātimajjhe ito gato; </span></div><p><div class=verse-container id=ja534:7.3><span>Taṁ hitvā patataṁ seṭṭha, </span></div><p><div class=verse-container id=ja534:7.4><span>kiṁ te vakkhāmito gato; </span></div><p><div class=verse-container id=ja534:7.5><span>Idha pāṇaṁ cajissāmi, </span></div><p><div class=verse-container id=ja534:7.6><span>nānariyaṁ kattumussahe”. </span></div><p><div class=verse-container id=ja534:8.1><span>“Eso hi dhammo sumukha, </span></div><p><div class=verse-container id=ja534:8.2><span>yaṁ tvaṁ ariyapathe ṭhito; </span></div><p><div class=verse-container id=ja534:8.3><span>Yo bhattāraṁ sakhāraṁ maṁ, </span></div><p><div class=verse-container id=ja534:8.4><span>na pariccattumussahe. </span></div><p><div class=verse-container id=ja534:9.1><span>Tañhi me pekkhamānassa, </span></div><p><div class=verse-container id=ja534:9.2><span>bhayaṁ na tveva jāyati; </span></div><p><div class=verse-container id=ja534:9.3><span>Adhigacchasi tvaṁ mayhaṁ, </span></div><p><div class=verse-container id=ja534:9.4><span>evaṁ bhūtassa jīvitaṁ”. </span></div><p><div class=verse-container id=ja534:10.1><span>Iccevaṁ mantayantānaṁ, </span></div><p><div class=verse-container id=ja534:10.2><span>Ariyānaṁ ariyavuttinaṁ; </span></div><p><div class=verse-container id=ja534:10.3><span>Daṇḍamādāya nesādo, </span></div><p><div class=verse-container id=ja534:10.4><span>Āpatī turito bhusaṁ. </span></div><p><div class=verse-container id=ja534:11.1><span>Tamāpatantaṁ disvāna, </span></div><p><div class=verse-container id=ja534:11.2><span>Sumukho atibrūhayi; </span></div><p><div class=verse-container id=ja534:11.3><span>Aṭṭhāsi purato rañño, </span></div><p><div class=verse-container id=ja534:11.4><span>Haṁso vissāsayaṁ byathaṁ. </span></div><p><div class=verse-container id=ja534:12.1><span>“Mā bhāyi patataṁ seṭṭha, </span></div><p><div class=verse-container id=ja534:12.2><span>na hi bhāyanti tādisā; </span></div><p><div class=verse-container id=ja534:12.3><span>Ahaṁ yogaṁ payuñjissaṁ, </span></div><p><div class=verse-container id=ja534:12.4><span>yuttaṁ dhammūpasaṁhitaṁ; </span></div><p><div class=verse-container id=ja534:12.5><span>Tena pariyāpadānena, </span></div><p><div class=verse-container id=ja534:12.6><span>khippaṁ pāsā pamokkhasi”. </span></div><p><div class=verse-container id=ja534:13.1><span>Tassa taṁ vacanaṁ sutvā, </span></div><p><div class=verse-container id=ja534:13.2><span>sumukhassa subhāsitaṁ; </span></div><p><div class=verse-container id=ja534:13.3><span>Pahaṭṭhalomo nesādo, </span></div><p><div class=verse-container id=ja534:13.4><span>añjalissa paṇāmayi. </span></div><p><div class=verse-container id=ja534:14.1><span>“Na me sutaṁ vā diṭṭhaṁ vā, </span></div><p><div class=verse-container id=ja534:14.2><span>bhāsanto mānusiṁ dijo; </span></div><p><div class=verse-container id=ja534:14.3><span>Ariyaṁ bruvāno vakkaṅgo, </span></div><p><div class=verse-container id=ja534:14.4><span>cajanto mānusiṁ giraṁ. </span></div><p><div class=verse-container id=ja534:15.1><span>Kiṁ nu tāyaṁ dijo hoti, </span></div><p><div class=verse-container id=ja534:15.2><span>mutto baddhaṁ upāsasi; </span></div><p><div class=verse-container id=ja534:15.3><span>Ohāya sakuṇā yanti, </span></div><p><div class=verse-container id=ja534:15.4><span>kiṁ eko avahīyasi”. </span></div><p><div class=verse-container id=ja534:16.1><span>“Rājā me so dijāmitta, </span></div><p><div class=verse-container id=ja534:16.2><span>senāpaccassa kārayiṁ; </span></div><p><div class=verse-container id=ja534:16.3><span>Tamāpade pariccattuṁ, </span></div><p><div class=verse-container id=ja534:16.4><span>nussahe vihagādhipaṁ. </span></div><p><div class=verse-container id=ja534:17.1><span>Mahāgaṇāya bhattā me, </span></div><p><div class=verse-container id=ja534:17.2><span>mā eko byasanaṁ agā; </span></div><p><div class=verse-container id=ja534:17.3><span>Tathā taṁ samma nesāda, </span></div><p><div class=verse-container id=ja534:17.4><span>bhattāyaṁ abhito rame”. </span></div><p><div class=verse-container id=ja534:18.1><span>“Ariyavattasi vakkaṅga, </span></div><p><div class=verse-container id=ja534:18.2><span>yo piṇḍamapacāyasi; </span></div><p><div class=verse-container id=ja534:18.3><span>Cajāmi te taṁ bhattāraṁ, </span></div><p><div class=verse-container id=ja534:18.4><span>gacchathūbho yathāsukhaṁ”. </span></div><p><div class=verse-container id=ja534:19.1><span>“Sace attappayogena, </span></div><p><div class=verse-container id=ja534:19.2><span>ohito haṁsapakkhinaṁ; </span></div><p><div class=verse-container id=ja534:19.3><span>Paṭigaṇhāma te samma, </span></div><p><div class=verse-container id=ja534:19.4><span>etaṁ abhayadakkhiṇaṁ. </span></div><p><div class=verse-container id=ja534:20.1><span>No ce attappayogena, </span></div><p><div class=verse-container id=ja534:20.2><span>ohito haṁsapakkhinaṁ; </span></div><p><div class=verse-container id=ja534:20.3><span>Anissaro muñcamamhe, </span></div><p><div class=verse-container id=ja534:20.4><span>theyyaṁ kayirāsi luddaka”. </span></div><p><div class=verse-container id=ja534:21.1><span>“Yassa tvaṁ bhatako rañño, </span></div><p><div class=verse-container id=ja534:21.2><span>kāmaṁ tasseva pāpaya; </span></div><p><div class=verse-container id=ja534:21.3><span>Tattha saṁyamano rājā, </span></div><p><div class=verse-container id=ja534:21.4><span>yathābhiññaṁ karissati”. </span></div><p><div class=verse-container id=ja534:22.1><span>Iccevaṁ vutto nesādo, </span></div><p><div class=verse-container id=ja534:22.2><span>hemavaṇṇe harittace; </span></div><p><div class=verse-container id=ja534:22.3><span>Ubho hatthehi saṅgayha, </span></div><p><div class=verse-container id=ja534:22.4><span>pañjare ajjhavodahi. </span></div><p><div class=verse-container id=ja534:23.1><span>Te pañjaragate pakkhī, </span></div><p><div class=verse-container id=ja534:23.2><span>ubho bhassaravaṇṇine; </span></div><p><div class=verse-container id=ja534:23.3><span>Sumukhaṁ dhataraṭṭhañca, </span></div><p><div class=verse-container id=ja534:23.4><span>luddo ādāya pakkami. </span></div><p><div class=verse-container id=ja534:24.1><span>Harīyamāno dhataraṭṭho, </span></div><p><div class=verse-container id=ja534:24.2><span>sumukhaṁ etadabravi; </span></div><p><div class=verse-container id=ja534:24.3><span>“Bāḷhaṁ bhāyāmi sumukha, </span></div><p><div class=verse-container id=ja534:24.4><span>sāmāya lakkhaṇūruyā; </span></div><p><div class=verse-container id=ja534:24.5><span>Asmākaṁ vadhamaññāya, </span></div><p><div class=verse-container id=ja534:24.6><span>athattānaṁ vadhissati. </span></div><p><div class=verse-container id=ja534:25.1><span>Pākahaṁsā ca sumukha, </span></div><p><div class=verse-container id=ja534:25.2><span>suhemā hemasuttacā; </span></div><p><div class=verse-container id=ja534:25.3><span>Koñcī samuddatīreva, </span></div><p><div class=verse-container id=ja534:25.4><span>kapaṇā nūna rucchati”. </span></div><p><div class=verse-container id=ja534:26.1><span>“Evaṁ mahanto lokassa, </span></div><p><div class=verse-container id=ja534:26.2><span>appameyyo mahāgaṇī; </span></div><p><div class=verse-container id=ja534:26.3><span>Ekitthimanusoceyya, </span></div><p><div class=verse-container id=ja534:26.4><span>nayidaṁ paññavatāmiva. </span></div><p><div class=verse-container id=ja534:27.1><span>Vātova gandhamādeti, </span></div><p><div class=verse-container id=ja534:27.2><span>ubhayaṁ chekapāpakaṁ; </span></div><p><div class=verse-container id=ja534:27.3><span>Bālo āmakapakkaṁva, </span></div><p><div class=verse-container id=ja534:27.4><span>lolo andhova āmisaṁ. </span></div><p><div class=verse-container id=ja534:28.1><span>Avinicchayaññu atthesu, </span></div><p><div class=verse-container id=ja534:28.2><span>mandova paṭibhāsi maṁ; </span></div><p><div class=verse-container id=ja534:28.3><span>Kiccākiccaṁ na jānāsi, </span></div><p><div class=verse-container id=ja534:28.4><span>sampatto kālapariyāyaṁ. </span></div><p><div class=verse-container id=ja534:29.1><span>Aḍḍhummatto udīresi, </span></div><p><div class=verse-container id=ja534:29.2><span>yo seyyā maññasitthiyo; </span></div><p><div class=verse-container id=ja534:29.3><span>Bahusādhāraṇā hetā, </span></div><p><div class=verse-container id=ja534:29.4><span>soṇḍānaṁva surāgharaṁ. </span></div><p><div class=verse-container id=ja534:30.1><span>Māyā cesā marīcī ca, </span></div><p><div class=verse-container id=ja534:30.2><span>soko rogo cupaddavo; </span></div><p><div class=verse-container id=ja534:30.3><span>Kharā ca bandhanā cetā, </span></div><p><div class=verse-container id=ja534:30.4><span>maccupāsā guhāsayā; </span></div><p><div class=verse-container id=ja534:30.5><span>Tāsu yo vissase poso, </span></div><p><div class=verse-container id=ja534:30.6><span>so naresu narādhamo”. </span></div><p><div class=verse-container id=ja534:31.1><span>“Yaṁ vuddhehi upaññātaṁ, </span></div><p><div class=verse-container id=ja534:31.2><span>ko taṁ ninditumarahati; </span></div><p><div class=verse-container id=ja534:31.3><span>Mahābhūtitthiyo nāma, </span></div><p><div class=verse-container id=ja534:31.4><span>lokasmiṁ udapajjisuṁ. </span></div><p><div class=verse-container id=ja534:32.1><span>Khiḍḍā paṇihitā tyāsu, </span></div><p><div class=verse-container id=ja534:32.2><span>rati tyāsu patiṭṭhitā; </span></div><p><div class=verse-container id=ja534:32.3><span>Bījāni tyāsu rūhanti, </span></div><p><div class=verse-container id=ja534:32.4><span>yadidaṁ sattā pajāyare; </span></div><p><div class=verse-container id=ja534:32.5><span>Tāsu ko nibbide poso, </span></div><p><div class=verse-container id=ja534:32.6><span>pāṇamāsajja pāṇibhi. </span></div><p><div class=verse-container id=ja534:33.1><span>Tvameva nañño sumukha, </span></div><p><div class=verse-container id=ja534:33.2><span>thīnaṁ atthesu yuñjasi; </span></div><p><div class=verse-container id=ja534:33.3><span>Tassa tyajja bhaye jāte, </span></div><p><div class=verse-container id=ja534:33.4><span>bhītena jāyate mati. </span></div><p><div class=verse-container id=ja534:34.1><span>Sabbo hi saṁsayaṁ patto, </span></div><p><div class=verse-container id=ja534:34.2><span>bhayaṁ bhīru titikkhati; </span></div><p><div class=verse-container id=ja534:34.3><span>Paṇḍitā ca mahantāno, </span></div><p><div class=verse-container id=ja534:34.4><span>atthe yuñjanti duyyuje. </span></div><p><div class=verse-container id=ja534:35.1><span>Etadatthāya rājāno, </span></div><p><div class=verse-container id=ja534:35.2><span>sūramicchanti mantinaṁ; </span></div><p><div class=verse-container id=ja534:35.3><span>Paṭibāhati yaṁ sūro, </span></div><p><div class=verse-container id=ja534:35.4><span>āpadaṁ attapariyāyaṁ. </span></div><p><div class=verse-container id=ja534:36.1><span>Mā no ajja vikantiṁsu, </span></div><p><div class=verse-container id=ja534:36.2><span>rañño sūdā mahānase; </span></div><p><div class=verse-container id=ja534:36.3><span>Tathā hi vaṇṇo pattānaṁ, </span></div><p><div class=verse-container id=ja534:36.4><span>phalaṁ veḷuṁva taṁ vadhi. </span></div><p><div class=verse-container id=ja534:37.1><span>Muttopi na icchi uḍḍetuṁ, </span></div><p><div class=verse-container id=ja534:37.2><span>Sayaṁ bandhaṁ upāgami; </span></div><p><div class=verse-container id=ja534:37.3><span>Sopajja saṁsayaṁ patto, </span></div><p><div class=verse-container id=ja534:37.4><span>Atthaṁ gaṇhāhi mā mukhaṁ. </span></div><p><div class=verse-container id=ja534:38.1><span>So taṁ yogaṁ payuñjassu, </span></div><p><div class=verse-container id=ja534:38.2><span>yuttaṁ dhammūpasaṁhitaṁ; </span></div><p><div class=verse-container id=ja534:38.3><span>Tava pariyāpadānena, </span></div><p><div class=verse-container id=ja534:38.4><span>mama pāṇesanaṁ cara”. </span></div><p><div class=verse-container id=ja534:39.1><span>“Mā bhāyi patataṁ seṭṭha, </span></div><p><div class=verse-container id=ja534:39.2><span>na hi bhāyanti tādisā; </span></div><p><div class=verse-container id=ja534:39.3><span>Ahaṁ yogaṁ payuñjissaṁ, </span></div><p><div class=verse-container id=ja534:39.4><span>yuttaṁ dhammūpasaṁhitaṁ; </span></div><p><div class=verse-container id=ja534:39.5><span>Mama pariyāpadānena, </span></div><p><div class=verse-container id=ja534:39.6><span>khippaṁ pāsā pamokkhasi”. </span></div><p><div class=verse-container id=ja534:40.1><span>So luddo haṁsakājena, </span></div><p><div class=verse-container id=ja534:40.2><span>rājadvāraṁ upāgami; </span></div><p><div class=verse-container id=ja534:40.3><span>“Paṭivedetha maṁ rañño, </span></div><p><div class=verse-container id=ja534:40.4><span>dhataraṭṭhāyamāgato”. </span></div><p><div class=verse-container id=ja534:41.1><span>Te disvā puññasaṅkāse, </span></div><p><div class=verse-container id=ja534:41.2><span>ubho lakkhaṇasammate; </span></div><p><div class=verse-container id=ja534:41.3><span>Khalu saṁyamano rājā, </span></div><p><div class=verse-container id=ja534:41.4><span>amacce ajjhabhāsatha. </span></div><p><div class=verse-container id=ja534:42.1><span>“Detha luddassa vatthāni, </span></div><p><div class=verse-container id=ja534:42.2><span>annaṁ pānañca bhojanaṁ; </span></div><p><div class=verse-container id=ja534:42.3><span>Kāmaṅkaro hiraññassa, </span></div><p><div class=verse-container id=ja534:42.4><span>yāvanto esa icchati”. </span></div><p><div class=verse-container id=ja534:43.1><span>Disvā luddaṁ pasannattaṁ, </span></div><p><div class=verse-container id=ja534:43.2><span>Kāsirājā tadabravi; </span></div><p><div class=verse-container id=ja534:43.3><span>“Yadyāyaṁ samma khemaka, </span></div><p><div class=verse-container id=ja534:43.4><span>Puṇṇā haṁsehi tiṭṭhati. </span></div><p><div class=verse-container id=ja534:44.1><span>Kathaṁ rucimajjhagataṁ, </span></div><p><div class=verse-container id=ja534:44.2><span>pāsahattho upāgami; </span></div><p><div class=verse-container id=ja534:44.3><span>Okiṇṇaṁ ñātisaṅghehi, </span></div><p><div class=verse-container id=ja534:44.4><span>nimmajjhimaṁ kathaṁ gahi”. </span></div><p><div class=verse-container id=ja534:45.1><span>“Ajja me sattamā ratti, </span></div><p><div class=verse-container id=ja534:45.2><span>adanāni upāsato; </span></div><p><div class=verse-container id=ja534:45.3><span>Padametassa anvesaṁ, </span></div><p><div class=verse-container id=ja534:45.4><span>appamatto ghaṭassito. </span></div><p><div class=verse-container id=ja534:46.1><span>Athassa padamaddakkhiṁ, </span></div><p><div class=verse-container id=ja534:46.2><span>carato adanesanaṁ; </span></div><p><div class=verse-container id=ja534:46.3><span>Tatthāhaṁ odahiṁ pāsaṁ, </span></div><p><div class=verse-container id=ja534:46.4><span>evaṁ taṁ dijamaggahiṁ”. </span></div><p><div class=verse-container id=ja534:47.1><span>“Ludda dve ime sakuṇā, </span></div><p><div class=verse-container id=ja534:47.2><span>atha ekoti bhāsasi; </span></div><p><div class=verse-container id=ja534:47.3><span>Cittaṁ nu te vipariyattaṁ, </span></div><p><div class=verse-container id=ja534:47.4><span>adu kiṁ nu jigīsasi”. </span></div><p><div class=verse-container id=ja534:48.1><span>“Yassa lohitakā tālā, </span></div><p><div class=verse-container id=ja534:48.2><span>tapanīyanibhā subhā; </span></div><p><div class=verse-container id=ja534:48.3><span>Uraṁ saṁhacca tiṭṭhanti, </span></div><p><div class=verse-container id=ja534:48.4><span>so me bandhaṁ upāgami. </span></div><p><div class=verse-container id=ja534:49.1><span>Athāyaṁ bhassaro pakkhī, </span></div><p><div class=verse-container id=ja534:49.2><span>abaddho baddhamāturaṁ; </span></div><p><div class=verse-container id=ja534:49.3><span>Ariyaṁ bruvāno aṭṭhāsi, </span></div><p><div class=verse-container id=ja534:49.4><span>cajanto mānusiṁ giraṁ”. </span></div><p><div class=verse-container id=ja534:50.1><span>“Atha kiṁ dāni sumukha, </span></div><p><div class=verse-container id=ja534:50.2><span>Hanuṁ saṁhacca tiṭṭhasi; </span></div><p><div class=verse-container id=ja534:50.3><span>Adu me parisaṁ patto, </span></div><p><div class=verse-container id=ja534:50.4><span>Bhayā bhīto na bhāsasi”. </span></div><p><div class=verse-container id=ja534:51.1><span>“Nāhaṁ kāsipati bhīto, </span></div><p><div class=verse-container id=ja534:51.2><span>ogayha parisaṁ tava; </span></div><p><div class=verse-container id=ja534:51.3><span>Nāhaṁ bhayā na bhāsissaṁ, </span></div><p><div class=verse-container id=ja534:51.4><span>vākyaṁ atthamhi tādise”. </span></div><p><div class=verse-container id=ja534:52.1><span>“Na te abhisaraṁ passe, </span></div><p><div class=verse-container id=ja534:52.2><span>na rathe napi pattike; </span></div><p><div class=verse-container id=ja534:52.3><span>Nāssa cammaṁ va kīṭaṁ vā, </span></div><p><div class=verse-container id=ja534:52.4><span>vammite ca dhanuggahe. </span></div><p><div class=verse-container id=ja534:53.1><span>Na hiraññaṁ suvaṇṇaṁ vā, </span></div><p><div class=verse-container id=ja534:53.2><span>nagaraṁ vā sumāpitaṁ; </span></div><p><div class=verse-container id=ja534:53.3><span>Okiṇṇaparikhaṁ duggaṁ, </span></div><p><div class=verse-container id=ja534:53.4><span>daḷhamaṭṭālakoṭṭhakaṁ; </span></div><p><div class=verse-container id=ja534:53.5><span>Yattha paviṭṭho sumukha, </span></div><p><div class=verse-container id=ja534:53.6><span>bhāyitabbaṁ na bhāyasi”. </span></div><p><div class=verse-container id=ja534:54.1><span>“Na me abhisarenattho, </span></div><p><div class=verse-container id=ja534:54.2><span>nagarena dhanena vā; </span></div><p><div class=verse-container id=ja534:54.3><span>Apathena pathaṁ yāma, </span></div><p><div class=verse-container id=ja534:54.4><span>antalikkhecarā mayaṁ. </span></div><p><div class=verse-container id=ja534:55.1><span>Sutā ca paṇḍitā tyamhā, </span></div><p><div class=verse-container id=ja534:55.2><span>nipuṇā atthacintakā; </span></div><p><div class=verse-container id=ja534:55.3><span>Bhāsematthavatiṁ vācaṁ, </span></div><p><div class=verse-container id=ja534:55.4><span>sacce cassa patiṭṭhito. </span></div><p><div class=verse-container id=ja534:56.1><span>Kiñca tuyhaṁ asaccassa, </span></div><p><div class=verse-container id=ja534:56.2><span>anariyassa karissati; </span></div><p><div class=verse-container id=ja534:56.3><span>Musāvādissa luddassa, </span></div><p><div class=verse-container id=ja534:56.4><span>bhaṇitampi subhāsitaṁ. </span></div><p><div class=verse-container id=ja534:57.1><span>Taṁ brāhmaṇānaṁ vacanā, </span></div><p><div class=verse-container id=ja534:57.2><span>imaṁ khemamakārayi; </span></div><p><div class=verse-container id=ja534:57.3><span>Abhayañca tayā ghuṭṭhaṁ, </span></div><p><div class=verse-container id=ja534:57.4><span>imāyo dasadhā disā. </span></div><p><div class=verse-container id=ja534:58.1><span>Ogayha te pokkharaṇiṁ, </span></div><p><div class=verse-container id=ja534:58.2><span>vippasannodakaṁ suciṁ; </span></div><p><div class=verse-container id=ja534:58.3><span>Pahūtaṁ cādanaṁ tattha, </span></div><p><div class=verse-container id=ja534:58.4><span>ahiṁsā cettha pakkhinaṁ. </span></div><p><div class=verse-container id=ja534:59.1><span>Idaṁ sutvāna nigghosaṁ, </span></div><p><div class=verse-container id=ja534:59.2><span>āgatamha tavantike; </span></div><p><div class=verse-container id=ja534:59.3><span>Te te bandhasma pāsena, </span></div><p><div class=verse-container id=ja534:59.4><span>etaṁ te bhāsitaṁ musā. </span></div><p><div class=verse-container id=ja534:60.1><span>Musāvādaṁ purakkhatvā, </span></div><p><div class=verse-container id=ja534:60.2><span>icchālobhañca pāpakaṁ; </span></div><p><div class=verse-container id=ja534:60.3><span>Ubho sandhimatikkamma, </span></div><p><div class=verse-container id=ja534:60.4><span>asātaṁ upapajjati”. </span></div><p><div class=verse-container id=ja534:61.1><span>“Nāparajjhāma sumukha, </span></div><p><div class=verse-container id=ja534:61.2><span>napi lobhāva maggahiṁ; </span></div><p><div class=verse-container id=ja534:61.3><span>Sutā ca paṇḍitātyattha- </span></div><p><div class=verse-container id=ja534:61.4><span>nipuṇā atthacintakā. </span></div><p><div class=verse-container id=ja534:62.1><span>Appevatthavatiṁ vācaṁ, </span></div><p><div class=verse-container id=ja534:62.2><span>byāhareyyuṁ idhāgatā; </span></div><p><div class=verse-container id=ja534:62.3><span>Tathā taṁ samma nesādo, </span></div><p><div class=verse-container id=ja534:62.4><span>vutto sumukha maggahi”. </span></div><p><div class=verse-container id=ja534:63.1><span>“Neva bhītā kāsipati, </span></div><p><div class=verse-container id=ja534:63.2><span>upanītasmi jīvite; </span></div><p><div class=verse-container id=ja534:63.3><span>Bhāsematthavatiṁ vācaṁ, </span></div><p><div class=verse-container id=ja534:63.4><span>sampattā kālapariyāyaṁ. </span></div><p><div class=verse-container id=ja534:64.1><span>Yo migena migaṁ hanti, </span></div><p><div class=verse-container id=ja534:64.2><span>pakkhiṁ vā pana pakkhinā; </span></div><p><div class=verse-container id=ja534:64.3><span>Sutena vā sutaṁ kiṇyā, </span></div><p><div class=verse-container id=ja534:64.4><span>kiṁ anariyataraṁ tato. </span></div><p><div class=verse-container id=ja534:65.1><span>Yo cāriyarudaṁ bhāse, </span></div><p><div class=verse-container id=ja534:65.2><span>anariyadhammavassito; </span></div><p><div class=verse-container id=ja534:65.3><span>Ubho so dhaṁsate lokā, </span></div><p><div class=verse-container id=ja534:65.4><span>idha ceva parattha ca. </span></div><p><div class=verse-container id=ja534:66.1><span>Na majjetha yasaṁ patto, </span></div><p><div class=verse-container id=ja534:66.2><span>na byādhe pattasaṁsayaṁ; </span></div><p><div class=verse-container id=ja534:66.3><span>Vāyametheva kiccesu, </span></div><p><div class=verse-container id=ja534:66.4><span>saṁvare vivarāni ca. </span></div><p><div class=verse-container id=ja534:67.1><span>Ye vuddhā abbhatikkantā, </span></div><p><div class=verse-container id=ja534:67.2><span>sampattā kālapariyāyaṁ; </span></div><p><div class=verse-container id=ja534:67.3><span>Idha dhammaṁ caritvāna, </span></div><p><div class=verse-container id=ja534:67.4><span>evaṁte tidivaṁ gatā. </span></div><p><div class=verse-container id=ja534:68.1><span>Idaṁ sutvā kāsipati, </span></div><p><div class=verse-container id=ja534:68.2><span>dhammamattani pālaya; </span></div><p><div class=verse-container id=ja534:68.3><span>Dhataraṭṭhañca muñcāhi, </span></div><p><div class=verse-container id=ja534:68.4><span>haṁsānaṁ pavaruttamaṁ”. </span></div><p><div class=verse-container id=ja534:69.1><span>“Āharantudakaṁ pajjaṁ, </span></div><p><div class=verse-container id=ja534:69.2><span>āsanañca mahārahaṁ; </span></div><p><div class=verse-container id=ja534:69.3><span>Pañjarato pamokkhāmi, </span></div><p><div class=verse-container id=ja534:69.4><span>dhataraṭṭhaṁ yasassinaṁ. </span></div><p><div class=verse-container id=ja534:70.1><span>Tañca senāpatiṁ dhīraṁ, </span></div><p><div class=verse-container id=ja534:70.2><span>nipuṇaṁ atthacintakaṁ; </span></div><p><div class=verse-container id=ja534:70.3><span>Yo sukhe sukhito rañño, </span></div><p><div class=verse-container id=ja534:70.4><span>dukkhite hoti dukkhito. </span></div><p><div class=verse-container id=ja534:71.1><span>Ediso kho arahati, </span></div><p><div class=verse-container id=ja534:71.2><span>piṇḍamasnātu bhattuno; </span></div><p><div class=verse-container id=ja534:71.3><span>Yathāyaṁ sumukho rañño, </span></div><p><div class=verse-container id=ja534:71.4><span>pāṇasādhāraṇo sakhā”. </span></div><p><div class=verse-container id=ja534:72.1><span>Pīṭhañca sabbasovaṇṇaṁ, </span></div><p><div class=verse-container id=ja534:72.2><span>Aṭṭhapādaṁ manoramaṁ; </span></div><p><div class=verse-container id=ja534:72.3><span>Maṭṭhaṁ kāsikamatthannaṁ, </span></div><p><div class=verse-container id=ja534:72.4><span>Dhataraṭṭho upāvisi. </span></div><p><div class=verse-container id=ja534:73.1><span>Kocchañca sabbasovaṇṇaṁ, </span></div><p><div class=verse-container id=ja534:73.2><span>veyyagghaparisibbitaṁ; </span></div><p><div class=verse-container id=ja534:73.3><span>Sumukho ajjhupāvekkhi, </span></div><p><div class=verse-container id=ja534:73.4><span>dhataraṭṭhassanantarā. </span></div><p><div class=verse-container id=ja534:74.1><span>Tesaṁ kañcanapattehi, </span></div><p><div class=verse-container id=ja534:74.2><span>puthū ādāya kāsiyo; </span></div><p><div class=verse-container id=ja534:74.3><span>Haṁsānaṁ abhihāresuṁ, </span></div><p><div class=verse-container id=ja534:74.4><span>aggarañño pavāsitaṁ. </span></div><p><div class=verse-container id=ja534:75.1><span>Disvā abhihaṭaṁ aggaṁ, </span></div><p><div class=verse-container id=ja534:75.2><span>kāsirājena pesitaṁ; </span></div><p><div class=verse-container id=ja534:75.3><span>Kusalo khattadhammānaṁ, </span></div><p><div class=verse-container id=ja534:75.4><span>tato pucchi anantarā. </span></div><p><div class=verse-container id=ja534:76.1><span>“Kaccinnu bhoto kusalaṁ, </span></div><p><div class=verse-container id=ja534:76.2><span>kacci bhoto anāmayaṁ; </span></div><p><div class=verse-container id=ja534:76.3><span>Kacci raṭṭhamidaṁ phītaṁ, </span></div><p><div class=verse-container id=ja534:76.4><span>dhammena manusāsasi”. </span></div><p><div class=verse-container id=ja534:77.1><span>“Kusalañceva me haṁsa, </span></div><p><div class=verse-container id=ja534:77.2><span>atho haṁsa anāmayaṁ; </span></div><p><div class=verse-container id=ja534:77.3><span>Atho raṭṭhamidaṁ phītaṁ, </span></div><p><div class=verse-container id=ja534:77.4><span>dhammenaṁ manusāsahaṁ”. </span></div><p><div class=verse-container id=ja534:78.1><span>“Kacci bhoto amaccesu, </span></div><p><div class=verse-container id=ja534:78.2><span>doso koci na vijjati; </span></div><p><div class=verse-container id=ja534:78.3><span>Kacci ca te tavatthesu, </span></div><p><div class=verse-container id=ja534:78.4><span>nāvakaṅkhanti jīvitaṁ”. </span></div><p><div class=verse-container id=ja534:79.1><span>“Athopi me amaccesu, </span></div><p><div class=verse-container id=ja534:79.2><span>doso koci na vijjati; </span></div><p><div class=verse-container id=ja534:79.3><span>Athopi te mamatthesu, </span></div><p><div class=verse-container id=ja534:79.4><span>nāvakaṅkhanti jīvitaṁ”. </span></div><p><div class=verse-container id=ja534:80.1><span>“Kacci te sādisī bhariyā, </span></div><p><div class=verse-container id=ja534:80.2><span>assavā piyabhāṇinī; </span></div><p><div class=verse-container id=ja534:80.3><span>Puttarūpayasūpetā, </span></div><p><div class=verse-container id=ja534:80.4><span>tava chandavasānugā”. </span></div><p><div class=verse-container id=ja534:81.1><span>“Atho me sādisī bhariyā, </span></div><p><div class=verse-container id=ja534:81.2><span>assavā piyabhāṇinī; </span></div><p><div class=verse-container id=ja534:81.3><span>Puttarūpayasūpetā, </span></div><p><div class=verse-container id=ja534:81.4><span>mama chandavasānugā”. </span></div><p><div class=verse-container id=ja534:82.1><span>“Kacci raṭṭhaṁ anuppīḷaṁ, </span></div><p><div class=verse-container id=ja534:82.2><span>akutociupaddavaṁ; </span></div><p><div class=verse-container id=ja534:82.3><span>Asāhasena dhammena, </span></div><p><div class=verse-container id=ja534:82.4><span>samena manusāsasi”. </span></div><p><div class=verse-container id=ja534:83.1><span>“Atho raṭṭhaṁ anuppīḷaṁ, </span></div><p><div class=verse-container id=ja534:83.2><span>akutociupaddavaṁ; </span></div><p><div class=verse-container id=ja534:83.3><span>Asāhasena dhammena, </span></div><p><div class=verse-container id=ja534:83.4><span>samena manusāsahaṁ”. </span></div><p><div class=verse-container id=ja534:84.1><span>“Kacci santo apacitā, </span></div><p><div class=verse-container id=ja534:84.2><span>Asanto parivajjitā; </span></div><p><div class=verse-container id=ja534:84.3><span>No ce dhammaṁ niraṅkatvā, </span></div><p><div class=verse-container id=ja534:84.4><span>Adhammamanuvattasi”. </span></div><p><div class=verse-container id=ja534:85.1><span>“Santo ca me apacitā, </span></div><p><div class=verse-container id=ja534:85.2><span>asanto parivajjitā; </span></div><p><div class=verse-container id=ja534:85.3><span>Dhammamevānuvattāmi, </span></div><p><div class=verse-container id=ja534:85.4><span>adhammo me niraṅkato”. </span></div><p><div class=verse-container id=ja534:86.1><span>“Kacci nānāgataṁ dīghaṁ, </span></div><p><div class=verse-container id=ja534:86.2><span>samavekkhasi khattiya; </span></div><p><div class=verse-container id=ja534:86.3><span>Kacci matto madanīye, </span></div><p><div class=verse-container id=ja534:86.4><span>paralokaṁ na santasi”. </span></div><p><div class=verse-container id=ja534:87.1><span>“Nāhaṁ anāgataṁ dīghaṁ, </span></div><p><div class=verse-container id=ja534:87.2><span>samavekkhāmi pakkhima; </span></div><p><div class=verse-container id=ja534:87.3><span>Ṭhito dasasu dhammesu, </span></div><p><div class=verse-container id=ja534:87.4><span>paralokaṁ na santase. </span></div><p><div class=verse-container id=ja534:88.1><span>Dānaṁ sīlaṁ pariccāgaṁ, </span></div><p><div class=verse-container id=ja534:88.2><span>ajjavaṁ maddavaṁ tapaṁ; </span></div><p><div class=verse-container id=ja534:88.3><span>Akkodhaṁ avihiṁsañca, </span></div><p><div class=verse-container id=ja534:88.4><span>khantiñca avirodhanaṁ. </span></div><p><div class=verse-container id=ja534:89.1><span>Iccete kusale dhamme, </span></div><p><div class=verse-container id=ja534:89.2><span>ṭhite passāmi attani; </span></div><p><div class=verse-container id=ja534:89.3><span>Tato me jāyate pīti, </span></div><p><div class=verse-container id=ja534:89.4><span>somanassañcanappakaṁ. </span></div><p><div class=verse-container id=ja534:90.1><span>Sumukho ca acintetvā, </span></div><p><div class=verse-container id=ja534:90.2><span>visajji pharusaṁ giraṁ; </span></div><p><div class=verse-container id=ja534:90.3><span>Bhāvadosamanaññāya, </span></div><p><div class=verse-container id=ja534:90.4><span>asmākāyaṁ vihaṅgamo. </span></div><p><div class=verse-container id=ja534:91.1><span>So kuddho pharusaṁ vācaṁ, </span></div><p><div class=verse-container id=ja534:91.2><span>nicchāresi ayoniso; </span></div><p><div class=verse-container id=ja534:91.3><span>Yānasmesu na vijjanti, </span></div><p><div class=verse-container id=ja534:91.4><span>nayidaṁ paññavatāmiva”. </span></div><p><div class=verse-container id=ja534:92.1><span>“Atthi me taṁ atisāraṁ, </span></div><p><div class=verse-container id=ja534:92.2><span>vegena manujādhipa; </span></div><p><div class=verse-container id=ja534:92.3><span>Dhataraṭṭhe ca baddhasmiṁ, </span></div><p><div class=verse-container id=ja534:92.4><span>dukkhaṁ me vipulaṁ ahu. </span></div><p><div class=verse-container id=ja534:93.1><span>Tvaṁ no pitāva puttānaṁ, </span></div><p><div class=verse-container id=ja534:93.2><span>bhūtānaṁ dharaṇīriva; </span></div><p><div class=verse-container id=ja534:93.3><span>Asmākaṁ adhipannānaṁ, </span></div><p><div class=verse-container id=ja534:93.4><span>khamassu rājakuñjara”. </span></div><p><div class=verse-container id=ja534:94.1><span>“Etaṁ te anumodāma, </span></div><p><div class=verse-container id=ja534:94.2><span>yaṁ bhāvaṁ na nigūhasi; </span></div><p><div class=verse-container id=ja534:94.3><span>Khilaṁ pabhindasi pakkhi, </span></div><p><div class=verse-container id=ja534:94.4><span>ujukosi vihaṅgama. </span></div><p><div class=verse-container id=ja534:95.1><span>Yaṁ kiñci ratanaṁ atthi, </span></div><p><div class=verse-container id=ja534:95.2><span>kāsirājanivesane; </span></div><p><div class=verse-container id=ja534:95.3><span>Rajataṁ jātarūpañca, </span></div><p><div class=verse-container id=ja534:95.4><span>muttā veḷuriyā bahū. </span></div><p><div class=verse-container id=ja534:96.1><span>Maṇayo saṅkhamuttā ca, </span></div><p><div class=verse-container id=ja534:96.2><span>vatthakaṁ haricandanaṁ; </span></div><p><div class=verse-container id=ja534:96.3><span>Ajinaṁ dantabhaṇḍañca, </span></div><p><div class=verse-container id=ja534:96.4><span>lohaṁ kāḷāyasaṁ bahuṁ; </span></div><p><div class=verse-container id=ja534:96.5><span>Etaṁ dadāmi vo vittaṁ, </span></div><p><div class=verse-container id=ja534:96.6><span>issaraṁ vissajāmi vo”. </span></div><p><div class=verse-container id=ja534:97.1><span>“Addhā apacitā tyamhā, </span></div><p><div class=verse-container id=ja534:97.2><span>sakkatā ca rathesabha; </span></div><p><div class=verse-container id=ja534:97.3><span>Dhammesu vattamānānaṁ, </span></div><p><div class=verse-container id=ja534:97.4><span>tvaṁ no ācariyo bhava. </span></div><p><div class=verse-container id=ja534:98.1><span>Ācariya samanuññātā, </span></div><p><div class=verse-container id=ja534:98.2><span>Tayā anumatā mayaṁ; </span></div><p><div class=verse-container id=ja534:98.3><span>Taṁ padakkhiṇato katvā, </span></div><p><div class=verse-container id=ja534:98.4><span>Ñātiṁ passemurindama”. </span></div><p><div class=verse-container id=ja534:99.1><span>Sabbarattiṁ cintayitvā, </span></div><p><div class=verse-container id=ja534:99.2><span>mantayitvā yathātathaṁ; </span></div><p><div class=verse-container id=ja534:99.3><span>Kāsirājā anuññāsi, </span></div><p><div class=verse-container id=ja534:99.4><span>haṁsānaṁ pavaruttamaṁ. </span></div><p><div class=verse-container id=ja534:100.1><span>Tato ratyā vivasāne, </span></div><p><div class=verse-container id=ja534:100.2><span>sūriyuggamanaṁ pati; </span></div><p><div class=verse-container id=ja534:100.3><span>Pekkhato kāsirājassa, </span></div><p><div class=verse-container id=ja534:100.4><span>bhavanā te vigāhisuṁ. </span></div><p><div class=verse-container id=ja534:101.1><span>Te aroge anuppatte, </span></div><p><div class=verse-container id=ja534:101.2><span>disvāna parame dije; </span></div><p><div class=verse-container id=ja534:101.3><span>Kekāti makaruṁ haṁsā, </span></div><p><div class=verse-container id=ja534:101.4><span>puthusaddo ajāyatha. </span></div><p><div class=verse-container id=ja534:102.1><span>Te patītā pamuttena, </span></div><p><div class=verse-container id=ja534:102.2><span>bhattunā bhattugāravā; </span></div><p><div class=verse-container id=ja534:102.3><span>Samantā parikiriṁsu, </span></div><p><div class=verse-container id=ja534:102.4><span>aṇḍajā laddhapaccayā. </span></div><p><div class=verse-container id=ja534:103.1><span>Evaṁ mittavataṁ atthā, </span></div><p><div class=verse-container id=ja534:103.2><span>sabbe honti padakkhiṇā; </span></div><p><div class=verse-container id=ja534:103.3><span>Haṁsā yathā dhataraṭṭhā, </span></div><p><div class=verse-container id=ja534:103.4><span>ñātisaṅghaṁ upāgamunti. </span></div><p><div class=verse-container id=ja534:104.1><span>Mahāhaṁsajātakaṁ dutiyaṁ. </span></div><div class=flex-between><a href=/canon/en/pli/ms/sutta/kn/ja/ja0533.html>Previous</a><a href=/canon/en/pli/ms/sutta/kn/ja/ja0535.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>