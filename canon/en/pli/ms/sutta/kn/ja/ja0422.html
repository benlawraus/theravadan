<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0421.html>Previous</a><a href=/canon/en/pli/ms/sutta/kn/ja/ja0423.html>Next</a></div><p><div class=verse-container id=ja422:0.1><span>Jātaka </span></div><p><div class=verse-container id=ja422:0.2><span>Aṭṭhakanipāta </span></div><p><div class=verse-container id=ja422:0.3><span>Kaccānivagga </span></div><p><div class=verse-container id=ja422:0.4><span class=big-bold>6. Cetiyajātaka </span></div><p><div class=verse-container id=ja422:1.1><span>“Dhammo have hato hanti, </span></div><p><div class=verse-container id=ja422:1.2><span>Nāhato hanti kiñcanaṁ; </span></div><p><div class=verse-container id=ja422:1.3><span>Tasmā hi dhammaṁ na hane, </span></div><p><div class=verse-container id=ja422:1.4><span>Mā tvaṁ dhammo hato hani. </span></div><p><div class=verse-container id=ja422:2.1><span>Alikaṁ bhāsamānassa, </span></div><p><div class=verse-container id=ja422:2.2><span>apakkamanti devatā; </span></div><p><div class=verse-container id=ja422:2.3><span>Pūtikañca mukhaṁ vāti, </span></div><p><div class=verse-container id=ja422:2.4><span>sakaṭṭhānā ca dhaṁsati; </span></div><p><div class=verse-container id=ja422:2.5><span>Yo jānaṁ pucchito pañhaṁ, </span></div><p><div class=verse-container id=ja422:2.6><span>aññathā naṁ viyākare. </span></div><p><div class=verse-container id=ja422:3.1><span>Sace hi saccaṁ bhaṇasi, </span></div><p><div class=verse-container id=ja422:3.2><span>hohi rāja yathā pure; </span></div><p><div class=verse-container id=ja422:3.3><span>Musā ce bhāsase rāja, </span></div><p><div class=verse-container id=ja422:3.4><span>bhūmiyaṁ tiṭṭha cetiya. </span></div><p><div class=verse-container id=ja422:4.1><span>Akāle vassatī tassa, </span></div><p><div class=verse-container id=ja422:4.2><span>kāle tassa na vassati; </span></div><p><div class=verse-container id=ja422:4.3><span>Yo jānaṁ pucchito pañhaṁ, </span></div><p><div class=verse-container id=ja422:4.4><span>aññathā naṁ viyākare. </span></div><p><div class=verse-container id=ja422:5.1><span>Sace hi saccaṁ bhaṇasi, </span></div><p><div class=verse-container id=ja422:5.2><span>hohi rāja yathā pure; </span></div><p><div class=verse-container id=ja422:5.3><span>Musā ce bhāsase rāja, </span></div><p><div class=verse-container id=ja422:5.4><span>bhūmiṁ pavisa cetiya. </span></div><p><div class=verse-container id=ja422:6.1><span>Jivhā tassa dvidhā hoti, </span></div><p><div class=verse-container id=ja422:6.2><span>uragasseva disampati; </span></div><p><div class=verse-container id=ja422:6.3><span>Yo jānaṁ pucchito pañhaṁ, </span></div><p><div class=verse-container id=ja422:6.4><span>aññathā naṁ viyākare. </span></div><p><div class=verse-container id=ja422:7.1><span>Sace hi saccaṁ bhaṇasi, </span></div><p><div class=verse-container id=ja422:7.2><span>hohi rāja yathā pure; </span></div><p><div class=verse-container id=ja422:7.3><span>Musā ce bhāsase rāja, </span></div><p><div class=verse-container id=ja422:7.4><span>bhiyyo pavisa cetiya. </span></div><p><div class=verse-container id=ja422:8.1><span>Jivhā tassa na bhavati, </span></div><p><div class=verse-container id=ja422:8.2><span>macchasseva disampati; </span></div><p><div class=verse-container id=ja422:8.3><span>Yo jānaṁ pucchito pañhaṁ, </span></div><p><div class=verse-container id=ja422:8.4><span>aññathā naṁ viyākare. </span></div><p><div class=verse-container id=ja422:9.1><span>Sace hi saccaṁ bhaṇasi, </span></div><p><div class=verse-container id=ja422:9.2><span>hohi rāja yathā pure; </span></div><p><div class=verse-container id=ja422:9.3><span>Musā ce bhāsase rāja, </span></div><p><div class=verse-container id=ja422:9.4><span>bhiyyo pavisa cetiya. </span></div><p><div class=verse-container id=ja422:10.1><span>Thiyova tassa jāyanti, </span></div><p><div class=verse-container id=ja422:10.2><span>na pumā jāyare kule; </span></div><p><div class=verse-container id=ja422:10.3><span>Yo jānaṁ pucchito pañhaṁ, </span></div><p><div class=verse-container id=ja422:10.4><span>aññathā naṁ viyākare. </span></div><p><div class=verse-container id=ja422:11.1><span>Sace hi saccaṁ bhaṇasi, </span></div><p><div class=verse-container id=ja422:11.2><span>hohi rāja yathā pure; </span></div><p><div class=verse-container id=ja422:11.3><span>Musā ce bhāsase rāja, </span></div><p><div class=verse-container id=ja422:11.4><span>bhiyyo pavisa cetiya. </span></div><p><div class=verse-container id=ja422:12.1><span>Puttā tassa na bhavanti, </span></div><p><div class=verse-container id=ja422:12.2><span>pakkamanti disodisaṁ; </span></div><p><div class=verse-container id=ja422:12.3><span>Yo jānaṁ pucchito pañhaṁ, </span></div><p><div class=verse-container id=ja422:12.4><span>aññathā naṁ viyākare. </span></div><p><div class=verse-container id=ja422:13.1><span>Sace hi saccaṁ bhaṇasi, </span></div><p><div class=verse-container id=ja422:13.2><span>hohi rāja yathā pure; </span></div><p><div class=verse-container id=ja422:13.3><span>Musā ce bhāsase rāja, </span></div><p><div class=verse-container id=ja422:13.4><span>bhiyyo pavisa cetiya”. </span></div><p><div class=verse-container id=ja422:14.1><span>“Sa rājā isinā satto, </span></div><p><div class=verse-container id=ja422:14.2><span>antalikkhacaro pure; </span></div><p><div class=verse-container id=ja422:14.3><span>Pāvekkhi pathaviṁ cecco, </span></div><p><div class=verse-container id=ja422:14.4><span>hīnatto patva pariyāyaṁ. </span></div><p><div class=verse-container id=ja422:15.1><span>Tasmā hi chandāgamanaṁ, </span></div><p><div class=verse-container id=ja422:15.2><span>Nappasaṁsanti paṇḍitā; </span></div><p><div class=verse-container id=ja422:15.3><span>Aduṭṭhacitto bhāseyya, </span></div><p><div class=verse-container id=ja422:15.4><span>Giraṁ saccūpasaṁhitanti”. </span></div><p><div class=verse-container id=ja422:16.1><span>Cetiyajātakaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/ja/ja0421.html>Previous</a><a href=/canon/en/pli/ms/sutta/kn/ja/ja0423.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>