<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0423.html>Previous</a><a href=/canon/en/pli/ms/sutta/kn/ja/ja0425.html>Next</a></div><p id=ja424:0.1><span class=root>Jātaka </span><br><p id=ja424:0.2><span class=root>Aṭṭhakanipāta </span><br><p id=ja424:0.3><span class=root>Kaccānivagga </span><br><p id=ja424:0.4><span class="root big-bold">8. Ādittajātaka </span><br><p id=ja424:1.1><span class=root>“Ādittasmiṁ agārasmiṁ, </span><br><p id=ja424:1.2><span class=root>yaṁ nīharati bhājanaṁ; </span><br><p id=ja424:1.3><span class=root>Taṁ tassa hoti atthāya, </span><br><p id=ja424:1.4><span class=root>no ca yaṁ tattha ḍayhati. </span><br><p id=ja424:2.1><span class=root>Evamādīpito loko, </span><br><p id=ja424:2.2><span class=root>jarāya maraṇena ca; </span><br><p id=ja424:2.3><span class=root>Nīharetheva dānena, </span><br><p id=ja424:2.4><span class=root>dinnaṁ hoti sunīhataṁ”. </span><br><p id=ja424:3.1><span class=root>“Yo dhammaladdhassa dadāti dānaṁ, </span><br><p id=ja424:3.2><span class=root>Uṭṭhānaviriyādhigatassa jantu; </span><br><p id=ja424:3.3><span class=root>Atikkamma so vetaraṇiṁ yamassa, </span><br><p id=ja424:3.4><span class=root>Dibbāni ṭhānāni upeti macco. </span><br><p id=ja424:4.1><span class=root>Dānañca yuddhañca samānamāhu, </span><br><p id=ja424:4.2><span class=root>Appāpi santā bahuke jinanti; </span><br><p id=ja424:4.3><span class=root>Appampi ce saddahāno dadāti, </span><br><p id=ja424:4.4><span class=root>Teneva so hoti sukhī parattha. </span><br><p id=ja424:5.1><span class=root>Viceyya dānaṁ sugatappasatthaṁ, </span><br><p id=ja424:5.2><span class=root>Ye dakkhiṇeyyā idha jīvaloke; </span><br><p id=ja424:5.3><span class=root>Etesu dinnāni mahapphalāni, </span><br><p id=ja424:5.4><span class=root>Bījāni vuttāni yathā sukhette. </span><br><p id=ja424:6.1><span class=root>Yo pāṇabhūtāni aheṭhayaṁ caraṁ, </span><br><p id=ja424:6.2><span class=root>Parūpavādā na karoti pāpaṁ; </span><br><p id=ja424:6.3><span class=root>Bhīruṁ pasaṁsanti na tattha sūraṁ, </span><br><p id=ja424:6.4><span class=root>Bhayā hi santo na karonti pāpaṁ. </span><br><p id=ja424:7.1><span class=root>Hīnena brahmacariyena, </span><br><p id=ja424:7.2><span class=root>khattiye upapajjati; </span><br><p id=ja424:7.3><span class=root>Majjhimena ca devattaṁ, </span><br><p id=ja424:7.4><span class=root>uttamena visujjhati. </span><br><p id=ja424:8.1><span class=root>Addhā hi dānaṁ bahudhā pasatthaṁ, </span><br><p id=ja424:8.2><span class=root>Dānā ca kho dhammapadaṁva seyyo; </span><br><p id=ja424:8.3><span class=root>Pubbeva hi pubbatareva santo, </span><br><p id=ja424:8.4><span class=root>Nibbānamevajjhagamuṁ sapaññā”ti. </span><br><p id=ja424:9.1><span class=root>Ādittajātakaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>