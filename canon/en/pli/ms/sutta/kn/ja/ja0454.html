<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0453.html>Previous</a><a href=/canon/en/pli/ms/sutta/kn/ja/ja0455.html>Next</a></div><p><div class=verse-container id=ja454:0.1><span>Jātaka </span></div><p><div class=verse-container id=ja454:0.2><span>Dasakanipāta </span></div><p><div class=verse-container id=ja454:0.3><span>Catudvāravagga </span></div><p><div class=verse-container id=ja454:0.4><span class=big-bold>16. Ghaṭapaṇḍitajātaka </span></div><p><div class=verse-container id=ja454:1.1><span>“Uṭṭhehi kaṇha kiṁ sesi, </span></div><p><div class=verse-container id=ja454:1.2><span>Ko attho supanena te; </span></div><p><div class=verse-container id=ja454:1.3><span>Yopi tuyhaṁ sako bhātā, </span></div><p><div class=verse-container id=ja454:1.4><span>Hadayaṁ cakkhu ca dakkhiṇaṁ; </span></div><p><div class=verse-container id=ja454:1.5><span>Tassa vātā balīyanti, </span></div><p><div class=verse-container id=ja454:1.6><span>Ghaṭo jappati kesava”. </span></div><p><div class=verse-container id=ja454:2.1><span>“Tassa taṁ vacanaṁ sutvā, </span></div><p><div class=verse-container id=ja454:2.2><span>rohiṇeyyassa kesavo; </span></div><p><div class=verse-container id=ja454:2.3><span>Taramānarūpo vuṭṭhāsi, </span></div><p><div class=verse-container id=ja454:2.4><span>bhātusokena aṭṭito”. </span></div><p><div class=verse-container id=ja454:3.1><span>“Kiṁ nu ummattarūpova, </span></div><p><div class=verse-container id=ja454:3.2><span>kevalaṁ dvārakaṁ imaṁ; </span></div><p><div class=verse-container id=ja454:3.3><span>Saso sasoti lapasi, </span></div><p><div class=verse-container id=ja454:3.4><span>ko nu te sasamāhari”. </span></div><p><div class=verse-container id=ja454:4.1><span>“Sovaṇṇamayaṁ maṇīmayaṁ, </span></div><p><div class=verse-container id=ja454:4.2><span>Lohamayaṁ atha rūpiyāmayaṁ; </span></div><p><div class=verse-container id=ja454:4.3><span>Saṅkhasilāpavāḷamayaṁ, </span></div><p><div class=verse-container id=ja454:4.4><span>Kārayissāmi te sasaṁ”. </span></div><p><div class=verse-container id=ja454:5.1><span>“Santi aññepi sasakā, </span></div><p><div class=verse-container id=ja454:5.2><span>araññe vanagocarā; </span></div><p><div class=verse-container id=ja454:5.3><span>Tepi te ānayissāmi, </span></div><p><div class=verse-container id=ja454:5.4><span>kīdisaṁ sasamicchasi”. </span></div><p><div class=verse-container id=ja454:6.1><span>“Na cāhamete icchāmi, </span></div><p><div class=verse-container id=ja454:6.2><span>ye sasā pathavissitā; </span></div><p><div class=verse-container id=ja454:6.3><span>Candato sasamicchāmi, </span></div><p><div class=verse-container id=ja454:6.4><span>taṁ me ohara kesava”. </span></div><p><div class=verse-container id=ja454:7.1><span>“So nūna madhuraṁ ñāti, </span></div><p><div class=verse-container id=ja454:7.2><span>jīvitaṁ vijahissasi; </span></div><p><div class=verse-container id=ja454:7.3><span>Apatthiyaṁ yo patthayasi, </span></div><p><div class=verse-container id=ja454:7.4><span>candato sasamicchasi”. </span></div><p><div class=verse-container id=ja454:8.1><span>“Evañce kaṇha jānāsi, </span></div><p><div class=verse-container id=ja454:8.2><span>yadaññamanusāsasi; </span></div><p><div class=verse-container id=ja454:8.3><span>Kasmā pure mataṁ puttaṁ, </span></div><p><div class=verse-container id=ja454:8.4><span>ajjāpi manusocasi”. </span></div><p><div class=verse-container id=ja454:9.1><span>“Yaṁ na labbhā manussena, </span></div><p><div class=verse-container id=ja454:9.2><span>amanussena vā puna; </span></div><p><div class=verse-container id=ja454:9.3><span>Jāto me mā marī putto, </span></div><p><div class=verse-container id=ja454:9.4><span>kuto labbhā alabbhiyaṁ. </span></div><p><div class=verse-container id=ja454:10.1><span>Na mantā mūlabhesajjā, </span></div><p><div class=verse-container id=ja454:10.2><span>osadhehi dhanena vā; </span></div><p><div class=verse-container id=ja454:10.3><span>Sakkā ānayituṁ kaṇha, </span></div><p><div class=verse-container id=ja454:10.4><span>yaṁ petamanusocasi”. </span></div><p><div class=verse-container id=ja454:11.1><span>“Yassa etādisā assu, </span></div><p><div class=verse-container id=ja454:11.2><span>amaccā purisapaṇḍitā; </span></div><p><div class=verse-container id=ja454:11.3><span>Yathā nijjhāpaye ajja, </span></div><p><div class=verse-container id=ja454:11.4><span>ghaṭo purisapaṇḍito. </span></div><p><div class=verse-container id=ja454:12.1><span>Ādittaṁ vata maṁ santaṁ, </span></div><p><div class=verse-container id=ja454:12.2><span>ghatasittaṁva pāvakaṁ; </span></div><p><div class=verse-container id=ja454:12.3><span>Vārinā viya osiñcaṁ, </span></div><p><div class=verse-container id=ja454:12.4><span>sabbaṁ nibbāpaye daraṁ. </span></div><p><div class=verse-container id=ja454:13.1><span>Abbahī vata me sallaṁ, </span></div><p><div class=verse-container id=ja454:13.2><span>yamāsi hadayassitaṁ; </span></div><p><div class=verse-container id=ja454:13.3><span>Yo me sokaparetassa, </span></div><p><div class=verse-container id=ja454:13.4><span>puttasokaṁ apānudi. </span></div><p><div class=verse-container id=ja454:14.1><span>Sohaṁ abbūḷhasallosmi, </span></div><p><div class=verse-container id=ja454:14.2><span>vītasoko anāvilo; </span></div><p><div class=verse-container id=ja454:14.3><span>Na socāmi na rodāmi, </span></div><p><div class=verse-container id=ja454:14.4><span>tava sutvāna māṇava”. </span></div><p><div class=verse-container id=ja454:15.1><span>“Evaṁ karonti sappaññā, </span></div><p><div class=verse-container id=ja454:15.2><span>Ye honti anukampakā; </span></div><p><div class=verse-container id=ja454:15.3><span>Nivattayanti sokamhā, </span></div><p><div class=verse-container id=ja454:15.4><span>Ghaṭo jeṭṭhaṁva bhātaran”ti. </span></div><p><div class=verse-container id=ja454:16.1><span>Ghaṭapaṇḍitajātakaṁ soḷasamaṁ. </span></div><p><div class=verse-container id=ja454:17.1><span>Dasakanipātaṁ niṭṭhitaṁ. </span></div><p><div class=verse-container id=ja454:18.1><span>Tassuddānaṁ </span></div><p><div class=verse-container id=ja454:19.1><span>Daḷha kaṇha dhanañjaya saṅkhavaro, </span></div><p><div class=verse-container id=ja454:19.2><span>Raja sattaha kassa ca takkalinā; </span></div><p><div class=verse-container id=ja454:19.3><span>Dhammaṁ kukkuṭa kuṇḍali bhojanadā, </span></div><p><div class=verse-container id=ja454:19.4><span>Cakkavāka subhūrisa sotthi ghaṭoti. </span></div><div class=flex-between><a href=/canon/en/pli/ms/sutta/kn/ja/ja0453.html>Previous</a><a href=/canon/en/pli/ms/sutta/kn/ja/ja0455.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>