<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0379.html>Previous</a><a href=/canon/en/pli/ms/sutta/kn/ja/ja0381.html>Next</a></div><p id=ja380:0.1><span class=root>Jātaka </span><br><p id=ja380:0.2><span class=root>Chakkanipāta </span><br><p id=ja380:0.3><span class=root>Avāriyavagga </span><br><p id=ja380:0.4><span class="root big-bold">5. Āsaṅkajātaka </span><br><p id=ja380:1.1><span class=root>“Āsāvatī nāma latā, </span><br><p id=ja380:1.2><span class=root>jātā cittalatāvane; </span><br><p id=ja380:1.3><span class=root>Tassā vassasahassena, </span><br><p id=ja380:1.4><span class=root>ekaṁ nibbattate phalaṁ. </span><br><p id=ja380:2.1><span class=root>Taṁ devā payirupāsanti, </span><br><p id=ja380:2.2><span class=root>tāva dūraphalaṁ satiṁ; </span><br><p id=ja380:2.3><span class=root>Āsīseva tuvaṁ rāja, </span><br><p id=ja380:2.4><span class=root>āsā phalavatī sukhā. </span><br><p id=ja380:3.1><span class=root>Āsīsateva so pakkhī, </span><br><p id=ja380:3.2><span class=root>āsīsateva so dijo; </span><br><p id=ja380:3.3><span class=root>Tassa cāsā samijjhati, </span><br><p id=ja380:3.4><span class=root>tāva dūragatā satī; </span><br><p id=ja380:3.5><span class=root>Āsīseva tuvaṁ rāja, </span><br><p id=ja380:3.6><span class=root>āsā phalavatī sukhā”. </span><br><p id=ja380:4.1><span class=root>“Sampesi kho maṁ vācāya, </span><br><p id=ja380:4.2><span class=root>na ca sampesi kammunā; </span><br><p id=ja380:4.3><span class=root>Mālā sereyyakasseva, </span><br><p id=ja380:4.4><span class=root>vaṇṇavantā agandhikā. </span><br><p id=ja380:5.1><span class=root>Aphalaṁ madhuraṁ vācaṁ, </span><br><p id=ja380:5.2><span class=root>yo mittesu pakubbati; </span><br><p id=ja380:5.3><span class=root>Adadaṁ avissajaṁ bhogaṁ, </span><br><p id=ja380:5.4><span class=root>sandhi tenassa jīrati. </span><br><p id=ja380:6.1><span class=root>Yañhi kayirā tañhi vade, </span><br><p id=ja380:6.2><span class=root>yaṁ na kayirā na taṁ vade; </span><br><p id=ja380:6.3><span class=root>Akarontaṁ bhāsamānaṁ, </span><br><p id=ja380:6.4><span class=root>parijānanti paṇḍitā. </span><br><p id=ja380:7.1><span class=root>Balañca vata me khīṇaṁ, </span><br><p id=ja380:7.2><span class=root>pātheyyañca na vijjati; </span><br><p id=ja380:7.3><span class=root>Saṅke pāṇūparodhāya, </span><br><p id=ja380:7.4><span class=root>handa dāni vajāmahaṁ”. </span><br><p id=ja380:8.1><span class=root>“Etadeva hi me nāmaṁ, </span><br><p id=ja380:8.2><span class=root>Yaṁ nāmasmi rathesabha; </span><br><p id=ja380:8.3><span class=root>Āgamehi mahārāja, </span><br><p id=ja380:8.4><span class=root>Pitaraṁ āmantayāmahan”ti. </span><br><p id=ja380:9.1><span class=root>Āsaṅkajātakaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>