<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0514.html>Previous</a><a href=/canon/en/pli/ms/sutta/kn/ja/ja0516.html>Next</a></div><p><div class=verse-container id=ja515:0.1><span>Jātaka </span></div><p><div class=verse-container id=ja515:0.2><span>Tiṁsanipāta </span></div><p><div class=verse-container id=ja515:0.3><span>Kiṁchandavagga </span></div><p><div class=verse-container id=ja515:0.4><span class=big-bold>5. Sambhavajātaka </span></div><p><div class=verse-container id=ja515:1.1><span>“Rajjañca paṭipannāsma, </span></div><p><div class=verse-container id=ja515:1.2><span>ādhipaccaṁ sucīrata; </span></div><p><div class=verse-container id=ja515:1.3><span>Mahattaṁ pattumicchāmi, </span></div><p><div class=verse-container id=ja515:1.4><span>vijetuṁ pathaviṁ imaṁ. </span></div><p><div class=verse-container id=ja515:2.1><span>Dhammena no adhammena, </span></div><p><div class=verse-container id=ja515:2.2><span>adhammo me na ruccati; </span></div><p><div class=verse-container id=ja515:2.3><span>Kiccova dhammo carito, </span></div><p><div class=verse-container id=ja515:2.4><span>rañño hoti sucīrata. </span></div><p><div class=verse-container id=ja515:3.1><span>Idha cevāninditā yena, </span></div><p><div class=verse-container id=ja515:3.2><span>pecca yena aninditā; </span></div><p><div class=verse-container id=ja515:3.3><span>Yasaṁ devamanussesu, </span></div><p><div class=verse-container id=ja515:3.4><span>yena pappomu brāhmaṇa. </span></div><p><div class=verse-container id=ja515:4.1><span>Yohaṁ atthañca dhammañca, </span></div><p><div class=verse-container id=ja515:4.2><span>kattumicchāmi brāhmaṇa; </span></div><p><div class=verse-container id=ja515:4.3><span>Taṁ tvaṁ atthañca dhammañca, </span></div><p><div class=verse-container id=ja515:4.4><span>brāhmaṇakkhāhi pucchito”. </span></div><p><div class=verse-container id=ja515:5.1><span>“Nāññatra vidhurā rāja, </span></div><p><div class=verse-container id=ja515:5.2><span>etadakkhātumarahati; </span></div><p><div class=verse-container id=ja515:5.3><span>Yaṁ tvaṁ atthañca dhammañca, </span></div><p><div class=verse-container id=ja515:5.4><span>kattumicchasi khattiya”. </span></div><p><div class=verse-container id=ja515:6.1><span>“Ehi kho pahito gaccha, </span></div><p><div class=verse-container id=ja515:6.2><span>vidhurassa upantikaṁ; </span></div><p><div class=verse-container id=ja515:6.3><span>Nikkhañcimaṁ suvaṇṇassa, </span></div><p><div class=verse-container id=ja515:6.4><span>haraṁ gaccha sucīrata; </span></div><p><div class=verse-container id=ja515:6.5><span>Abhihāraṁ imaṁ dajjā, </span></div><p><div class=verse-container id=ja515:6.6><span>atthadhammānusiṭṭhiyā”. </span></div><p><div class=verse-container id=ja515:7.1><span>Svādhippāgā bhāradvājo, </span></div><p><div class=verse-container id=ja515:7.2><span>vidhurassa upantikaṁ; </span></div><p><div class=verse-container id=ja515:7.3><span>Tamaddasa mahābrahmā, </span></div><p><div class=verse-container id=ja515:7.4><span>asamānaṁ sake ghare. </span></div><p><div class=verse-container id=ja515:8.1><span>“Raññohaṁ pahito dūto, </span></div><p><div class=verse-container id=ja515:8.2><span>korabyassa yasassino; </span></div><p><div class=verse-container id=ja515:8.3><span>‘Atthaṁ dhammañca pucchesi’, </span></div><p><div class=verse-container id=ja515:8.4><span>iccabravi yudhiṭṭhilo; </span></div><p><div class=verse-container id=ja515:8.5><span>Taṁ tvaṁ atthañca dhammañca, </span></div><p><div class=verse-container id=ja515:8.6><span>vidhurakkhāhi pucchito”. </span></div><p><div class=verse-container id=ja515:9.1><span>“Gaṅgaṁ me pidahissanti, </span></div><p><div class=verse-container id=ja515:9.2><span>na taṁ sakkomi brāhmaṇa; </span></div><p><div class=verse-container id=ja515:9.3><span>Apidhetuṁ mahāsindhuṁ, </span></div><p><div class=verse-container id=ja515:9.4><span>taṁ kathaṁ so bhavissati; </span></div><p><div class=verse-container id=ja515:9.5><span>Na te sakkomi akkhātuṁ, </span></div><p><div class=verse-container id=ja515:9.6><span>atthaṁ dhammañca pucchito. </span></div><p><div class=verse-container id=ja515:10.1><span>Bhadrakāro ca me putto, </span></div><p><div class=verse-container id=ja515:10.2><span>oraso mama atrajo; </span></div><p><div class=verse-container id=ja515:10.3><span>Taṁ tvaṁ atthañca dhammañca, </span></div><p><div class=verse-container id=ja515:10.4><span>gantvā pucchassu brāhmaṇa”. </span></div><p><div class=verse-container id=ja515:11.1><span>Svādhippāgā bhāradvājo, </span></div><p><div class=verse-container id=ja515:11.2><span>bhadrakārassupantikaṁ; </span></div><p><div class=verse-container id=ja515:11.3><span>Tamaddasa mahābrahmā, </span></div><p><div class=verse-container id=ja515:11.4><span>nisinnaṁ samhi vesmani. </span></div><p><div class=verse-container id=ja515:12.1><span>“Raññohaṁ pahito dūto, </span></div><p><div class=verse-container id=ja515:12.2><span>korabyassa yasassino; </span></div><p><div class=verse-container id=ja515:12.3><span>‘Atthaṁ dhammañca pucchesi’, </span></div><p><div class=verse-container id=ja515:12.4><span>iccabravi yudhiṭṭhilo; </span></div><p><div class=verse-container id=ja515:12.5><span>Taṁ tvaṁ atthañca dhammañca, </span></div><p><div class=verse-container id=ja515:12.6><span>bhadrakāra pabrūhi me”. </span></div><p><div class=verse-container id=ja515:13.1><span>“Maṁsakājaṁ avahāya, </span></div><p><div class=verse-container id=ja515:13.2><span>godhaṁ anupatāmahaṁ; </span></div><p><div class=verse-container id=ja515:13.3><span>Na te sakkomi akkhātuṁ, </span></div><p><div class=verse-container id=ja515:13.4><span>atthaṁ dhammañca pucchito. </span></div><p><div class=verse-container id=ja515:14.1><span>Sañcayo nāma me bhātā, </span></div><p><div class=verse-container id=ja515:14.2><span>kaniṭṭho me sucīrata; </span></div><p><div class=verse-container id=ja515:14.3><span>Taṁ tvaṁ atthañca dhammañca, </span></div><p><div class=verse-container id=ja515:14.4><span>gantvā pucchassu brāhmaṇa”. </span></div><p><div class=verse-container id=ja515:15.1><span>Svādhippāgā bhāradvājo, </span></div><p><div class=verse-container id=ja515:15.2><span>sañcayassa upantikaṁ; </span></div><p><div class=verse-container id=ja515:15.3><span>Tamaddasa mahābrahmā, </span></div><p><div class=verse-container id=ja515:15.4><span>nisinnaṁ samhi vesmani. </span></div><p><div class=verse-container id=ja515:16.1><span>“Raññohaṁ pahito dūto, </span></div><p><div class=verse-container id=ja515:16.2><span>korabyassa yasassino; </span></div><p><div class=verse-container id=ja515:16.3><span>‘Atthaṁ dhammañca pucchesi’, </span></div><p><div class=verse-container id=ja515:16.4><span>iccabravi yudhiṭṭhilo; </span></div><p><div class=verse-container id=ja515:16.5><span>Taṁ tvaṁ atthañca dhammañca, </span></div><p><div class=verse-container id=ja515:16.6><span>sañcayakkhāhi pucchito”. </span></div><p><div class=verse-container id=ja515:17.1><span>“Sadā maṁ gilate maccu, </span></div><p><div class=verse-container id=ja515:17.2><span>sāyaṁ pāto sucīrata; </span></div><p><div class=verse-container id=ja515:17.3><span>Na te sakkomi akkhātuṁ, </span></div><p><div class=verse-container id=ja515:17.4><span>atthaṁ dhammañca pucchito. </span></div><p><div class=verse-container id=ja515:18.1><span>Sambhavo nāma me bhātā, </span></div><p><div class=verse-container id=ja515:18.2><span>kaniṭṭho me sucīrata; </span></div><p><div class=verse-container id=ja515:18.3><span>Taṁ tvaṁ atthañca dhammañca, </span></div><p><div class=verse-container id=ja515:18.4><span>gantvā pucchassu brāhmaṇa”. </span></div><p><div class=verse-container id=ja515:19.1><span>“Abbhuto vata bho dhammo, </span></div><p><div class=verse-container id=ja515:19.2><span>nāyaṁ asmāka ruccati; </span></div><p><div class=verse-container id=ja515:19.3><span>Tayo janā pitāputtā, </span></div><p><div class=verse-container id=ja515:19.4><span>te su paññāya no vidū. </span></div><p><div class=verse-container id=ja515:20.1><span>Na taṁ sakkotha akkhātuṁ, </span></div><p><div class=verse-container id=ja515:20.2><span>atthaṁ dhammañca pucchitā; </span></div><p><div class=verse-container id=ja515:20.3><span>Kathaṁ nu daharo jaññā, </span></div><p><div class=verse-container id=ja515:20.4><span>atthaṁ dhammañca pucchito”. </span></div><p><div class=verse-container id=ja515:21.1><span>“Mā naṁ daharoti uññāsi, </span></div><p><div class=verse-container id=ja515:21.2><span>apucchitvāna sambhavaṁ; </span></div><p><div class=verse-container id=ja515:21.3><span>Pucchitvā sambhavaṁ jaññā, </span></div><p><div class=verse-container id=ja515:21.4><span>atthaṁ dhammañca brāhmaṇa. </span></div><p><div class=verse-container id=ja515:22.1><span>Yathāpi cando vimalo, </span></div><p><div class=verse-container id=ja515:22.2><span>gacchaṁ ākāsadhātuyā; </span></div><p><div class=verse-container id=ja515:22.3><span>Sabbe tārāgaṇe loke, </span></div><p><div class=verse-container id=ja515:22.4><span>ābhāya atirocati. </span></div><p><div class=verse-container id=ja515:23.1><span>Evampi daharūpeto, </span></div><p><div class=verse-container id=ja515:23.2><span>paññāyogena sambhavo; </span></div><p><div class=verse-container id=ja515:23.3><span>Mā naṁ daharoti uññāsi, </span></div><p><div class=verse-container id=ja515:23.4><span>apucchitvāna sambhavaṁ; </span></div><p><div class=verse-container id=ja515:23.5><span>Pucchitvā sambhavaṁ jaññā, </span></div><p><div class=verse-container id=ja515:23.6><span>atthaṁ dhammañca brāhmaṇa. </span></div><p><div class=verse-container id=ja515:24.1><span>Yathāpi rammako māso, </span></div><p><div class=verse-container id=ja515:24.2><span>gimhānaṁ hoti brāhmaṇa; </span></div><p><div class=verse-container id=ja515:24.3><span>Atevaññehi māsehi, </span></div><p><div class=verse-container id=ja515:24.4><span>dumapupphehi sobhati. </span></div><p><div class=verse-container id=ja515:25.1><span>Evampi daharūpeto, </span></div><p><div class=verse-container id=ja515:25.2><span>paññāyogena sambhavo; </span></div><p><div class=verse-container id=ja515:25.3><span>Mā naṁ daharoti uññāsi, </span></div><p><div class=verse-container id=ja515:25.4><span>apucchitvāna sambhavaṁ; </span></div><p><div class=verse-container id=ja515:25.5><span>Pucchitvā sambhavaṁ jaññā, </span></div><p><div class=verse-container id=ja515:25.6><span>atthaṁ dhammañca brāhmaṇa. </span></div><p><div class=verse-container id=ja515:26.1><span>Yathāpi himavā brahme, </span></div><p><div class=verse-container id=ja515:26.2><span>pabbato gandhamādano; </span></div><p><div class=verse-container id=ja515:26.3><span>Nānārukkhehi sañchanno, </span></div><p><div class=verse-container id=ja515:26.4><span>mahābhūtagaṇālayo; </span></div><p><div class=verse-container id=ja515:26.5><span>Osadhehi ca dibbehi, </span></div><p><div class=verse-container id=ja515:26.6><span>disā bhāti pavāti ca. </span></div><p><div class=verse-container id=ja515:27.1><span>Evampi daharūpeto, </span></div><p><div class=verse-container id=ja515:27.2><span>paññāyogena sambhavo; </span></div><p><div class=verse-container id=ja515:27.3><span>Mā naṁ daharoti uññāsi, </span></div><p><div class=verse-container id=ja515:27.4><span>apucchitvāna sambhavaṁ; </span></div><p><div class=verse-container id=ja515:27.5><span>Pucchitvā sambhavaṁ jaññā, </span></div><p><div class=verse-container id=ja515:27.6><span>atthaṁ dhammañca brāhmaṇa. </span></div><p><div class=verse-container id=ja515:28.1><span>Yathāpi pāvako brahme, </span></div><p><div class=verse-container id=ja515:28.2><span>accimālī yasassimā; </span></div><p><div class=verse-container id=ja515:28.3><span>Jalamāno vane gacche, </span></div><p><div class=verse-container id=ja515:28.4><span>analo kaṇhavattanī. </span></div><p><div class=verse-container id=ja515:29.1><span>Ghatāsano dhūmaketu, </span></div><p><div class=verse-container id=ja515:29.2><span>uttamāhevanandaho; </span></div><p><div class=verse-container id=ja515:29.3><span>Nisīthe pabbataggasmiṁ, </span></div><p><div class=verse-container id=ja515:29.4><span>pahūtedho virocati. </span></div><p><div class=verse-container id=ja515:30.1><span>Evampi daharūpeto, </span></div><p><div class=verse-container id=ja515:30.2><span>paññāyogena sambhavo; </span></div><p><div class=verse-container id=ja515:30.3><span>Mā naṁ daharoti uññāsi, </span></div><p><div class=verse-container id=ja515:30.4><span>apucchitvāna sambhavaṁ; </span></div><p><div class=verse-container id=ja515:30.5><span>Pucchitvā sambhavaṁ jaññā, </span></div><p><div class=verse-container id=ja515:30.6><span>atthaṁ dhammañca brāhmaṇa. </span></div><p><div class=verse-container id=ja515:31.1><span>Javena bhadraṁ jānanti, </span></div><p><div class=verse-container id=ja515:31.2><span>balībaddañca vāhiye; </span></div><p><div class=verse-container id=ja515:31.3><span>Dohena dhenuṁ jānanti, </span></div><p><div class=verse-container id=ja515:31.4><span>bhāsamānañca paṇḍitaṁ. </span></div><p><div class=verse-container id=ja515:32.1><span>Evampi daharūpeto, </span></div><p><div class=verse-container id=ja515:32.2><span>paññāyogena sambhavo; </span></div><p><div class=verse-container id=ja515:32.3><span>Mā naṁ daharoti uññāsi, </span></div><p><div class=verse-container id=ja515:32.4><span>apucchitvāna sambhavaṁ; </span></div><p><div class=verse-container id=ja515:32.5><span>Pucchitvā sambhavaṁ jaññā, </span></div><p><div class=verse-container id=ja515:32.6><span>atthaṁ dhammañca brāhmaṇa”. </span></div><p><div class=verse-container id=ja515:33.1><span>Svādhippāgā bhāradvājo, </span></div><p><div class=verse-container id=ja515:33.2><span>sambhavassa upantikaṁ; </span></div><p><div class=verse-container id=ja515:33.3><span>Tamaddasa mahābrahmā, </span></div><p><div class=verse-container id=ja515:33.4><span>kīḷamānaṁ bahīpure. </span></div><p><div class=verse-container id=ja515:34.1><span>“Raññohaṁ pahito dūto, </span></div><p><div class=verse-container id=ja515:34.2><span>korabyassa yasassino; </span></div><p><div class=verse-container id=ja515:34.3><span>‘Atthaṁ dhammañca pucchesi’, </span></div><p><div class=verse-container id=ja515:34.4><span>iccabravi yudhiṭṭhilo; </span></div><p><div class=verse-container id=ja515:34.5><span>Taṁ tvaṁ atthañca dhammañca, </span></div><p><div class=verse-container id=ja515:34.6><span>sambhavakkhāhi pucchito”. </span></div><p><div class=verse-container id=ja515:35.1><span>“Taggha te ahamakkhissaṁ, </span></div><p><div class=verse-container id=ja515:35.2><span>yathāpi kusalo tathā; </span></div><p><div class=verse-container id=ja515:35.3><span>Rājā ca kho taṁ jānāti, </span></div><p><div class=verse-container id=ja515:35.4><span>yadi kāhati vā na vā. </span></div><p><div class=verse-container id=ja515:36.1><span>‘Ajja suve’ti saṁseyya, </span></div><p><div class=verse-container id=ja515:36.2><span>raññā puṭṭho sucīrata; </span></div><p><div class=verse-container id=ja515:36.3><span>Mā katvā avasī rājā, </span></div><p><div class=verse-container id=ja515:36.4><span>atthe jāte yudhiṭṭhilo. </span></div><p><div class=verse-container id=ja515:37.1><span>Ajjhattaññeva saṁseyya, </span></div><p><div class=verse-container id=ja515:37.2><span>raññā puṭṭho sucīrata; </span></div><p><div class=verse-container id=ja515:37.3><span>Kummaggaṁ na niveseyya, </span></div><p><div class=verse-container id=ja515:37.4><span>yathā mūḷho acetaso. </span></div><p><div class=verse-container id=ja515:38.1><span>Attānaṁ nātivatteyya, </span></div><p><div class=verse-container id=ja515:38.2><span>adhammaṁ na samācare; </span></div><p><div class=verse-container id=ja515:38.3><span>Atitthe nappatāreyya, </span></div><p><div class=verse-container id=ja515:38.4><span>anatthe na yuto siyā. </span></div><p><div class=verse-container id=ja515:39.1><span>Yo ca etāni ṭhānāni, </span></div><p><div class=verse-container id=ja515:39.2><span>kattuṁ jānāti khattiyo; </span></div><p><div class=verse-container id=ja515:39.3><span>Sadā so vaḍḍhate rājā, </span></div><p><div class=verse-container id=ja515:39.4><span>sukkapakkheva candimā. </span></div><p><div class=verse-container id=ja515:40.1><span>Ñātīnañca piyo hoti, </span></div><p><div class=verse-container id=ja515:40.2><span>mittesu ca virocati; </span></div><p><div class=verse-container id=ja515:40.3><span>Kāyassa bhedā sappañño, </span></div><p><div class=verse-container id=ja515:40.4><span>saggaṁ so upapajjatī”ti. </span></div><p><div class=verse-container id=ja515:41.1><span>Sambhavajātakaṁ pañcamaṁ. </span></div><div class=flex-between><a href=/canon/en/pli/ms/sutta/kn/ja/ja0514.html>Previous</a><a href=/canon/en/pli/ms/sutta/kn/ja/ja0516.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>