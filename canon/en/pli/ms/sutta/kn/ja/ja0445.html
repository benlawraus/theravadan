<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0444.html>Previous</a><a href=/canon/en/pli/ms/sutta/kn/ja/ja0446.html>Next</a></div><p id=ja445:0.1><span class=root>Jātaka </span><br><p id=ja445:0.2><span class=root>Dasakanipāta </span><br><p id=ja445:0.3><span class=root>Catudvāravagga </span><br><p id=ja445:0.4><span class="root big-bold">7. Nigrodhajātaka </span><br><p id=ja445:1.1><span class=root>“Na vāhametaṁ jānāmi, </span><br><p id=ja445:1.2><span class=root>ko vāyaṁ kassa vāti vā; </span><br><p id=ja445:1.3><span class=root>Yathā sākho cari evaṁ, </span><br><p id=ja445:1.4><span class=root>nigrodha kinti maññasi. </span><br><p id=ja445:2.1><span class=root>Tato galavinītena, </span><br><p id=ja445:2.2><span class=root>purisā nīhariṁsu maṁ; </span><br><p id=ja445:2.3><span class=root>Datvā mukhapahārāni, </span><br><p id=ja445:2.4><span class=root>sākhassa vacanaṅkarā. </span><br><p id=ja445:3.1><span class=root>Etādisaṁ dummatinā, </span><br><p id=ja445:3.2><span class=root>akataññuna dubbhinā; </span><br><p id=ja445:3.3><span class=root>Kataṁ anariyaṁ sākhena, </span><br><p id=ja445:3.4><span class=root>sakhinā te janādhipa”. </span><br><p id=ja445:4.1><span class=root>“Na vāhametaṁ jānāmi, </span><br><p id=ja445:4.2><span class=root>napi me koci saṁsati; </span><br><p id=ja445:4.3><span class=root>Yaṁ me tvaṁ samma akkhāsi, </span><br><p id=ja445:4.4><span class=root>sākhena kāraṇaṁ kataṁ. </span><br><p id=ja445:5.1><span class=root>Sakhīnaṁ sājīvakaro, </span><br><p id=ja445:5.2><span class=root>mama sākhassa cūbhayaṁ; </span><br><p id=ja445:5.3><span class=root>Tvaṁ nosissariyaṁ dātā, </span><br><p id=ja445:5.4><span class=root>manussesu mahantataṁ; </span><br><p id=ja445:5.5><span class=root>Tayāmā labbhitā iddhī, </span><br><p id=ja445:5.6><span class=root>ettha me natthi saṁsayo. </span><br><p id=ja445:6.1><span class=root>Yathāpi bījamaggimhi, </span><br><p id=ja445:6.2><span class=root>ḍayhati na virūhati; </span><br><p id=ja445:6.3><span class=root>Evaṁ kataṁ asappurise, </span><br><p id=ja445:6.4><span class=root>nassati na virūhati. </span><br><p id=ja445:7.1><span class=root>Kataññumhi ca posamhi, </span><br><p id=ja445:7.2><span class=root>Sīlavante ariyavuttine; </span><br><p id=ja445:7.3><span class=root>Sukhette viya bījāni, </span><br><p id=ja445:7.4><span class=root>Kataṁ tamhi na nassati”. </span><br><p id=ja445:8.1><span class=root>“Imaṁ jammaṁ nekatikaṁ, </span><br><p id=ja445:8.2><span class=root>asappurisacintakaṁ; </span><br><p id=ja445:8.3><span class=root>Hanantu sākhaṁ sattīhi, </span><br><p id=ja445:8.4><span class=root>nāssa icchāmi jīvitaṁ”. </span><br><p id=ja445:9.1><span class=root>“Khamatassa mahārāja, </span><br><p id=ja445:9.2><span class=root>Pāṇā na paṭiānayā; </span><br><p id=ja445:9.3><span class=root>Khama deva asappurisassa, </span><br><p id=ja445:9.4><span class=root>Nāssa icchāmahaṁ vadhaṁ”. </span><br><p id=ja445:10.1><span class=root>“Nigrodhameva seveyya, </span><br><p id=ja445:10.2><span class=root>na sākhamupasaṁvase; </span><br><p id=ja445:10.3><span class=root>Nigrodhasmiṁ mataṁ seyyo, </span><br><p id=ja445:10.4><span class=root>yañce sākhasmi jīvitan”ti. </span><br><p id=ja445:11.1><span class=root>Nigrodhajātakaṁ sattamaṁ. </span><br></main><footer class="container footer"><small><a href=/about>Contact info</a></small></footer>