<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0476.html>Previous</a><a href=/canon/en/pli/ms/sutta/kn/ja/ja0478.html>Next</a></div><p><div class=verse-container id=ja477:0.1><span>Jātaka </span></div><p><div class=verse-container id=ja477:0.2><span>Terasakanipāta </span></div><p><div class=verse-container id=ja477:0.3><span>Ambavagga </span></div><p><div class=verse-container id=ja477:0.4><span class=big-bold>4. Cūḷanāradajātaka </span></div><p><div class=verse-container id=ja477:1.1><span>“Na te kaṭṭhāni bhinnāni, </span></div><p><div class=verse-container id=ja477:1.2><span>na te udakamābhataṁ; </span></div><p><div class=verse-container id=ja477:1.3><span>Aggīpi te na hāpito, </span></div><p><div class=verse-container id=ja477:1.4><span>kiṁ nu mandova jhāyasi”. </span></div><p><div class=verse-container id=ja477:2.1><span>“Na ussahe vane vatthuṁ, </span></div><p><div class=verse-container id=ja477:2.2><span>kassapāmantayāmi taṁ; </span></div><p><div class=verse-container id=ja477:2.3><span>Dukkho vāso araññasmiṁ, </span></div><p><div class=verse-container id=ja477:2.4><span>raṭṭhaṁ icchāmi gantave. </span></div><p><div class=verse-container id=ja477:3.1><span>Yathā ahaṁ ito gantvā, </span></div><p><div class=verse-container id=ja477:3.2><span>Yasmiṁ janapade vasaṁ; </span></div><p><div class=verse-container id=ja477:3.3><span>Ācāraṁ brahme sikkheyyaṁ, </span></div><p><div class=verse-container id=ja477:3.4><span>Taṁ dhammaṁ anusāsa maṁ”. </span></div><p><div class=verse-container id=ja477:4.1><span>“Sace araññaṁ hitvāna, </span></div><p><div class=verse-container id=ja477:4.2><span>vanamūlaphalāni ca; </span></div><p><div class=verse-container id=ja477:4.3><span>Raṭṭhe rocayase vāsaṁ, </span></div><p><div class=verse-container id=ja477:4.4><span>taṁ dhammaṁ nisāmehi me. </span></div><p><div class=verse-container id=ja477:5.1><span>Visaṁ mā paṭisevittho, </span></div><p><div class=verse-container id=ja477:5.2><span>papātaṁ parivajjaya; </span></div><p><div class=verse-container id=ja477:5.3><span>Paṅke ca mā visīdittho, </span></div><p><div class=verse-container id=ja477:5.4><span>yatto cāsīvise care”. </span></div><p><div class=verse-container id=ja477:6.1><span>“Kiṁ nu visaṁ papāto vā, </span></div><p><div class=verse-container id=ja477:6.2><span>paṅko vā brahmacārinaṁ; </span></div><p><div class=verse-container id=ja477:6.3><span>Kaṁ tvaṁ āsīvisaṁ brūsi, </span></div><p><div class=verse-container id=ja477:6.4><span>taṁ me akkhāhi pucchito”. </span></div><p><div class=verse-container id=ja477:7.1><span>“Āsavo tāta lokasmiṁ, </span></div><p><div class=verse-container id=ja477:7.2><span>surā nāma pavuccati; </span></div><p><div class=verse-container id=ja477:7.3><span>Manuñño surabhī vaggu, </span></div><p><div class=verse-container id=ja477:7.4><span>sādu khuddarasūpamo; </span></div><p><div class=verse-container id=ja477:7.5><span>Visaṁ tadāhu ariyā se, </span></div><p><div class=verse-container id=ja477:7.6><span>brahmacariyassa nārada. </span></div><p><div class=verse-container id=ja477:8.1><span>Itthiyo tāta lokasmiṁ, </span></div><p><div class=verse-container id=ja477:8.2><span>pamattaṁ pamathenti tā; </span></div><p><div class=verse-container id=ja477:8.3><span>Haranti yuvino cittaṁ, </span></div><p><div class=verse-container id=ja477:8.4><span>tūlaṁ bhaṭṭhaṁva māluto; </span></div><p><div class=verse-container id=ja477:8.5><span>Papāto eso akkhāto, </span></div><p><div class=verse-container id=ja477:8.6><span>brahmacariyassa nārada. </span></div><p><div class=verse-container id=ja477:9.1><span>Lābho siloko sakkāro, </span></div><p><div class=verse-container id=ja477:9.2><span>pūjā parakulesu ca; </span></div><p><div class=verse-container id=ja477:9.3><span>Paṅko eso ca akkhāto, </span></div><p><div class=verse-container id=ja477:9.4><span>brahmacariyassa nārada. </span></div><p><div class=verse-container id=ja477:10.1><span>Sasatthā tāta rājāno, </span></div><p><div class=verse-container id=ja477:10.2><span>āvasanti mahiṁ imaṁ; </span></div><p><div class=verse-container id=ja477:10.3><span>Te tādise manussinde, </span></div><p><div class=verse-container id=ja477:10.4><span>mahante tāta nārada. </span></div><p><div class=verse-container id=ja477:11.1><span>Issarānaṁ adhipatīnaṁ, </span></div><p><div class=verse-container id=ja477:11.2><span>na tesaṁ pādato care; </span></div><p><div class=verse-container id=ja477:11.3><span>Āsīvisoti akkhāto, </span></div><p><div class=verse-container id=ja477:11.4><span>brahmacariyassa nārada. </span></div><p><div class=verse-container id=ja477:12.1><span>Bhattattho bhattakāle ca, </span></div><p><div class=verse-container id=ja477:12.2><span>yaṁ gehamupasaṅkame; </span></div><p><div class=verse-container id=ja477:12.3><span>Yadettha kusalaṁ jaññā, </span></div><p><div class=verse-container id=ja477:12.4><span>tattha ghāsesanaṁ care. </span></div><p><div class=verse-container id=ja477:13.1><span>Pavisitvā parakulaṁ, </span></div><p><div class=verse-container id=ja477:13.2><span>pānatthaṁ bhojanāya vā; </span></div><p><div class=verse-container id=ja477:13.3><span>Mitaṁ khāde mitaṁ bhuñje, </span></div><p><div class=verse-container id=ja477:13.4><span>na ca rūpe manaṁ kare. </span></div><p><div class=verse-container id=ja477:14.1><span>Goṭṭhaṁ majjaṁ kirāṭañca, </span></div><p><div class=verse-container id=ja477:14.2><span>sabhā nikiraṇāni ca; </span></div><p><div class=verse-container id=ja477:14.3><span>Ārakā parivajjehi, </span></div><p><div class=verse-container id=ja477:14.4><span>yānīva visamaṁ pathan”ti. </span></div><p><div class=verse-container id=ja477:15.1><span>Cūḷanāradajātakaṁ catutthaṁ. </span></div><div class=flex-between><a href=/canon/en/pli/ms/sutta/kn/ja/ja0476.html>Previous</a><a href=/canon/en/pli/ms/sutta/kn/ja/ja0478.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>