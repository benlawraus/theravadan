<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0504.html>Previous</a><a href=/canon/en/pli/ms/sutta/kn/ja/ja0506.html>Next</a></div><p><div class=verse-container id=ja505:0.1><span>Jātaka </span></div><p><div class=verse-container id=ja505:0.2><span>Vīsatinipāta </span></div><p><div class=verse-container id=ja505:0.3><span>Mātaṅgavagga </span></div><p><div class=verse-container id=ja505:0.4><span class=big-bold>9. Somanassajātaka </span></div><p><div class=verse-container id=ja505:1.1><span>“Ko taṁ hiṁsati heṭheti, </span></div><p><div class=verse-container id=ja505:1.2><span>Kiṁ dummano socasi appatīto; </span></div><p><div class=verse-container id=ja505:1.3><span>Kassajja mātāpitaro rudantu, </span></div><p><div class=verse-container id=ja505:1.4><span>Kvajja setu nihato pathabyā”. </span></div><p><div class=verse-container id=ja505:2.1><span>“Tuṭṭhosmi deva tava dassanena, </span></div><p><div class=verse-container id=ja505:2.2><span>Cirassaṁ passāmi taṁ bhūmipāla; </span></div><p><div class=verse-container id=ja505:2.3><span>Ahiṁsako reṇumanuppavissa, </span></div><p><div class=verse-container id=ja505:2.4><span>Puttena te heṭhayitosmi deva”. </span></div><p><div class=verse-container id=ja505:3.1><span>“Āyantu dovārikā khaggabandhā, </span></div><p><div class=verse-container id=ja505:3.2><span>Kāsāviyā yantu antepurantaṁ; </span></div><p><div class=verse-container id=ja505:3.3><span>Hantvāna taṁ somanassaṁ kumāraṁ, </span></div><p><div class=verse-container id=ja505:3.4><span>Chetvāna sīsaṁ varamāharantu”. </span></div><p><div class=verse-container id=ja505:4.1><span>“Pesitā rājino dūtā, </span></div><p><div class=verse-container id=ja505:4.2><span>kumāraṁ etadabravuṁ; </span></div><p><div class=verse-container id=ja505:4.3><span>Issarena vitiṇṇosi, </span></div><p><div class=verse-container id=ja505:4.4><span>vadhaṁ pattosi khattiya”. </span></div><p><div class=verse-container id=ja505:5.1><span>“Sa rājaputto paridevayanto, </span></div><p><div class=verse-container id=ja505:5.2><span>Dasaṅguliṁ añjaliṁ paggahetvā; </span></div><p><div class=verse-container id=ja505:5.3><span>Ahampi icchāmi janinda daṭṭhuṁ, </span></div><p><div class=verse-container id=ja505:5.4><span>Jīvaṁ maṁ netvā paṭidassayetha”. </span></div><p><div class=verse-container id=ja505:6.1><span>Tassa taṁ vacanaṁ sutvā, </span></div><p><div class=verse-container id=ja505:6.2><span>rañño puttaṁ adassayuṁ; </span></div><p><div class=verse-container id=ja505:6.3><span>Putto ca pitaraṁ disvā, </span></div><p><div class=verse-container id=ja505:6.4><span>dūratovajjhabhāsatha. </span></div><p><div class=verse-container id=ja505:7.1><span>“Āgacchuṁ dovārikā khaggabandhā, </span></div><p><div class=verse-container id=ja505:7.2><span>Kāsāviyā hantu mamaṁ janinda; </span></div><p><div class=verse-container id=ja505:7.3><span>Akkhāhi me pucchito etamatthaṁ, </span></div><p><div class=verse-container id=ja505:7.4><span>Aparādho ko nidha mamajja atthi”. </span></div><p><div class=verse-container id=ja505:8.1><span>“Sāyañca pāto udakaṁ sajāti, </span></div><p><div class=verse-container id=ja505:8.2><span>Aggiṁ sadā pāricaratappamatto; </span></div><p><div class=verse-container id=ja505:8.3><span>Taṁ tādisaṁ saṁyataṁ brahmacāriṁ, </span></div><p><div class=verse-container id=ja505:8.4><span>Kasmā tuvaṁ brūsi gahappatīti”. </span></div><p><div class=verse-container id=ja505:9.1><span>“Tālā ca mūlā ca phalā ca deva, </span></div><p><div class=verse-container id=ja505:9.2><span>Pariggahā vividhā santimassa; </span></div><p><div class=verse-container id=ja505:9.3><span>Te rakkhati gopayatappamatto, </span></div><p><div class=verse-container id=ja505:9.4><span>Tasmā ahaṁ brūmi gahappatīti”. </span></div><p><div class=verse-container id=ja505:10.1><span>“Saccaṁ kho etaṁ vadasi kumāra, </span></div><p><div class=verse-container id=ja505:10.2><span>Pariggahā vividhā santimassa; </span></div><p><div class=verse-container id=ja505:10.3><span>Te rakkhati gopayatappamatto, </span></div><p><div class=verse-container id=ja505:10.4><span>Sa brāhmaṇo gahapati tena hoti”. </span></div><p><div class=verse-container id=ja505:11.1><span>“Suṇantu mayhaṁ parisā samāgatā, </span></div><p><div class=verse-container id=ja505:11.2><span>Sanegamā jānapadā ca sabbe; </span></div><p><div class=verse-container id=ja505:11.3><span>Bālāyaṁ bālassa vaco nisamma, </span></div><p><div class=verse-container id=ja505:11.4><span>Ahetunā ghātayate maṁ janindo. </span></div><p><div class=verse-container id=ja505:12.1><span>Daḷhasmi mūle visaṭe virūḷhe, </span></div><p><div class=verse-container id=ja505:12.2><span>Dunnikkayo veḷu pasākhajāto; </span></div><p><div class=verse-container id=ja505:12.3><span>Vandāmi pādāni tava janinda, </span></div><p><div class=verse-container id=ja505:12.4><span>Anujāna maṁ pabbajissāmi deva”. </span></div><p><div class=verse-container id=ja505:13.1><span>“Bhuñjassu bhoge vipule kumāra, </span></div><p><div class=verse-container id=ja505:13.2><span>Sabbañca te issariyaṁ dadāmi; </span></div><p><div class=verse-container id=ja505:13.3><span>Ajjeva tvaṁ kurūnaṁ hohi rājā, </span></div><p><div class=verse-container id=ja505:13.4><span>Mā pabbajī pabbajjā hi dukkhā”. </span></div><p><div class=verse-container id=ja505:14.1><span>“Kinnūdha deva tavamatthi bhogā, </span></div><p><div class=verse-container id=ja505:14.2><span>Pubbevahaṁ devaloke ramissaṁ; </span></div><p><div class=verse-container id=ja505:14.3><span>Rūpehi saddehi atho rasehi, </span></div><p><div class=verse-container id=ja505:14.4><span>Gandhehi phassehi manoramehi. </span></div><p><div class=verse-container id=ja505:15.1><span>Bhuttā ca me bhogā tidivasmiṁ deva, </span></div><p><div class=verse-container id=ja505:15.2><span>Parivārito accharānaṁ gaṇena; </span></div><p><div class=verse-container id=ja505:15.3><span>Tuvañca bālaṁ paraneyyaṁ viditvā, </span></div><p><div class=verse-container id=ja505:15.4><span>Na tādise rājakule vaseyyaṁ”. </span></div><p><div class=verse-container id=ja505:16.1><span>“Sacāhaṁ bālo paraneyyo asmi, </span></div><p><div class=verse-container id=ja505:16.2><span>Ekāparādhaṁ khama putta mayhaṁ; </span></div><p><div class=verse-container id=ja505:16.3><span>Punapi ce edisakaṁ bhaveyya, </span></div><p><div class=verse-container id=ja505:16.4><span>Yathāmatiṁ somanassa karohi”. </span></div><p><div class=verse-container id=ja505:17.1><span>“Anisamma kataṁ kammaṁ, </span></div><p><div class=verse-container id=ja505:17.2><span>anavatthāya cintitaṁ; </span></div><p><div class=verse-container id=ja505:17.3><span>Bhesajjasseva vebhaṅgo, </span></div><p><div class=verse-container id=ja505:17.4><span>vipāko hoti pāpako. </span></div><p><div class=verse-container id=ja505:18.1><span>Nisamma ca kataṁ kammaṁ, </span></div><p><div class=verse-container id=ja505:18.2><span>sammāvatthāya cintitaṁ; </span></div><p><div class=verse-container id=ja505:18.3><span>Bhesajjasseva sampatti, </span></div><p><div class=verse-container id=ja505:18.4><span>vipāko hoti bhadrako. </span></div><p><div class=verse-container id=ja505:19.1><span>Alaso gihī kāmabhogī na sādhu, </span></div><p><div class=verse-container id=ja505:19.2><span>Asaññato pabbajito na sādhu; </span></div><p><div class=verse-container id=ja505:19.3><span>Rājā na sādhu anisammakārī, </span></div><p><div class=verse-container id=ja505:19.4><span>Yo paṇḍito kodhano taṁ na sādhu. </span></div><p><div class=verse-container id=ja505:20.1><span>Nisamma khattiyo kayirā, </span></div><p><div class=verse-container id=ja505:20.2><span>nānisamma disampati; </span></div><p><div class=verse-container id=ja505:20.3><span>Nisammakārino rāja, </span></div><p><div class=verse-container id=ja505:20.4><span>yaso kitti ca vaḍḍhati. </span></div><p><div class=verse-container id=ja505:21.1><span>Nisamma daṇḍaṁ paṇayeyya issaro, </span></div><p><div class=verse-container id=ja505:21.2><span>Vegā kataṁ tappati bhūmipāla; </span></div><p><div class=verse-container id=ja505:21.3><span>Sammāpaṇīdhī ca narassa atthā, </span></div><p><div class=verse-container id=ja505:21.4><span>Anānutappā te bhavanti pacchā. </span></div><p><div class=verse-container id=ja505:22.1><span>Anānutappāni hi ye karonti, </span></div><p><div class=verse-container id=ja505:22.2><span>Vibhajja kammāyatanāni loke; </span></div><p><div class=verse-container id=ja505:22.3><span>Viññuppasatthāni sukhudrayāni, </span></div><p><div class=verse-container id=ja505:22.4><span>Bhavanti buddhānumatāni tāni. </span></div><p><div class=verse-container id=ja505:23.1><span>Āgacchuṁ dovārikā khaggabandhā, </span></div><p><div class=verse-container id=ja505:23.2><span>Kāsāviyā hantu mamaṁ janinda; </span></div><p><div class=verse-container id=ja505:23.3><span>Mātuñca aṅkasmimahaṁ nisinno, </span></div><p><div class=verse-container id=ja505:23.4><span>Ākaḍḍhito sahasā tehi deva. </span></div><p><div class=verse-container id=ja505:24.1><span>Kaṭukañhi sambādhaṁ sukicchaṁ patto, </span></div><p><div class=verse-container id=ja505:24.2><span>Madhurampi yaṁ jīvitaṁ laddha rāja; </span></div><p><div class=verse-container id=ja505:24.3><span>Kicchenahaṁ ajja vadhā pamutto, </span></div><p><div class=verse-container id=ja505:24.4><span>Pabbajjamevābhimanohamasmi”. </span></div><p><div class=verse-container id=ja505:25.1><span>“Putto tavāyaṁ taruṇo sudhamme, </span></div><p><div class=verse-container id=ja505:25.2><span>Anukampako somanasso kumāro; </span></div><p><div class=verse-container id=ja505:25.3><span>Taṁ yācamāno na labhāmi svajja, </span></div><p><div class=verse-container id=ja505:25.4><span>Arahasi naṁ yācitave tuvampi”. </span></div><p><div class=verse-container id=ja505:26.1><span>“Ramassu bhikkhācariyāya putta, </span></div><p><div class=verse-container id=ja505:26.2><span>Nisamma dhammesu paribbajassu; </span></div><p><div class=verse-container id=ja505:26.3><span>Sabbesu bhūtesu nidhāya daṇḍaṁ, </span></div><p><div class=verse-container id=ja505:26.4><span>Anindito brahmamupehi ṭhānaṁ”. </span></div><p><div class=verse-container id=ja505:27.1><span>“Acchera rūpaṁ vata yādisañca, </span></div><p><div class=verse-container id=ja505:27.2><span>Dukkhitaṁ maṁ dukkhāpayase sudhamme; </span></div><p><div class=verse-container id=ja505:27.3><span>Yācassu puttaṁ iti vuccamānā, </span></div><p><div class=verse-container id=ja505:27.4><span>Bhiyyova ussāhayase kumāraṁ”. </span></div><p><div class=verse-container id=ja505:28.1><span>“Ye vippamuttā anavajjabhogino, </span></div><p><div class=verse-container id=ja505:28.2><span>Parinibbutā lokamimaṁ caranti; </span></div><p><div class=verse-container id=ja505:28.3><span>Tamariyamaggaṁ paṭipajjamānaṁ, </span></div><p><div class=verse-container id=ja505:28.4><span>Na ussahe vārayituṁ kumāraṁ”. </span></div><p><div class=verse-container id=ja505:29.1><span>“Addhā have sevitabbā sapaññā, </span></div><p><div class=verse-container id=ja505:29.2><span>Bahussutā ye bahuṭhānacintino; </span></div><p><div class=verse-container id=ja505:29.3><span>Yesāyaṁ sutvāna subhāsitāni, </span></div><p><div class=verse-container id=ja505:29.4><span>Appossukkā vītasokā sudhammā”ti. </span></div><p><div class=verse-container id=ja505:30.1><span>Somanassajātakaṁ navamaṁ. </span></div><div class=flex-between><a href=/canon/en/pli/ms/sutta/kn/ja/ja0504.html>Previous</a><a href=/canon/en/pli/ms/sutta/kn/ja/ja0506.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>