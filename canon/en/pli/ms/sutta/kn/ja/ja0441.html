<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0440.html>Previous</a><a href=/canon/en/pli/ms/sutta/kn/ja/ja0442.html>Next</a></div><p><div class=verse-container id=ja441:0.1><span>Jātaka </span></div><p><div class=verse-container id=ja441:0.2><span>Dasakanipāta </span></div><p><div class=verse-container id=ja441:0.3><span>Catudvāravagga </span></div><p><div class=verse-container id=ja441:0.4><span class=big-bold>3. Catuposathiyajātaka </span></div><p><div class=verse-container id=ja441:1.1><span>“Yo kopaneyye na karoti kopaṁ, </span></div><p><div class=verse-container id=ja441:1.2><span>Na kujjhati sappuriso kadāci; </span></div><p><div class=verse-container id=ja441:1.3><span>Kuddhopi so nāvikaroti kopaṁ, </span></div><p><div class=verse-container id=ja441:1.4><span>Taṁ ve naraṁ samaṇamāhu loke”. </span></div><p><div class=verse-container id=ja441:2.1><span>“Ūnūdaro yo sahate jighacchaṁ, </span></div><p><div class=verse-container id=ja441:2.2><span>Danto tapassī mitapānabhojano; </span></div><p><div class=verse-container id=ja441:2.3><span>Āhārahetu na karoti pāpaṁ, </span></div><p><div class=verse-container id=ja441:2.4><span>Taṁ ve naraṁ samaṇamāhu loke”. </span></div><p><div class=verse-container id=ja441:3.1><span>“Khiḍḍaṁ ratiṁ vippajahitvāna sabbaṁ, </span></div><p><div class=verse-container id=ja441:3.2><span>Na cālikaṁ bhāsasi kiñci loke; </span></div><p><div class=verse-container id=ja441:3.3><span>Vibhūsaṭṭhānā virato methunasmā, </span></div><p><div class=verse-container id=ja441:3.4><span>Taṁ ve naraṁ samaṇamāhu loke”. </span></div><p><div class=verse-container id=ja441:4.1><span>“Pariggahaṁ lobhadhammañca sabbaṁ, </span></div><p><div class=verse-container id=ja441:4.2><span>Yo ve pariññāya pariccajeti; </span></div><p><div class=verse-container id=ja441:4.3><span>Dantaṁ ṭhitattaṁ amamaṁ nirāsaṁ, </span></div><p><div class=verse-container id=ja441:4.4><span>Taṁ ve naraṁ samaṇamāhu loke”. </span></div><p><div class=verse-container id=ja441:5.1><span>“Pucchāma kattāramanomapaññaṁ, </span></div><p><div class=verse-container id=ja441:5.2><span>Kathāsu no viggaho atthi jāto; </span></div><p><div class=verse-container id=ja441:5.3><span>Chindajja kaṅkhaṁ vicikicchitāni, </span></div><p><div class=verse-container id=ja441:5.4><span>Tadajja kaṅkhaṁ vitaremu sabbe”. </span></div><p><div class=verse-container id=ja441:6.1><span>“Ye paṇḍitā atthadasā bhavanti, </span></div><p><div class=verse-container id=ja441:6.2><span>Bhāsanti te yoniso tattha kāle; </span></div><p><div class=verse-container id=ja441:6.3><span>Kathaṁ nu kathānaṁ abhāsitānaṁ, </span></div><p><div class=verse-container id=ja441:6.4><span>Atthaṁ nayeyyuṁ kusalā janindā. </span></div><p><div class=verse-container id=ja441:7.1><span>Kathaṁ have bhāsati nāgarājā, </span></div><p><div class=verse-container id=ja441:7.2><span>Garuḷo pana venateyyo kimāha; </span></div><p><div class=verse-container id=ja441:7.3><span>Gandhabbarājā pana kiṁ vadesi, </span></div><p><div class=verse-container id=ja441:7.4><span>Kathaṁ pana kurūnaṁ rājaseṭṭho”. </span></div><p><div class=verse-container id=ja441:8.1><span>“Khantiṁ have bhāsati nāgarājā, </span></div><p><div class=verse-container id=ja441:8.2><span>Appāhāraṁ garuḷo venateyyo; </span></div><p><div class=verse-container id=ja441:8.3><span>Gandhabbarājā rativippahānaṁ, </span></div><p><div class=verse-container id=ja441:8.4><span>Akiñcanaṁ kurūnaṁ rājaseṭṭho”. </span></div><p><div class=verse-container id=ja441:9.1><span>“Sabbāni etāni subhāsitāni, </span></div><p><div class=verse-container id=ja441:9.2><span>Na hettha dubbhāsitamatthi kiñci; </span></div><p><div class=verse-container id=ja441:9.3><span>Yasmiñca etāni patiṭṭhitāni, </span></div><p><div class=verse-container id=ja441:9.4><span>Arāva nābhyā susamohitāni; </span></div><p><div class=verse-container id=ja441:9.5><span>Catubbhi dhammehi samaṅgibhūtaṁ, </span></div><p><div class=verse-container id=ja441:9.6><span>Taṁ ve naraṁ samaṇamāhu loke”. </span></div><p><div class=verse-container id=ja441:10.1><span>“Tuvañhi seṭṭho tvamanuttarosi, </span></div><p><div class=verse-container id=ja441:10.2><span>Tvaṁ dhammagū dhammavidū sumedho; </span></div><p><div class=verse-container id=ja441:10.3><span>Paññāya pañhaṁ samadhiggahetvā, </span></div><p><div class=verse-container id=ja441:10.4><span>Acchecchi dhīro vicikicchitāni; </span></div><p><div class=verse-container id=ja441:10.5><span>Acchecchi kaṅkhaṁ vicikicchitāni, </span></div><p><div class=verse-container id=ja441:10.6><span>Cundo yathā nāgadantaṁ kharena. </span></div><p><div class=verse-container id=ja441:11.1><span>Nīluppalābhaṁ vimalaṁ anagghaṁ, </span></div><p><div class=verse-container id=ja441:11.2><span>Vatthaṁ idaṁ dhūmasamānavaṇṇaṁ; </span></div><p><div class=verse-container id=ja441:11.3><span>Pañhassa veyyākaraṇena tuṭṭho, </span></div><p><div class=verse-container id=ja441:11.4><span>Dadāmi te dhammapūjāya dhīra. </span></div><p><div class=verse-container id=ja441:12.1><span>Suvaṇṇamālaṁ satapattaphullitaṁ, </span></div><p><div class=verse-container id=ja441:12.2><span>Sakesaraṁ ratnasahassamaṇḍitaṁ; </span></div><p><div class=verse-container id=ja441:12.3><span>Pañhassa veyyākaraṇena tuṭṭho, </span></div><p><div class=verse-container id=ja441:12.4><span>Dadāmi te dhammapūjāya dhīra. </span></div><p><div class=verse-container id=ja441:13.1><span>Maṇiṁ anagghaṁ ruciraṁ pabhassaraṁ, </span></div><p><div class=verse-container id=ja441:13.2><span>Kaṇṭhāvasattaṁ maṇibhūsitaṁ me; </span></div><p><div class=verse-container id=ja441:13.3><span>Pañhassa veyyākaraṇena tuṭṭho, </span></div><p><div class=verse-container id=ja441:13.4><span>Dadāmi te dhammapūjāya dhīra. </span></div><p><div class=verse-container id=ja441:14.1><span>Gavaṁ sahassaṁ usabhañca nāgaṁ, </span></div><p><div class=verse-container id=ja441:14.2><span>Ājaññayutte ca rathe dasa ime; </span></div><p><div class=verse-container id=ja441:14.3><span>Pañhassa veyyākaraṇena tuṭṭho, </span></div><p><div class=verse-container id=ja441:14.4><span>Dadāmi te gāmavarāni soḷasa”. </span></div><p><div class=verse-container id=ja441:15.1><span>“Sāriputto tadā nāgo, </span></div><p><div class=verse-container id=ja441:15.2><span>supaṇṇo pana kolito; </span></div><p><div class=verse-container id=ja441:15.3><span>Gandhabbarājā anuruddho, </span></div><p><div class=verse-container id=ja441:15.4><span>rājā ānandapaṇḍito; </span></div><p><div class=verse-container id=ja441:15.5><span>Vidhuro bodhisatto ca, </span></div><p><div class=verse-container id=ja441:15.6><span>evaṁ dhāretha jātakan”ti. </span></div><p><div class=verse-container id=ja441:16.1><span>Catuposathiyajātakaṁ tatiyaṁ. </span></div><div class=flex-between><a href=/canon/en/pli/ms/sutta/kn/ja/ja0440.html>Previous</a><a href=/canon/en/pli/ms/sutta/kn/ja/ja0442.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>