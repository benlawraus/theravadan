<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0470.html>Previous</a><a href=/canon/en/pli/ms/sutta/kn/ja/ja0472.html>Next</a></div><p><div class=verse-container id=ja471:0.1><span>Jātaka </span></div><p><div class=verse-container id=ja471:0.2><span>Dvādasakanipāta </span></div><p><div class=verse-container id=ja471:0.3><span>Cūḷakuṇālavagga </span></div><p><div class=verse-container id=ja471:0.4><span class=big-bold>8. Meṇḍakapañhajātaka </span></div><p><div class=verse-container id=ja471:1.1><span>“Yesaṁ na kadāci bhūtapubbaṁ, </span></div><p><div class=verse-container id=ja471:1.2><span>Sakhyaṁ sattapadampimasmi loke; </span></div><p><div class=verse-container id=ja471:1.3><span>Jātā amittā duve sahāyā, </span></div><p><div class=verse-container id=ja471:1.4><span>Paṭisandhāya caranti kissa hetu”. </span></div><p><div class=verse-container id=ja471:2.1><span>“Yadi me ajja pātarāsakāle, </span></div><p><div class=verse-container id=ja471:2.2><span>Pañhaṁ na sakkuṇeyyātha vattumetaṁ; </span></div><p><div class=verse-container id=ja471:2.3><span>Raṭṭhā pabbājayissāmi vo sabbe, </span></div><p><div class=verse-container id=ja471:2.4><span>Na hi mattho duppaññajātikehi”. </span></div><p><div class=verse-container id=ja471:3.1><span>“Mahājanasamāgamamhi ghore, </span></div><p><div class=verse-container id=ja471:3.2><span>Janakolāhalasaṅgamamhi jāte; </span></div><p><div class=verse-container id=ja471:3.3><span>Vikkhittamanā anekacittā, </span></div><p><div class=verse-container id=ja471:3.4><span>Pañhaṁ na sakkuṇoma vattumetaṁ. </span></div><p><div class=verse-container id=ja471:4.1><span>Ekaggacittāva ekamekā, </span></div><p><div class=verse-container id=ja471:4.2><span>Rahasi gatā atthaṁ nicintayitvā; </span></div><p><div class=verse-container id=ja471:4.3><span>Paviveke sammasitvāna dhīrā, </span></div><p><div class=verse-container id=ja471:4.4><span>Atha vakkhanti janinda etamatthaṁ”. </span></div><p><div class=verse-container id=ja471:5.1><span>“Uggaputtarājaputtiyānaṁ, </span></div><p><div class=verse-container id=ja471:5.2><span>Urabbhassa maṁsaṁ piyaṁ manāpaṁ; </span></div><p><div class=verse-container id=ja471:5.3><span>Na sunakhassa te adenti maṁsaṁ, </span></div><p><div class=verse-container id=ja471:5.4><span>Atha meṇḍassa suṇena sakhyamassa”. </span></div><p><div class=verse-container id=ja471:6.1><span>“Cammaṁ vihananti eḷakassa, </span></div><p><div class=verse-container id=ja471:6.2><span>Assapiṭṭhattharassukhassa hetu; </span></div><p><div class=verse-container id=ja471:6.3><span>Na ca te sunakhassa attharanti, </span></div><p><div class=verse-container id=ja471:6.4><span>Atha meṇḍassa suṇena sakhyamassa”. </span></div><p><div class=verse-container id=ja471:7.1><span>“Āvellitasiṅgiko hi meṇḍo, </span></div><p><div class=verse-container id=ja471:7.2><span>Na ca sunakhassa visāṇakāni atthi; </span></div><p><div class=verse-container id=ja471:7.3><span>Tiṇabhakkho maṁsabhojano ca, </span></div><p><div class=verse-container id=ja471:7.4><span>Atha meṇḍassa suṇena sakhyamassa”. </span></div><p><div class=verse-container id=ja471:8.1><span>“Tiṇamāsi palāsamāsi meṇḍo, </span></div><p><div class=verse-container id=ja471:8.2><span>Na ca sunakho tiṇamāsi no palāsaṁ; </span></div><p><div class=verse-container id=ja471:8.3><span>Gaṇheyya suṇo sasaṁ biḷāraṁ, </span></div><p><div class=verse-container id=ja471:8.4><span>Atha meṇḍassa suṇena sakhyamassa”. </span></div><p><div class=verse-container id=ja471:9.1><span>“Aṭṭhaḍḍhapado catuppadassa, </span></div><p><div class=verse-container id=ja471:9.2><span>Meṇḍo aṭṭhanakho adissamāno; </span></div><p><div class=verse-container id=ja471:9.3><span>Chādiyamāharatī ayaṁ imassa, </span></div><p><div class=verse-container id=ja471:9.4><span>Maṁsaṁ āharatī ayaṁ amussa. </span></div><p><div class=verse-container id=ja471:10.1><span>Pāsādavaragato videhaseṭṭho, </span></div><p><div class=verse-container id=ja471:10.2><span>Vitihāraṁ aññamaññabhojanānaṁ; </span></div><p><div class=verse-container id=ja471:10.3><span>Addakkhi kira sakkhikaṁ janindo, </span></div><p><div class=verse-container id=ja471:10.4><span>Bubhukkassa puṇṇaṁmukhassa cetaṁ”. </span></div><p><div class=verse-container id=ja471:11.1><span>“Lābhā vata me anapparūpā, </span></div><p><div class=verse-container id=ja471:11.2><span>Yassa medisā paṇḍitā kulamhi; </span></div><p><div class=verse-container id=ja471:11.3><span>Pañhassa gambhīragataṁ nipuṇamatthaṁ, </span></div><p><div class=verse-container id=ja471:11.4><span>Paṭivijjhanti subhāsitena dhīrā. </span></div><p><div class=verse-container id=ja471:12.1><span>Assatarirathañca ekamekaṁ, </span></div><p><div class=verse-container id=ja471:12.2><span>Phītaṁ gāmavarañca ekamekaṁ; </span></div><p><div class=verse-container id=ja471:12.3><span>Sabbesaṁ vo dammi paṇḍitānaṁ, </span></div><p><div class=verse-container id=ja471:12.4><span>Paramappatītamano subhāsitenā”ti. </span></div><p><div class=verse-container id=ja471:13.1><span>Meṇḍakapañhajātakaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/ja/ja0470.html>Previous</a><a href=/canon/en/pli/ms/sutta/kn/ja/ja0472.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>