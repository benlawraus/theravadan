<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0458.html>Previous</a><a href=/canon/en/pli/ms/sutta/kn/ja/ja0460.html>Next</a></div><p><div class=verse-container id=ja459:0.1><span>Jātaka </span></div><p><div class=verse-container id=ja459:0.2><span>Ekādasakanipāta </span></div><p><div class=verse-container id=ja459:0.3><span>Mātuposakavagga </span></div><p><div class=verse-container id=ja459:0.4><span class=big-bold>5. Pānīyajātaka </span></div><p><div class=verse-container id=ja459:1.1><span>“Mitto mittassa pānīyaṁ, </span></div><p><div class=verse-container id=ja459:1.2><span>adinnaṁ paribhuñjisaṁ; </span></div><p><div class=verse-container id=ja459:1.3><span>Tena pacchā vijigucchiṁ, </span></div><p><div class=verse-container id=ja459:1.4><span>taṁ pāpaṁ pakataṁ mayā; </span></div><p><div class=verse-container id=ja459:1.5><span>Mā puna akaraṁ pāpaṁ, </span></div><p><div class=verse-container id=ja459:1.6><span>tasmā pabbajito ahaṁ. </span></div><p><div class=verse-container id=ja459:2.1><span>Paradārañca disvāna, </span></div><p><div class=verse-container id=ja459:2.2><span>chando me udapajjatha; </span></div><p><div class=verse-container id=ja459:2.3><span>Tena pacchā vijigucchiṁ, </span></div><p><div class=verse-container id=ja459:2.4><span>taṁ pāpaṁ pakataṁ mayā; </span></div><p><div class=verse-container id=ja459:2.5><span>Mā puna akaraṁ pāpaṁ, </span></div><p><div class=verse-container id=ja459:2.6><span>tasmā pabbajito ahaṁ. </span></div><p><div class=verse-container id=ja459:3.1><span>Pitaraṁ me mahārāja, </span></div><p><div class=verse-container id=ja459:3.2><span>corā agaṇhu kānane; </span></div><p><div class=verse-container id=ja459:3.3><span>Tesāhaṁ pucchito jānaṁ, </span></div><p><div class=verse-container id=ja459:3.4><span>aññathā naṁ viyākariṁ. </span></div><p><div class=verse-container id=ja459:4.1><span>Tena pacchā vijigucchiṁ, </span></div><p><div class=verse-container id=ja459:4.2><span>taṁ pāpaṁ pakataṁ mayā; </span></div><p><div class=verse-container id=ja459:4.3><span>Mā puna akaraṁ pāpaṁ, </span></div><p><div class=verse-container id=ja459:4.4><span>tasmā pabbajito ahaṁ. </span></div><p><div class=verse-container id=ja459:5.1><span>Pāṇātipātamakaruṁ, </span></div><p><div class=verse-container id=ja459:5.2><span>somayāge upaṭṭhite; </span></div><p><div class=verse-container id=ja459:5.3><span>Tesāhaṁ samanuññāsiṁ. </span></div><p><div class=verse-container id=ja459:6.1><span>Tena pacchā vijigucchiṁ, </span></div><p><div class=verse-container id=ja459:6.2><span>taṁ pāpaṁ pakataṁ mayā; </span></div><p><div class=verse-container id=ja459:6.3><span>Mā puna akaraṁ pāpaṁ, </span></div><p><div class=verse-container id=ja459:6.4><span>tasmā pabbajito ahaṁ. </span></div><p><div class=verse-container id=ja459:7.1><span>Surāmerayamādhukā, </span></div><p><div class=verse-container id=ja459:7.2><span>ye janā paṭhamāsu no; </span></div><p><div class=verse-container id=ja459:7.3><span>Bahūnaṁ te anatthāya, </span></div><p><div class=verse-container id=ja459:7.4><span>majjapānamakappayuṁ; </span></div><p><div class=verse-container id=ja459:7.5><span>Tesāhaṁ samanuññāsiṁ. </span></div><p><div class=verse-container id=ja459:8.1><span>Tena pacchā vijigucchiṁ, </span></div><p><div class=verse-container id=ja459:8.2><span>taṁ pāpaṁ pakataṁ mayā; </span></div><p><div class=verse-container id=ja459:8.3><span>Mā puna akaraṁ pāpaṁ, </span></div><p><div class=verse-container id=ja459:8.4><span>tasmā pabbajito ahaṁ”. </span></div><p><div class=verse-container id=ja459:9.1><span>“Dhiratthu subahū kāme, </span></div><p><div class=verse-container id=ja459:9.2><span>duggandhe bahukaṇṭake; </span></div><p><div class=verse-container id=ja459:9.3><span>Ye ahaṁ paṭisevanto, </span></div><p><div class=verse-container id=ja459:9.4><span>nālabhiṁ tādisaṁ sukhaṁ”. </span></div><p><div class=verse-container id=ja459:10.1><span>“Mahassādā sukhā kāmā, </span></div><p><div class=verse-container id=ja459:10.2><span>Natthi kāmā paraṁ sukhaṁ; </span></div><p><div class=verse-container id=ja459:10.3><span>Ye kāme paṭisevanti, </span></div><p><div class=verse-container id=ja459:10.4><span>Saggaṁ te upapajjare”. </span></div><p><div class=verse-container id=ja459:11.1><span>“Appassādā dukhā kāmā, </span></div><p><div class=verse-container id=ja459:11.2><span>natthi kāmā paraṁ dukhaṁ; </span></div><p><div class=verse-container id=ja459:11.3><span>Ye kāme paṭisevanti, </span></div><p><div class=verse-container id=ja459:11.4><span>nirayaṁ te upapajjare. </span></div><p><div class=verse-container id=ja459:12.1><span>Asī yathā sunisito, </span></div><p><div class=verse-container id=ja459:12.2><span>nettiṁsova supāyiko; </span></div><p><div class=verse-container id=ja459:12.3><span>Sattīva urasi khittā, </span></div><p><div class=verse-container id=ja459:12.4><span>kāmā dukkhatarā tato. </span></div><p><div class=verse-container id=ja459:13.1><span>Aṅgārānaṁva jalitaṁ, </span></div><p><div class=verse-container id=ja459:13.2><span>kāsuṁ sādhikaporisaṁ; </span></div><p><div class=verse-container id=ja459:13.3><span>Phālaṁva divasantattaṁ, </span></div><p><div class=verse-container id=ja459:13.4><span>kāmā dukkhatarā tato. </span></div><p><div class=verse-container id=ja459:14.1><span>Visaṁ yathā halāhalaṁ, </span></div><p><div class=verse-container id=ja459:14.2><span>telaṁ pakkuthitaṁ yathā; </span></div><p><div class=verse-container id=ja459:14.3><span>Tambaloha vilīnaṁva, </span></div><p><div class=verse-container id=ja459:14.4><span>kāmā dukkhatarā tato”ti. </span></div><p><div class=verse-container id=ja459:15.1><span>Pānīyajātakaṁ pañcamaṁ. </span></div><div class=flex-between><a href=/canon/en/pli/ms/sutta/kn/ja/ja0458.html>Previous</a><a href=/canon/en/pli/ms/sutta/kn/ja/ja0460.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>