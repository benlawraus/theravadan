<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0407.html>Previous</a><a href=/canon/en/pli/ms/sutta/kn/ja/ja0409.html>Next</a></div><p><div class=verse-container id=ja408:0.1><span>Jātaka </span></div><p><div class=verse-container id=ja408:0.2><span>Sattakanipāta </span></div><p><div class=verse-container id=ja408:0.3><span>Gandhāravagga </span></div><p><div class=verse-container id=ja408:0.4><span class=big-bold>3. Kumbhakārajātaka </span></div><p><div class=verse-container id=ja408:1.1><span>“Ambāhamaddaṁ vanamantarasmiṁ, </span></div><p><div class=verse-container id=ja408:1.2><span>Nīlobhāsaṁ phalitaṁ saṁvirūḷhaṁ; </span></div><p><div class=verse-container id=ja408:1.3><span>Tamaddasaṁ phalahetu vibhaggaṁ, </span></div><p><div class=verse-container id=ja408:1.4><span>Taṁ disvā bhikkhācariyaṁ carāmi. </span></div><p><div class=verse-container id=ja408:2.1><span>Selaṁ sumaṭṭhaṁ naravīraniṭṭhitaṁ, </span></div><p><div class=verse-container id=ja408:2.2><span>Nārī yugaṁ dhārayi appasaddaṁ; </span></div><p><div class=verse-container id=ja408:2.3><span>Dutiyañca āgamma ahosi saddo, </span></div><p><div class=verse-container id=ja408:2.4><span>Taṁ disvā bhikkhācariyaṁ carāmi. </span></div><p><div class=verse-container id=ja408:3.1><span>Dijā dijaṁ kuṇapamāharantaṁ, </span></div><p><div class=verse-container id=ja408:3.2><span>Ekaṁ samānaṁ bahukā samecca; </span></div><p><div class=verse-container id=ja408:3.3><span>Āhārahetū paripātayiṁsu, </span></div><p><div class=verse-container id=ja408:3.4><span>Taṁ disvā bhikkhācariyaṁ carāmi. </span></div><p><div class=verse-container id=ja408:4.1><span>Usabhāhamaddaṁ yūthassa majjhe, </span></div><p><div class=verse-container id=ja408:4.2><span>Calakkakuṁ vaṇṇabalūpapannaṁ; </span></div><p><div class=verse-container id=ja408:4.3><span>Tamaddasaṁ kāmahetu vitunnaṁ, </span></div><p><div class=verse-container id=ja408:4.4><span>Taṁ disvā bhikkhācariyaṁ carāmi”. </span></div><p><div class=verse-container id=ja408:5.1><span>“Karaṇḍako kaliṅgānaṁ, </span></div><p><div class=verse-container id=ja408:5.2><span>gandhārānañca naggaji; </span></div><p><div class=verse-container id=ja408:5.3><span>Nimirājā videhānaṁ, </span></div><p><div class=verse-container id=ja408:5.4><span>pañcālānañca dummukho; </span></div><p><div class=verse-container id=ja408:5.5><span>Ete raṭṭhāni hitvāna, </span></div><p><div class=verse-container id=ja408:5.6><span>pabbajiṁsu akiñcanā. </span></div><p><div class=verse-container id=ja408:6.1><span>Sabbepime devasamā samāgatā, </span></div><p><div class=verse-container id=ja408:6.2><span>Aggī yathā pajjalito tathevime; </span></div><p><div class=verse-container id=ja408:6.3><span>Ahampi eko carissāmi bhaggavi, </span></div><p><div class=verse-container id=ja408:6.4><span>Hitvāna kāmāni yathodhikāni”. </span></div><p><div class=verse-container id=ja408:7.1><span>“Ayameva kālo na hi añño atthi, </span></div><p><div class=verse-container id=ja408:7.2><span>Anusāsitā me na bhaveyya pacchā; </span></div><p><div class=verse-container id=ja408:7.3><span>Ahampi ekā carissāmi bhaggava, </span></div><p><div class=verse-container id=ja408:7.4><span>Sakuṇīva muttā purisassa hatthā”. </span></div><p><div class=verse-container id=ja408:8.1><span>“Āmaṁ pakkañca jānanti, </span></div><p><div class=verse-container id=ja408:8.2><span>atho loṇaṁ aloṇakaṁ; </span></div><p><div class=verse-container id=ja408:8.3><span>Tamahaṁ disvāna pabbajiṁ, </span></div><p><div class=verse-container id=ja408:8.4><span>careva tvaṁ carāmahan”ti. </span></div><p><div class=verse-container id=ja408:9.1><span>Kumbhakārajātakaṁ tatiyaṁ. </span></div><div class=flex-between><a href=/canon/en/pli/ms/sutta/kn/ja/ja0407.html>Previous</a><a href=/canon/en/pli/ms/sutta/kn/ja/ja0409.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>