<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0507.html>Previous</a><a href=/canon/en/pli/ms/sutta/kn/ja/ja0509.html>Next</a></div><p><div class=verse-container id=ja508:0.1><span>Jātaka </span></div><p><div class=verse-container id=ja508:0.2><span>Vīsatinipāta </span></div><p><div class=verse-container id=ja508:0.3><span>Mātaṅgavagga </span></div><p><div class=verse-container id=ja508:0.4><span class=big-bold>12. Pañcapaṇḍitajātaka </span></div><p><div class=verse-container id=ja508:1.1><span>“Pañca paṇḍitā samāgatāttha, </span></div><p><div class=verse-container id=ja508:1.2><span>Pañhā me paṭibhāti taṁ suṇātha; </span></div><p><div class=verse-container id=ja508:1.3><span>Nindiyamatthaṁ pasaṁsiyaṁ vā, </span></div><p><div class=verse-container id=ja508:1.4><span>Kassevāvikareyya guyhamatthaṁ”. </span></div><p><div class=verse-container id=ja508:2.1><span>“Tvaṁ āvikarohi bhūmipāla, </span></div><p><div class=verse-container id=ja508:2.2><span>Bhattā bhārasaho tuvaṁ vade taṁ; </span></div><p><div class=verse-container id=ja508:2.3><span>Tava chandarucīni sammasitvā, </span></div><p><div class=verse-container id=ja508:2.4><span>Atha vakkhanti janinda pañca dhīrā”. </span></div><p><div class=verse-container id=ja508:3.1><span>“Yā sīlavatī anaññatheyyā, </span></div><p><div class=verse-container id=ja508:3.2><span>Bhattucchandavasānugā manāpā; </span></div><p><div class=verse-container id=ja508:3.3><span>Nindiyamatthaṁ pasaṁsiyaṁ vā, </span></div><p><div class=verse-container id=ja508:3.4><span>Bhariyāyāvikareyya guyhamatthaṁ”. </span></div><p><div class=verse-container id=ja508:4.1><span>“Yo kicchagatassa āturassa, </span></div><p><div class=verse-container id=ja508:4.2><span>Saraṇaṁ hoti gatī parāyanañca; </span></div><p><div class=verse-container id=ja508:4.3><span>Nindiyamatthaṁ pasaṁsiyaṁ vā, </span></div><p><div class=verse-container id=ja508:4.4><span>Sakhino vāvikareyya guyhamatthaṁ”. </span></div><p><div class=verse-container id=ja508:5.1><span>“Jeṭṭho atha majjhimo kaniṭṭho, </span></div><p><div class=verse-container id=ja508:5.2><span>Yo ce sīlasamāhito ṭhitatto; </span></div><p><div class=verse-container id=ja508:5.3><span>Nindiyamatthaṁ pasaṁsiyaṁ vā, </span></div><p><div class=verse-container id=ja508:5.4><span>Bhātu vāvīkareyya guyhamatthaṁ”. </span></div><p><div class=verse-container id=ja508:6.1><span>“Yo ve pituhadayassa paddhagū, </span></div><p><div class=verse-container id=ja508:6.2><span>Anujāto pitaraṁ anomapañño; </span></div><p><div class=verse-container id=ja508:6.3><span>Nindiyamatthaṁ pasaṁsiyaṁ vā, </span></div><p><div class=verse-container id=ja508:6.4><span>Puttassāvikareyya guyhamatthaṁ”. </span></div><p><div class=verse-container id=ja508:7.1><span>“Mātā dvipadājanindaseṭṭha, </span></div><p><div class=verse-container id=ja508:7.2><span>Yā naṁ poseti chandasā piyena; </span></div><p><div class=verse-container id=ja508:7.3><span>Nindiyamatthaṁ pasaṁsiyaṁ vā, </span></div><p><div class=verse-container id=ja508:7.4><span>Mātuyāvīkareyya guyhamatthaṁ”. </span></div><p><div class=verse-container id=ja508:8.1><span>“Guyhassa hi guyhameva sādhu, </span></div><p><div class=verse-container id=ja508:8.2><span>Na hi guyhassa pasatthamāvikammaṁ; </span></div><p><div class=verse-container id=ja508:8.3><span>Anipphannatā saheyya dhīro, </span></div><p><div class=verse-container id=ja508:8.4><span>Nipphannova yathāsukhaṁ bhaṇeyya”. </span></div><p><div class=verse-container id=ja508:9.1><span>“Kiṁ tvaṁ vimanosi rājaseṭṭha, </span></div><p><div class=verse-container id=ja508:9.2><span>Dvipadajaninda vacanaṁ suṇoma metaṁ; </span></div><p><div class=verse-container id=ja508:9.3><span>Kiṁ cintayamāno dummanosi, </span></div><p><div class=verse-container id=ja508:9.4><span>Nūna deva aparādho atthi mayhaṁ”. </span></div><p><div class=verse-container id=ja508:10.1><span>“‘Paṇhe vajjho mahosadho’ti, </span></div><p><div class=verse-container id=ja508:10.2><span>Āṇatto me vadhāya bhūripañño; </span></div><p><div class=verse-container id=ja508:10.3><span>Taṁ cintayamāno dummanosmi, </span></div><p><div class=verse-container id=ja508:10.4><span>Na hi devī aparādho atthi tuyhaṁ”. </span></div><p><div class=verse-container id=ja508:11.1><span>“Abhidosagato dāni ehisi, </span></div><p><div class=verse-container id=ja508:11.2><span>Kiṁ sutvā kiṁ saṅkate mano te; </span></div><p><div class=verse-container id=ja508:11.3><span>Ko te kimavoca bhūripañña, </span></div><p><div class=verse-container id=ja508:11.4><span>Iṅgha vacanaṁ suṇoma brūhi metaṁ”. </span></div><p><div class=verse-container id=ja508:12.1><span>“‘Paṇhe vajjho mahosadho’ti, </span></div><p><div class=verse-container id=ja508:12.2><span>Yadi te mantayitaṁ janinda dosaṁ; </span></div><p><div class=verse-container id=ja508:12.3><span>Bhariyāya rahogato asaṁsi, </span></div><p><div class=verse-container id=ja508:12.4><span>Guyhaṁ pātukataṁ sutaṁ mametaṁ”. </span></div><p><div class=verse-container id=ja508:13.1><span>“Yaṁ sālavanasmiṁ senako, </span></div><p><div class=verse-container id=ja508:13.2><span>Pāpakammaṁ akāsi asabbhirūpaṁ; </span></div><p><div class=verse-container id=ja508:13.3><span>Sakhinova rahogato asaṁsi, </span></div><p><div class=verse-container id=ja508:13.4><span>Guyhaṁ pātukataṁ sutaṁ mametaṁ. </span></div><p><div class=verse-container id=ja508:14.1><span>Pukkusa purisassa te janinda, </span></div><p><div class=verse-container id=ja508:14.2><span>Uppanno rogo arājayutto; </span></div><p><div class=verse-container id=ja508:14.3><span>Bhātuñca rahogato asaṁsi, </span></div><p><div class=verse-container id=ja508:14.4><span>Guyhaṁ pātukataṁ sutaṁ mametaṁ. </span></div><p><div class=verse-container id=ja508:15.1><span>Ābādhoyaṁ asabbhirūpo, </span></div><p><div class=verse-container id=ja508:15.2><span>Kāmindo naradevena phuṭṭho; </span></div><p><div class=verse-container id=ja508:15.3><span>Puttassa rahogato asaṁsi, </span></div><p><div class=verse-container id=ja508:15.4><span>Guyhaṁ pātukataṁ sutaṁ mametaṁ. </span></div><p><div class=verse-container id=ja508:16.1><span>Aṭṭhavaṅkaṁ maṇiratanaṁ uḷāraṁ, </span></div><p><div class=verse-container id=ja508:16.2><span>Sakko te adadā pitāmahassa; </span></div><p><div class=verse-container id=ja508:16.3><span>Devindassa gataṁ tadajja hatthaṁ, </span></div><p><div class=verse-container id=ja508:16.4><span>Mātuñca rahogato asaṁsi; </span></div><p><div class=verse-container id=ja508:16.5><span>Guyhaṁ pātukataṁ sutaṁ mametaṁ. </span></div><p><div class=verse-container id=ja508:17.1><span>Guyhassa hi guyhameva sādhu, </span></div><p><div class=verse-container id=ja508:17.2><span>Na hi guyhassa pasatthamāvikammaṁ; </span></div><p><div class=verse-container id=ja508:17.3><span>Anipphannatā saheyya dhīro, </span></div><p><div class=verse-container id=ja508:17.4><span>Nipphannova yathāsukhaṁ bhaṇeyya. </span></div><p><div class=verse-container id=ja508:18.1><span>Na guyhamatthaṁ vivareyya, </span></div><p><div class=verse-container id=ja508:18.2><span>rakkheyya naṁ yathā nidhiṁ; </span></div><p><div class=verse-container id=ja508:18.3><span>Na hi pātukato sādhu, </span></div><p><div class=verse-container id=ja508:18.4><span>guyho attho pajānatā. </span></div><p><div class=verse-container id=ja508:19.1><span>Thiyā guyhaṁ na saṁseyya, </span></div><p><div class=verse-container id=ja508:19.2><span>amittassa ca paṇḍito; </span></div><p><div class=verse-container id=ja508:19.3><span>Yo cāmisena saṁhīro, </span></div><p><div class=verse-container id=ja508:19.4><span>hadayattheno ca yo naro. </span></div><p><div class=verse-container id=ja508:20.1><span>Guyhamatthaṁ asambuddhaṁ, </span></div><p><div class=verse-container id=ja508:20.2><span>sambodhayati yo naro; </span></div><p><div class=verse-container id=ja508:20.3><span>Mantabhedabhayā tassa, </span></div><p><div class=verse-container id=ja508:20.4><span>dāsabhūto titikkhati. </span></div><p><div class=verse-container id=ja508:21.1><span>Yāvanto purisassatthaṁ, </span></div><p><div class=verse-container id=ja508:21.2><span>guyhaṁ jānanti mantinaṁ; </span></div><p><div class=verse-container id=ja508:21.3><span>Tāvanto tassa ubbegā, </span></div><p><div class=verse-container id=ja508:21.4><span>tasmā guyhaṁ na vissaje. </span></div><p><div class=verse-container id=ja508:22.1><span>Vivicca bhāseyya divā rahassaṁ, </span></div><p><div class=verse-container id=ja508:22.2><span>Rattiṁ giraṁ nātivelaṁ pamuñce; </span></div><p><div class=verse-container id=ja508:22.3><span>Upassutikā hi suṇanti mantaṁ, </span></div><p><div class=verse-container id=ja508:22.4><span>Tasmā manto khippamupeti bhedan”ti. </span></div><p><div class=verse-container id=ja508:23.1><span>Pañcapaṇḍitajātakaṁ dvādasamaṁ. </span></div><div class=flex-between><a href=/canon/en/pli/ms/sutta/kn/ja/ja0507.html>Previous</a><a href=/canon/en/pli/ms/sutta/kn/ja/ja0509.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>