<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0414.html>Previous</a><a href=/canon/en/pli/ms/sutta/kn/ja/ja0416.html>Next</a></div><p id=ja415:0.1><span class=root>Jātaka </span><br><p id=ja415:0.2><span class=root>Sattakanipāta </span><br><p id=ja415:0.3><span class=root>Gandhāravagga </span><br><p id=ja415:0.4><span class="root big-bold">10. Kummāsapiṇḍijātaka </span><br><p id=ja415:1.1><span class=root>“Na kiratthi anomadassisu, </span><br><p id=ja415:1.2><span class=root>Pāricariyā buddhesu appikā; </span><br><p id=ja415:1.3><span class=root>Sukkhāya aloṇikāya ca, </span><br><p id=ja415:1.4><span class=root>Passaphalaṁ kummāsapiṇḍiyā. </span><br><p id=ja415:2.1><span class=root>Hatthigavassā cime bahū, </span><br><p id=ja415:2.2><span class=root>Dhanadhaññaṁ pathavī ca kevalā; </span><br><p id=ja415:2.3><span class=root>Nāriyo cimā accharūpamā, </span><br><p id=ja415:2.4><span class=root>Passa phalaṁ kummāsapiṇḍiyā”. </span><br><p id=ja415:3.1><span class=root>“Abhikkhaṇaṁ rājakuñjara, </span><br><p id=ja415:3.2><span class=root>Gāthā bhāsasi kosalādhipa; </span><br><p id=ja415:3.3><span class=root>Pucchāmi taṁ raṭṭhavaḍḍhana, </span><br><p id=ja415:3.4><span class=root>Bāḷhaṁ pītimano pabhāsasi”. </span><br><p id=ja415:4.1><span class=root>“Imasmiññeva nagare, </span><br><p id=ja415:4.2><span class=root>kule aññatare ahuṁ; </span><br><p id=ja415:4.3><span class=root>Parakammakaro āsiṁ, </span><br><p id=ja415:4.4><span class=root>bhatako sīlasaṁvuto. </span><br><p id=ja415:5.1><span class=root>Kammāya nikkhamantohaṁ, </span><br><p id=ja415:5.2><span class=root>caturo samaṇeddasaṁ; </span><br><p id=ja415:5.3><span class=root>Ācārasīlasampanne, </span><br><p id=ja415:5.4><span class=root>sītibhūte anāsave. </span><br><p id=ja415:6.1><span class=root>Tesu cittaṁ pasādetvā, </span><br><p id=ja415:6.2><span class=root>nisīdetvā paṇṇasanthate; </span><br><p id=ja415:6.3><span class=root>Adaṁ buddhāna kummāsaṁ, </span><br><p id=ja415:6.4><span class=root>pasanno sehi pāṇibhi. </span><br><p id=ja415:7.1><span class=root>Tassa kammassa kusalassa, </span><br><p id=ja415:7.2><span class=root>idaṁ me edisaṁ phalaṁ; </span><br><p id=ja415:7.3><span class=root>Anubhomi idaṁ rajjaṁ, </span><br><p id=ja415:7.4><span class=root>phītaṁ dharaṇimuttamaṁ”. </span><br><p id=ja415:8.1><span class=root>“Dadaṁ bhuñja mā ca pamādo, </span><br><p id=ja415:8.2><span class=root>Cakkaṁ vattaya kosalādhipa; </span><br><p id=ja415:8.3><span class=root>Mā rāja adhammiko ahu, </span><br><p id=ja415:8.4><span class=root>Dhammaṁ pālaya kosalādhipa”. </span><br><p id=ja415:9.1><span class=root>“Sohaṁ tadeva punappunaṁ, </span><br><p id=ja415:9.2><span class=root>Vaṭumaṁ ācarissāmi sobhane; </span><br><p id=ja415:9.3><span class=root>Ariyācaritaṁ sukosale, </span><br><p id=ja415:9.4><span class=root>Arahanto me manāpāva passituṁ. </span><br><p id=ja415:10.1><span class=root>Devī viya accharūpamā, </span><br><p id=ja415:10.2><span class=root>Majjhe nārigaṇassa sobhasi; </span><br><p id=ja415:10.3><span class=root>Kiṁ kammamakāsi bhaddakaṁ, </span><br><p id=ja415:10.4><span class=root>Kenāsi vaṇṇavatī sukosale”. </span><br><p id=ja415:11.1><span class=root>“Ambaṭṭhakulassa khattiya, </span><br><p id=ja415:11.2><span class=root>Dāsyāhaṁ parapesiyā ahuṁ; </span><br><p id=ja415:11.3><span class=root>Saññatā ca dhammajīvinī, </span><br><p id=ja415:11.4><span class=root>Sīlavatī ca apāpadassanā. </span><br><p id=ja415:12.1><span class=root>Uddhaṭabhattaṁ ahaṁ tadā, </span><br><p id=ja415:12.2><span class=root>Caramānassa adāsi bhikkhuno; </span><br><p id=ja415:12.3><span class=root>Vittā sumanā sayaṁ ahaṁ, </span><br><p id=ja415:12.4><span class=root>Tassa kammassa phalaṁ mamedisan”ti. </span><br><p id=ja415:13.1><span class=root>Kummāsapiṇḍijātakaṁ dasamaṁ. </span><br></main><footer class="container footer"><small><a href=/about/>Contact info</a></small></footer>