<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0405.html>Previous</a><a href=/canon/en/pli/ms/sutta/kn/ja/ja0407.html>Next</a></div><p id=ja406:0.1><span class=root>Jātaka </span><br><p id=ja406:0.2><span class=root>Sattakanipāta </span><br><p id=ja406:0.3><span class=root>Gandhāravagga </span><br><p id=ja406:0.4><span class="root big-bold">1. Gandhārajātaka </span><br><p id=ja406:1.1><span class=root>“Hitvā gāmasahassāni, </span><br><p id=ja406:1.2><span class=root>paripuṇṇāni soḷasa; </span><br><p id=ja406:1.3><span class=root>Koṭṭhāgārāni phītāni, </span><br><p id=ja406:1.4><span class=root>sannidhiṁ dāni kubbasi”. </span><br><p id=ja406:2.1><span class=root>“Hitvā gandhāravisayaṁ, </span><br><p id=ja406:2.2><span class=root>pahūtadhanadhāriyaṁ; </span><br><p id=ja406:2.3><span class=root>Pasāsanato nikkhanto, </span><br><p id=ja406:2.4><span class=root>idha dāni pasāsasi”. </span><br><p id=ja406:3.1><span class=root>“Dhammaṁ bhaṇāmi vedeha, </span><br><p id=ja406:3.2><span class=root>adhammo me na ruccati; </span><br><p id=ja406:3.3><span class=root>Dhammaṁ me bhaṇamānassa, </span><br><p id=ja406:3.4><span class=root>na pāpamupalimpati”. </span><br><p id=ja406:4.1><span class=root>“Yena kenaci vaṇṇena, </span><br><p id=ja406:4.2><span class=root>paro labhati ruppanaṁ; </span><br><p id=ja406:4.3><span class=root>Mahatthiyampi ce vācaṁ, </span><br><p id=ja406:4.4><span class=root>na taṁ bhāseyya paṇḍito”. </span><br><p id=ja406:5.1><span class=root>“Kāmaṁ ruppatu vā mā vā, </span><br><p id=ja406:5.2><span class=root>bhusaṁva vikirīyatu; </span><br><p id=ja406:5.3><span class=root>Dhammaṁ me bhaṇamānassa, </span><br><p id=ja406:5.4><span class=root>na pāpamupalimpati”. </span><br><p id=ja406:6.1><span class=root>“No ce assa sakā buddhi, </span><br><p id=ja406:6.2><span class=root>vinayo vā susikkhito; </span><br><p id=ja406:6.3><span class=root>Vane andhamahiṁsova, </span><br><p id=ja406:6.4><span class=root>careyya bahuko jano. </span><br><p id=ja406:7.1><span class=root>Yasmā ca panidhekacce, </span><br><p id=ja406:7.2><span class=root>āceramhi susikkhitā; </span><br><p id=ja406:7.3><span class=root>Tasmā vinītavinayā, </span><br><p id=ja406:7.4><span class=root>caranti susamāhitā”ti. </span><br><p id=ja406:8.1><span class=root>Gandhārajātakaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>