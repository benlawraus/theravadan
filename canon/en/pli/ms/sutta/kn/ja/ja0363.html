<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ja.html> Jātaka </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ja/ja0362.html>Previous</a><a href=/canon/en/pli/ms/sutta/kn/ja/ja0364.html>Next</a></div><p id=ja363:0.1><span class=root>Jātaka </span><br><p id=ja363:0.2><span class=root>Pañcakanipāta </span><br><p id=ja363:0.3><span class=root>Vaṇṇārohavagga </span><br><p id=ja363:0.4><span class="root big-bold">3. Hirijātaka </span><br><p id=ja363:1.1><span class=root>“Hiriṁ tarantaṁ vijigucchamānaṁ, </span><br><p id=ja363:1.2><span class=root>Tavāhamasmī iti bhāsamānaṁ; </span><br><p id=ja363:1.3><span class=root>Seyyāni kammāni anādiyantaṁ, </span><br><p id=ja363:1.4><span class=root>Neso mamanti iti naṁ vijaññā. </span><br><p id=ja363:2.1><span class=root>Yañhi kayirā tañhi vade, </span><br><p id=ja363:2.2><span class=root>yaṁ na kayirā na taṁ vade; </span><br><p id=ja363:2.3><span class=root>Akarontaṁ bhāsamānaṁ, </span><br><p id=ja363:2.4><span class=root>parijānanti paṇḍitā. </span><br><p id=ja363:3.1><span class=root>Na so mitto yo sadā appamatto, </span><br><p id=ja363:3.2><span class=root>Bhedāsaṅkī randhamevānupassī; </span><br><p id=ja363:3.3><span class=root>Yasmiñca setī urasīva putto, </span><br><p id=ja363:3.4><span class=root>Sa ve mitto yo abhejjo parehi. </span><br><p id=ja363:4.1><span class=root>Pāmojjakaraṇaṁ ṭhānaṁ, </span><br><p id=ja363:4.2><span class=root>pasaṁsāvahanaṁ sukhaṁ; </span><br><p id=ja363:4.3><span class=root>Phalānisaṁso bhāveti, </span><br><p id=ja363:4.4><span class=root>vahanto porisaṁ dhuraṁ. </span><br><p id=ja363:5.1><span class=root>Pavivekarasaṁ pitvā, </span><br><p id=ja363:5.2><span class=root>rasaṁ upasamassa ca; </span><br><p id=ja363:5.3><span class=root>Niddaro hoti nippāpo, </span><br><p id=ja363:5.4><span class=root>dhammappītirasaṁ pivan”ti. </span><br><p id=ja363:6.1><span class=root>Hirijātakaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>