<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/cnd.html> Cūḷaniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/cnd/cnd0010.html>Previous</a><a href=/canon/en/pli/ms/sutta/kn/cnd/cnd0012.html>Next</a></div><p><div class=verse-container id=cnd11:0.1><span>Cūḷaniddesa </span></div><p><div class=verse-container id=cnd11:0.2><span>Pārāyanavagganiddesa </span></div><p><div class=verse-container id=cnd11:0.3><span>Pucchāniddesa </span></div><p><div class=verse-container id=cnd11:0.4><span class=big-bold>7. Nandamāṇavapucchāniddesa </span></div><p><div class=verse-container id=cnd11:1.1><span>Santi loke munayo, </span></div><p><div class=verse-container id=cnd11:1.2><span>(iccāyasmā nando) </span></div><p><div class=verse-container id=cnd11:1.3><span>Janā vadanti tayidaṁ kathaṁsu; </span></div><p><div class=verse-container id=cnd11:1.4><span>Ñāṇūpapannaṁ muni no vadanti, </span></div><p><div class=verse-container id=cnd11:1.5><span>Udāhu ve jīvitenūpapannaṁ. </span></div><p><div class=verse-container id=cnd11:2.1><span>Santi loke munayoti. </span></div><p><div class=verse-container id=cnd11:2.2><span>Santīti santi saṁvijjanti atthi upalabbhanti. </span></div><p><div class=verse-container id=cnd11:2.3><span>Loketi apāyaloke …pe… āyatanaloke. </span></div><p><div class=verse-container id=cnd11:2.4><span>Munayoti munināmakā ājīvakā nigaṇṭhā jaṭilā tāpasā. </span></div><p><div class=verse-container id=cnd11:2.5><span>Devā loke munayoti sañjānanti, na ca te munayoti. </span></div><p><div class=verse-container id=cnd11:2.6><span>Santi loke munayo. </span></div><p><div class=verse-container id=cnd11:2.7><span>Iccāyasmā nandoti. </span></div><p><div class=verse-container id=cnd11:2.8><span>Iccāti padasandhi …pe…. </span></div><p><div class=verse-container id=cnd11:2.9><span>Āyasmāti piyavacanaṁ …pe…. </span></div><p><div class=verse-container id=cnd11:2.10><span>Nandoti tassa brāhmaṇassa nāmaṁ …pe… abhilāpoti—</span></div><p><div class=verse-container id=cnd11:2.11><span>iccāyasmā nando. </span></div><p><div class=verse-container id=cnd11:3.1><span>Janā vadanti tayidaṁ kathaṁsūti. </span></div><p><div class=verse-container id=cnd11:3.2><span>Janāti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. </span></div><p><div class=verse-container id=cnd11:3.3><span>Vadantīti kathenti bhaṇanti dīpayanti voharanti. </span></div><p><div class=verse-container id=cnd11:3.4><span>Tayidaṁ kathaṁsūti saṁsayapucchā vimatipucchā dveḷhakapucchā anekaṁsapucchā “evaṁ nu kho, na nu kho, kiṁ nu kho, kathaṁ nu kho”ti—</span></div><p><div class=verse-container id=cnd11:3.5><span>janā vadanti tayidaṁ kathaṁsu. </span></div><p><div class=verse-container id=cnd11:4.1><span>Ñāṇūpapannaṁ muni no vadantīti. </span></div><p><div class=verse-container id=cnd11:4.2><span>Aṭṭha samāpattiñāṇena vā pañcābhiññāñāṇena vā upetaṁ samupetaṁ upāgataṁ samupāgataṁ upapannaṁ samupapannaṁ samannāgataṁ muniṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:4.3><span>ñāṇūpapannaṁ muni no vadanti. </span></div><p><div class=verse-container id=cnd11:5.1><span>Udāhu ve jīvitenūpapannanti udāhu anekavividhaatiparamadukkarakārikalūkhajīvitānuyogena upetaṁ samupetaṁ upāgataṁ samupāgataṁ upapannaṁ samupapannaṁ samannāgataṁ muniṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:5.2><span>udāhu ve jīvitenūpapannaṁ. </span></div><p><div class=verse-container id=cnd11:5.3><span>Tenāha so brāhmaṇo—</span></div><p><div class=verse-container id=cnd11:6.1><span>“Santi loke munayo, </span></div><p><div class=verse-container id=cnd11:6.2><span>(iccāyasmā nando) </span></div><p><div class=verse-container id=cnd11:6.3><span>Janā vadanti tayidaṁ kathaṁsu; </span></div><p><div class=verse-container id=cnd11:6.4><span>Ñāṇūpapannaṁ muni no vadanti, </span></div><p><div class=verse-container id=cnd11:6.5><span>Udāhu ve jīvitenūpapannan”ti. </span></div><p><div class=verse-container id=cnd11:7.1><span>Na diṭṭhiyā na sutiyā na ñāṇena, </span></div><p><div class=verse-container id=cnd11:7.2><span>Munīdha nanda kusalā vadanti; </span></div><p><div class=verse-container id=cnd11:7.3><span>Visenikatvā anīghā nirāsā, </span></div><p><div class=verse-container id=cnd11:7.4><span>Caranti ye te munayoti brūmi. </span></div><p><div class=verse-container id=cnd11:8.1><span>Na diṭṭhiyā na sutiyā na ñāṇenāti. </span></div><p><div class=verse-container id=cnd11:8.2><span>Na diṭṭhiyāti na diṭṭhasuddhiyā. </span></div><p><div class=verse-container id=cnd11:8.3><span>Na sutiyāti na sutasuddhiyā. </span></div><p><div class=verse-container id=cnd11:8.4><span>Na ñāṇenāti napi aṭṭhasamāpattiñāṇena napi pañcābhiññāñāṇena napi micchāñāṇenāti—</span></div><p><div class=verse-container id=cnd11:8.5><span>na diṭṭhiyā na sutiyā na ñāṇena. </span></div><p><div class=verse-container id=cnd11:9.1><span>Munīdha nanda kusalā vadantīti. </span></div><p><div class=verse-container id=cnd11:9.2><span>Kusalāti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā sammappadhānakusalā iddhipādakusalā indriyakusalā balakusalā bojjhaṅgakusalā maggakusalā phalakusalā nibbānakusalā diṭṭhasuddhiyā vā sutasuddhiyā vā aṭṭhasamāpattiñāṇena vā pañcābhiññāñāṇena vā micchāñāṇena vā diṭṭhena vā sutena vā upetaṁ samupetaṁ upāgataṁ samupāgataṁ upapannaṁ samupapannaṁ samannāgataṁ muniṁ na vadanti na kathenti na bhaṇanti na dīpayanti na voharantīti—</span></div><p><div class=verse-container id=cnd11:9.3><span>munīdha nanda kusalā vadanti. </span></div><p><div class=verse-container id=cnd11:10.1><span>Visenikatvā anīghā nirāsā, caranti ye te munayoti brūmīti </span></div><p><div class=verse-container id=cnd11:10.2><span>senā vuccati mārasenā, kāyaduccaritaṁ mārasenā, vacīduccaritaṁ mārasenā, manoduccaritaṁ mārasenā, rāgo mārasenā, doso mārasenā, moho mārasenā, kodho …pe… upanāho … makkho … paḷāso … issā … macchariyaṁ … māyā … sāṭheyyaṁ … thambho … sārambho … māno … atimāno … mado … pamādo … sabbe kilesā sabbe duccaritā sabbe darathā sabbe pariḷāhā sabbe santāpā sabbākusalābhisaṅkhārā mārasenā. </span></div><p><div class=verse-container id=cnd11:10.3><span>Vuttañhetaṁ bhagavatā—</span></div><p><div class=verse-container id=cnd11:11.1><span>“Kāmā te paṭhamā senā, </span></div><p><div class=verse-container id=cnd11:11.2><span>dutiyā arati vuccati; </span></div><p><div class=verse-container id=cnd11:11.3><span>Tatiyā khuppipāsā te, </span></div><p><div class=verse-container id=cnd11:11.4><span>catutthī taṇhā pavuccati. </span></div><p><div class=verse-container id=cnd11:12.1><span>Pañcamaṁ thinamiddhaṁ te, </span></div><p><div class=verse-container id=cnd11:12.2><span>Chaṭṭhā bhīrū pavuccati; </span></div><p><div class=verse-container id=cnd11:12.3><span>Sattamī vicikicchā te, </span></div><p><div class=verse-container id=cnd11:12.4><span>Makkho thambho te aṭṭhamo; </span></div><p><div class=verse-container id=cnd11:12.5><span>Lābho siloko sakkāro, </span></div><p><div class=verse-container id=cnd11:12.6><span>Micchāladdho ca yo yaso. </span></div><p><div class=verse-container id=cnd11:13.1><span>Yo cattānaṁ samukkaṁse, </span></div><p><div class=verse-container id=cnd11:13.2><span>pare ca avajānati; </span></div><p><div class=verse-container id=cnd11:13.3><span>Esā namuci te senā, </span></div><p><div class=verse-container id=cnd11:13.4><span>kaṇhassābhippahārinī; </span></div><p><div class=verse-container id=cnd11:13.5><span>Na naṁ asūro jināti, </span></div><p><div class=verse-container id=cnd11:13.6><span>jetvā ca labhate sukhan”ti. </span></div><p><div class=verse-container id=cnd11:14.1><span>Yato catūhi ariyamaggehi sabbā ca mārasenā sabbe ca paṭisenikarā kilesā jitā ca parājitā ca bhaggā vippaluggā parammukhā, tena vuccanti visenikatvā. </span></div><p><div class=verse-container id=cnd11:14.2><span>Anīghāti rāgo nīgho, doso nīgho, moho nīgho, kodho nīgho, upanāho nīgho …pe… sabbākusalābhisaṅkhārā nīghā. </span></div><p><div class=verse-container id=cnd11:14.3><span>Yesaṁ ete nīghā pahīnā samucchinnā vūpasantā paṭippassaddhā abhabbuppattikā ñāṇagginā daḍḍhā te vuccanti anīghā. </span></div><p><div class=verse-container id=cnd11:14.4><span>Nirāsāti āsā vuccati taṇhā. </span></div><p><div class=verse-container id=cnd11:14.5><span>Yo rāgo sārāgo …pe… </span></div><p><div class=verse-container id=cnd11:14.6><span>avijjā lobho akusalamūlaṁ. </span></div><p><div class=verse-container id=cnd11:14.7><span>Yesaṁ esā āsā taṇhā pahīnā samucchinnā vūpasantā paṭippassaddhā abhabbuppattikā ñāṇagginā daḍḍhā, te vuccanti nirāsā arahanto khīṇāsavā. </span></div><p><div class=verse-container id=cnd11:14.8><span>Visenikatvā anīghā nirāsā, caranti ye te munayoti brūmīti ye te visenikatvāva anīghā ca nirāsā ca caranti viharanti iriyanti vattenti pālenti yapenti yāpenti, te loke munayoti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span></div><p><div class=verse-container id=cnd11:14.9><span>visenikatvā anīghā nirāsā, caranti ye te munayoti brūmi. </span></div><p><div class=verse-container id=cnd11:14.10><span>Tenāha bhagavā—</span></div><p><div class=verse-container id=cnd11:15.1><span>“Na diṭṭhiyā na sutiyā na ñāṇena, </span></div><p><div class=verse-container id=cnd11:15.2><span>Munīdha nanda kusalā vadanti; </span></div><p><div class=verse-container id=cnd11:15.3><span>Visenikatvā anīghā nirāsā, </span></div><p><div class=verse-container id=cnd11:15.4><span>Caranti ye te munayoti brūmī”ti. </span></div><p><div class=verse-container id=cnd11:16.1><span>Ye kecime samaṇabrāhmaṇāse, </span></div><p><div class=verse-container id=cnd11:16.2><span>(iccāyasmā nando) </span></div><p><div class=verse-container id=cnd11:16.3><span>Diṭṭhassutenāpi vadanti suddhiṁ; </span></div><p><div class=verse-container id=cnd11:16.4><span>Sīlabbatenāpi vadanti suddhiṁ, </span></div><p><div class=verse-container id=cnd11:16.5><span>Anekarūpena vadanti suddhiṁ. </span></div><p><div class=verse-container id=cnd11:17.1><span>Kaccissu te bhagavā tattha yatā carantā, </span></div><p><div class=verse-container id=cnd11:17.2><span>Atāru jātiñca jarañca mārisa; </span></div><p><div class=verse-container id=cnd11:17.3><span>Pucchāmi taṁ bhagavā brūhi metaṁ. </span></div><p><div class=verse-container id=cnd11:18.1><span>Ye kecime samaṇabrāhmaṇāseti. </span></div><p><div class=verse-container id=cnd11:18.2><span>Ye kecīti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ—</span></div><p><div class=verse-container id=cnd11:18.3><span>ye kecīti. </span></div><p><div class=verse-container id=cnd11:18.4><span>Samaṇāti ye keci ito bahiddhā pabbajjūpagatā paribbājakasamāpannā. </span></div><p><div class=verse-container id=cnd11:18.5><span>Brāhmaṇāti ye keci bhovādikāti—</span></div><p><div class=verse-container id=cnd11:18.6><span>ye kecime samaṇabrāhmaṇāse. </span></div><p><div class=verse-container id=cnd11:18.7><span>Iccāyasmā nandoti. </span></div><p><div class=verse-container id=cnd11:18.8><span>Iccāti padasandhi …pe…. </span></div><p><div class=verse-container id=cnd11:18.9><span>Āyasmāti piyavacanaṁ …pe…. </span></div><p><div class=verse-container id=cnd11:18.10><span>Nandoti. </span></div><p><div class=verse-container id=cnd11:18.11><span>Tassa brāhmaṇassa nāmaṁ …pe… abhilāpoti—</span></div><p><div class=verse-container id=cnd11:18.12><span>iccāyasmā nando. </span></div><p><div class=verse-container id=cnd11:19.1><span>Diṭṭhassutenāpi vadanti suddhinti diṭṭhenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti; </span></div><p><div class=verse-container id=cnd11:19.2><span>sutenapi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti; </span></div><p><div class=verse-container id=cnd11:19.3><span>diṭṭhassutenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:19.4><span>diṭṭhassutenāpi vadanti suddhiṁ. </span></div><p><div class=verse-container id=cnd11:20.1><span>Sīlabbatenāpi vadanti suddhinti sīlenapi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti; </span></div><p><div class=verse-container id=cnd11:20.2><span>vatenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti; </span></div><p><div class=verse-container id=cnd11:20.3><span>sīlabbatenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:20.4><span>sīlabbatenāpi vadanti suddhiṁ. </span></div><p><div class=verse-container id=cnd11:21.1><span>Anekarūpena vadanti suddhinti anekavidhakotūhalamaṅgalena suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:21.2><span>anekarūpena vadanti suddhiṁ. </span></div><p><div class=verse-container id=cnd11:22.1><span>Kaccissu te bhagavā tattha yatā carantāti. </span></div><p><div class=verse-container id=cnd11:22.2><span>Kaccissūti saṁsayapucchā vimatipucchā dveḷhakapucchā anekaṁsapucchā, “evaṁ nu kho, na nu kho, kiṁ nu kho, kathaṁ nu kho”ti—</span></div><p><div class=verse-container id=cnd11:22.3><span>kaccissu. </span></div><p><div class=verse-container id=cnd11:22.4><span>Teti diṭṭhigatikā. </span></div><p><div class=verse-container id=cnd11:22.5><span>Bhagavāti gāravādhivacanametaṁ …pe… sacchikā paññatti, yadidaṁ bhagavāti—</span></div><p><div class=verse-container id=cnd11:22.6><span>kaccissu te bhagavā. </span></div><p><div class=verse-container id=cnd11:22.7><span>Tattha yatā carantāti. </span></div><p><div class=verse-container id=cnd11:22.8><span>Tatthāti sakāya diṭṭhiyā sakāya khantiyā sakāya ruciyā sakāya laddhiyā. </span></div><p><div class=verse-container id=cnd11:22.9><span>Yatāti yattā paṭiyattā guttā gopitā rakkhitā saṁvutā. </span></div><p><div class=verse-container id=cnd11:22.10><span>Carantāti carantā viharantā iriyantā vattentā pālentā yapentā yāpentāti—</span></div><p><div class=verse-container id=cnd11:22.11><span>kaccissu te bhagavā tattha yatā carantā. </span></div><p><div class=verse-container id=cnd11:23.1><span>Atāru jātiñca jarañca mārisāti jātijarāmaraṇaṁ atariṁsu uttariṁsu patariṁsu samatikkamiṁsu vītivattiṁsu. </span></div><p><div class=verse-container id=cnd11:23.2><span>Mārisāti piyavacanaṁ garuvacanaṁ sagāravasappatissādhivacanametaṁ—</span></div><p><div class=verse-container id=cnd11:23.3><span>mārisāti—</span></div><p><div class=verse-container id=cnd11:23.4><span>atāru jātiñca jarañca mārisa. </span></div><p><div class=verse-container id=cnd11:24.1><span>Pucchāmi taṁ bhagavā brūhi metanti. </span></div><p><div class=verse-container id=cnd11:24.2><span>Pucchāmi tanti pucchāmi taṁ yācāmi taṁ ajjhesāmi taṁ, kathayassu meti pucchāmi taṁ. </span></div><p><div class=verse-container id=cnd11:24.3><span>Bhagavāti …pe… </span></div><p><div class=verse-container id=cnd11:24.4><span>sacchikā paññatti, yadidaṁ bhagavāti. </span></div><p><div class=verse-container id=cnd11:24.5><span>Brūhi metanti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span></div><p><div class=verse-container id=cnd11:24.6><span>pucchāmi taṁ bhagavā brūhi metaṁ. </span></div><p><div class=verse-container id=cnd11:24.7><span>Tenāha so brāhmaṇo—</span></div><p><div class=verse-container id=cnd11:25.1><span>“Ye kecime samaṇabrāhmaṇāse, </span></div><p><div class=verse-container id=cnd11:25.2><span>(iccāyasmā nando) </span></div><p><div class=verse-container id=cnd11:25.3><span>Diṭṭhassutenāpi vadanti suddhiṁ; </span></div><p><div class=verse-container id=cnd11:25.4><span>Sīlabbatenāpi vadanti suddhiṁ, </span></div><p><div class=verse-container id=cnd11:25.5><span>Anekarūpena vadanti suddhiṁ. </span></div><p><div class=verse-container id=cnd11:26.1><span>Kaccissu te bhagavā tattha yatā carantā, </span></div><p><div class=verse-container id=cnd11:26.2><span>Atāru jātiñca jarañca mārisa; </span></div><p><div class=verse-container id=cnd11:26.3><span>Pucchāmi taṁ bhagavā brūhi metan”ti. </span></div><p><div class=verse-container id=cnd11:27.1><span>Ye kecime samaṇabrāhmaṇāse, </span></div><p><div class=verse-container id=cnd11:27.2><span>(nandāti bhagavā) </span></div><p><div class=verse-container id=cnd11:27.3><span>Diṭṭhassutenāpi vadanti suddhiṁ; </span></div><p><div class=verse-container id=cnd11:27.4><span>Sīlabbatenāpi vadanti suddhiṁ, </span></div><p><div class=verse-container id=cnd11:27.5><span>Anekarūpena vadanti suddhiṁ; </span></div><p><div class=verse-container id=cnd11:27.6><span>Kiñcāpi te tattha yatā caranti, </span></div><p><div class=verse-container id=cnd11:27.7><span>Nātariṁsu jātijaranti brūmi. </span></div><p><div class=verse-container id=cnd11:28.1><span>Ye kecime samaṇabrāhmaṇāseti. </span></div><p><div class=verse-container id=cnd11:28.2><span>Ye kecīti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ—</span></div><p><div class=verse-container id=cnd11:28.3><span>ye kecīti. </span></div><p><div class=verse-container id=cnd11:28.4><span>Samaṇāti ye keci ito bahiddhā pabbajjūpagatā paribbājakasamāpannā. </span></div><p><div class=verse-container id=cnd11:28.5><span>Brāhmaṇāti ye keci bhovādikāti—</span></div><p><div class=verse-container id=cnd11:28.6><span>ye kecime samaṇabrāhmaṇāse. </span></div><p><div class=verse-container id=cnd11:28.7><span>Nandāti bhagavāti. </span></div><p><div class=verse-container id=cnd11:28.8><span>Nandāti bhagavā taṁ brāhmaṇaṁ nāmena ālapati. </span></div><p><div class=verse-container id=cnd11:28.9><span>Bhagavāti gāravādhivacanametaṁ …pe… sacchikā paññatti, yadidaṁ bhagavāti—</span></div><p><div class=verse-container id=cnd11:28.10><span>nandāti bhagavā. </span></div><p><div class=verse-container id=cnd11:29.1><span>Diṭṭhassutenāpi vadanti suddhinti diṭṭhenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti; </span></div><p><div class=verse-container id=cnd11:29.2><span>sutenapi suddhiṁ …pe… </span></div><p><div class=verse-container id=cnd11:29.3><span>diṭṭhassutenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:29.4><span>diṭṭhassutenāpi vadanti suddhiṁ. </span></div><p><div class=verse-container id=cnd11:30.1><span>Sīlabbatenāpi vadanti suddhinti sīlenapi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti; </span></div><p><div class=verse-container id=cnd11:30.2><span>vatenāpi suddhiṁ …pe… voharanti; </span></div><p><div class=verse-container id=cnd11:30.3><span>sīlabbatenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:30.4><span>sīlabbatenāpi vadanti suddhiṁ. </span></div><p><div class=verse-container id=cnd11:31.1><span>Anekarūpena vadanti suddhinti anekavidhakotūhalamaṅgalena suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:31.2><span>anekarūpena vadanti suddhiṁ. </span></div><p><div class=verse-container id=cnd11:32.1><span>Kiñcāpi te tattha yatā carantīti. </span></div><p><div class=verse-container id=cnd11:32.2><span>Kiñcāpīti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span></div><p><div class=verse-container id=cnd11:32.3><span>kiñcāpīti. </span></div><p><div class=verse-container id=cnd11:32.4><span>Teti diṭṭhigatikā. </span></div><p><div class=verse-container id=cnd11:32.5><span>Tatthāti sakāya diṭṭhiyā sakāya khantiyā sakāya ruciyā sakāya laddhiyā. </span></div><p><div class=verse-container id=cnd11:32.6><span>Yatāti yattā paṭiyattā guttā gopitā rakkhitā saṁvutā. </span></div><p><div class=verse-container id=cnd11:32.7><span>Carantīti caranti viharanti iriyanti vattenti pālenti yapenti yāpentīti—</span></div><p><div class=verse-container id=cnd11:32.8><span>kiñcāpi te tattha yatā caranti. </span></div><p><div class=verse-container id=cnd11:33.1><span>Nātariṁsu jātijaranti brūmīti jātijarāmaraṇaṁ na tariṁsu na uttariṁsu na patariṁsu na samatikkamiṁsu na vītivattiṁsu, jātijarāmaraṇā anikkhantā anissaṭā anatikkantā asamatikkantā avītivattā, antojātijarāmaraṇe parivattenti, antosaṁsārapathe parivattenti, jātiyā anugatā, jarāya anusaṭā, byādhinā abhibhūtā, maraṇena abbhāhatā atāṇā aleṇā asaraṇā asaraṇībhūtāti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span></div><p><div class=verse-container id=cnd11:33.2><span>nātariṁsu jātijaranti brūmi. </span></div><p><div class=verse-container id=cnd11:33.3><span>Tenāha bhagavā—</span></div><p><div class=verse-container id=cnd11:34.1><span>“Ye kecime samaṇabrāhmaṇāse, </span></div><p><div class=verse-container id=cnd11:34.2><span>(nandāti bhagavā) </span></div><p><div class=verse-container id=cnd11:34.3><span>Diṭṭhassutenāpi vadanti suddhiṁ; </span></div><p><div class=verse-container id=cnd11:34.4><span>Sīlabbatenāpi vadanti suddhiṁ, </span></div><p><div class=verse-container id=cnd11:34.5><span>Anekarūpena vadanti suddhiṁ; </span></div><p><div class=verse-container id=cnd11:34.6><span>Kiñcāpi te tattha yatā caranti, </span></div><p><div class=verse-container id=cnd11:34.7><span>Nātariṁsu jātijaranti brūmī”ti. </span></div><p><div class=verse-container id=cnd11:35.1><span>Ye kecime samaṇabrāhmaṇāse, </span></div><p><div class=verse-container id=cnd11:35.2><span>(iccāyasmā nando) </span></div><p><div class=verse-container id=cnd11:35.3><span>Diṭṭhassutenāpi vadanti suddhiṁ; </span></div><p><div class=verse-container id=cnd11:35.4><span>Sīlabbatenāpi vadanti suddhiṁ, </span></div><p><div class=verse-container id=cnd11:35.5><span>Anekarūpena vadanti suddhiṁ. </span></div><p><div class=verse-container id=cnd11:36.1><span>Te ce munī brūsi anoghatiṇṇe, </span></div><p><div class=verse-container id=cnd11:36.2><span>Atha ko carahi devamanussaloke; </span></div><p><div class=verse-container id=cnd11:36.3><span>Atāri jātiñca jarañca mārisa, </span></div><p><div class=verse-container id=cnd11:36.4><span>Pucchāmi taṁ bhagavā brūhi metaṁ. </span></div><p><div class=verse-container id=cnd11:37.1><span>Ye kecime samaṇabrāhmaṇāseti. </span></div><p><div class=verse-container id=cnd11:37.2><span>Ye kecīti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ—</span></div><p><div class=verse-container id=cnd11:37.3><span>ye kecīti. </span></div><p><div class=verse-container id=cnd11:37.4><span>Samaṇāti ye keci ito bahiddhā pabbajjūpagatā paribbājakasamāpannā. </span></div><p><div class=verse-container id=cnd11:37.5><span>Brāhmaṇāti ye keci bhovādikāti—</span></div><p><div class=verse-container id=cnd11:37.6><span>ye kecime samaṇabrāhmaṇāse. </span></div><p><div class=verse-container id=cnd11:37.7><span>Iccāyasmā nandoti. </span></div><p><div class=verse-container id=cnd11:37.8><span>Iccāti padasandhi …pe… </span></div><p><div class=verse-container id=cnd11:37.9><span>iccāyasmā nando. </span></div><p><div class=verse-container id=cnd11:38.1><span>Diṭṭhassutenāpi vadanti suddhinti diṭṭhenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti; </span></div><p><div class=verse-container id=cnd11:38.2><span>sutenāpi suddhiṁ …pe… </span></div><p><div class=verse-container id=cnd11:38.3><span>diṭṭhassutenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:38.4><span>diṭṭhassutenāpi vadanti suddhiṁ. </span></div><p><div class=verse-container id=cnd11:39.1><span>Sīlabbatenāpi vadanti suddhinti sīlenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti; </span></div><p><div class=verse-container id=cnd11:39.2><span>vatenāpi suddhiṁ …pe… voharanti; </span></div><p><div class=verse-container id=cnd11:39.3><span>sīlabbatenāpi suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:39.4><span>sīlabbatenāpi vadanti suddhiṁ. </span></div><p><div class=verse-container id=cnd11:40.1><span>Anekarūpena vadanti suddhinti anekavidhakotūhalamaṅgalena suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=cnd11:40.2><span>anekarūpena vadanti suddhiṁ. </span></div><p><div class=verse-container id=cnd11:41.1><span>Te ce munī brūsi anoghatiṇṇeti. </span></div><p><div class=verse-container id=cnd11:41.2><span>Te ceti diṭṭhigatike. </span></div><p><div class=verse-container id=cnd11:41.3><span>Munīti monaṁ vuccati ñāṇaṁ …pe… saṅgajālamaticca so muni. </span></div><p><div class=verse-container id=cnd11:41.4><span>Brūsi anoghatiṇṇeti kāmoghaṁ bhavoghaṁ diṭṭhoghaṁ avijjoghaṁ atiṇṇe anatikkante asamatikkante avītivatte antojātijarāmaraṇe parivattente antosaṁsārapathe parivattente jātiyā anugate jarāya anusaṭe byādhinā abhibhūte maraṇena abbhāhate atāṇe aleṇe asaraṇe asaraṇībhūte. </span></div><p><div class=verse-container id=cnd11:41.5><span>Brūsīti brūsi ācikkhasi desesi paññapesi paṭṭhapesi vivarasi vibhajasi uttānīkarosi pakāsesīti—</span></div><p><div class=verse-container id=cnd11:41.6><span>te ce munī brūsi anoghatiṇṇe. </span></div><p><div class=verse-container id=cnd11:42.1><span>Atha ko carahi devamanussaloke, atāri jātiñca jarañca mārisāti atha ko eso sadevake loke samārake sabrahmake sassamaṇabrāhmaṇiyā pajāya sadevamanussāya jātijarāmaraṇaṁ atari uttari patari samatikkami vītivattayi. </span></div><p><div class=verse-container id=cnd11:42.2><span>Mārisāti piyavacanaṁ garuvacanaṁ sagāravasappatissādhivacanametaṁ mārisāti—</span></div><p><div class=verse-container id=cnd11:42.3><span>atha ko carahi devamanussaloke, atāri jātiñca jarañca mārisa. </span></div><p><div class=verse-container id=cnd11:43.1><span>Pucchāmi taṁ bhagavā brūhi metanti. </span></div><p><div class=verse-container id=cnd11:43.2><span>Pucchāmi tanti pucchāmi taṁ yācāmi taṁ ajjhesāmi taṁ pasādemi taṁ. </span></div><p><div class=verse-container id=cnd11:43.3><span>Bhagavāti gāravādhivacanametaṁ …pe… sacchikā paññatti, yadidaṁ bhagavāti. </span></div><p><div class=verse-container id=cnd11:43.4><span>Brūhi metanti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span></div><p><div class=verse-container id=cnd11:43.5><span>pucchāmi taṁ bhagavā brūhi metaṁ. </span></div><p><div class=verse-container id=cnd11:43.6><span>Tenāha so brāhmaṇo—</span></div><p><div class=verse-container id=cnd11:44.1><span>“Ye kecime samaṇabrāhmaṇāse, </span></div><p><div class=verse-container id=cnd11:44.2><span>(iccāyasmā nando) </span></div><p><div class=verse-container id=cnd11:44.3><span>Diṭṭhassutenāpi vadanti suddhiṁ; </span></div><p><div class=verse-container id=cnd11:44.4><span>Sīlabbatenāpi vadanti suddhiṁ, </span></div><p><div class=verse-container id=cnd11:44.5><span>Anekarūpena vadanti suddhiṁ. </span></div><p><div class=verse-container id=cnd11:45.1><span>Te ce munī brūsi anoghatiṇṇe, </span></div><p><div class=verse-container id=cnd11:45.2><span>Atha ko carahi devamanussaloke; </span></div><p><div class=verse-container id=cnd11:45.3><span>Atāri jātiñca jarañca mārisa, </span></div><p><div class=verse-container id=cnd11:45.4><span>Pucchāmi taṁ bhagavā brūhi metan”ti. </span></div><p><div class=verse-container id=cnd11:46.1><span>Nāhaṁ sabbe samaṇabrāhmaṇāse, </span></div><p><div class=verse-container id=cnd11:46.2><span>(nandāti bhagavā) </span></div><p><div class=verse-container id=cnd11:46.3><span>Jātijarāya nivutāti brūmi; </span></div><p><div class=verse-container id=cnd11:46.4><span>Ye sīdha diṭṭhaṁ va sutaṁ mutaṁ vā, </span></div><p><div class=verse-container id=cnd11:46.5><span>Sīlabbataṁ vāpi pahāya sabbaṁ. </span></div><p><div class=verse-container id=cnd11:47.1><span>Anekarūpampi pahāya sabbaṁ, </span></div><p><div class=verse-container id=cnd11:47.2><span>Taṇhaṁ pariññāya anāsavāse; </span></div><p><div class=verse-container id=cnd11:47.3><span>Te ve narā oghatiṇṇāti brūmi. </span></div><p><div class=verse-container id=cnd11:48.1><span>Nāhaṁ sabbe samaṇabrāhmaṇāse, (nandāti bhagavā) jātijarāya nivutāti brūmīti nāhaṁ, nanda, sabbe samaṇabrāhmaṇā jātijarāya āvutā nivutā ovutā pihitā paṭicchannā paṭikujjitāti vadāmi. </span></div><p><div class=verse-container id=cnd11:48.2><span>Atthi te samaṇabrāhmaṇā yesaṁ jāti ca jarāmaraṇañca pahīnā ucchinnamūlā tālāvatthukatā anabhāvaṅkatā āyatiṁ anuppādadhammāti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span></div><p><div class=verse-container id=cnd11:48.3><span>nāhaṁ sabbe samaṇabrāhmaṇāse, (nandāti bhagavā) jātijarāya nivutāti brūmi. </span></div><p><div class=verse-container id=cnd11:49.1><span>Ye sīdha diṭṭhaṁ va sutaṁ mutaṁ vā, sīlabbataṁ vāpi pahāya sabbanti ye sabbā diṭṭhasuddhiyo pahāya jahitvā pajahitvā vinodetvā byantīkaritvā anabhāvaṁ gametvā. </span></div><p><div class=verse-container id=cnd11:49.2><span>Ye sabbā sutasuddhiyo pahāya …pe… </span></div><p><div class=verse-container id=cnd11:49.3><span>ye sabbā mutasuddhiyo pahāya, </span></div><p><div class=verse-container id=cnd11:49.4><span>ye sabbā diṭṭhasutamutasuddhiyo pahāya </span></div><p><div class=verse-container id=cnd11:49.5><span>ye sabbā sīlasuddhiyo pahāya, </span></div><p><div class=verse-container id=cnd11:49.6><span>ye sabbā vatasuddhiyo pahāya, </span></div><p><div class=verse-container id=cnd11:49.7><span>ye sabbā sīlabbatasuddhiyo pahāya jahitvā pajahitvā vinodetvā byantīkaritvā anabhāvaṁ gametvāti—</span></div><p><div class=verse-container id=cnd11:49.8><span>ye sīdha diṭṭhaṁ va sutaṁ mutaṁ vā, sīlabbataṁ vāpi pahāya sabbaṁ. </span></div><p><div class=verse-container id=cnd11:50.1><span>Anekarūpampi pahāya sabbanti anekavidhakotūhalamaṅgalena suddhiṁ visuddhiṁ parisuddhiṁ muttiṁ vimuttiṁ parimuttiṁ pahāya jahitvā pajahitvā vinodetvā byantīkaritvā anabhāvaṁ gametvāti—</span></div><p><div class=verse-container id=cnd11:50.2><span>anekarūpampi pahāya sabbaṁ. </span></div><p><div class=verse-container id=cnd11:51.1><span>Taṇhaṁ pariññāya anāsavā se, te ve narā oghatiṇṇāti brūmīti. </span></div><p><div class=verse-container id=cnd11:51.2><span>Taṇhāti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā. </span></div><p><div class=verse-container id=cnd11:51.3><span>Taṇhaṁ pariññāyāti taṇhaṁ tīhi pariññāhi parijānitvā—</span></div><p><div class=verse-container id=cnd11:51.4><span>ñātapariññāya, tīraṇapariññāya, pahānapariññāya. </span></div><p><div class=verse-container id=cnd11:51.5><span>Katamā ñātapariññā? </span></div><p><div class=verse-container id=cnd11:51.6><span>Taṇhaṁ jānāti “ayaṁ rūpataṇhā, ayaṁ saddataṇhā, ayaṁ gandhataṇhā, ayaṁ rasataṇhā, ayaṁ phoṭṭhabbataṇhā, ayaṁ dhammataṇhā”ti jānāti passati—</span></div><p><div class=verse-container id=cnd11:51.7><span>ayaṁ ñātapariññā. </span></div><p><div class=verse-container id=cnd11:52.1><span>Katamā tīraṇapariññā? </span></div><p><div class=verse-container id=cnd11:52.2><span>Evaṁ ñātaṁ katvā taṇhaṁ tīreti aniccato dukkhato rogato gaṇḍato …pe… </span></div><p><div class=verse-container id=cnd11:52.3><span>nissaraṇato tīreti—</span></div><p><div class=verse-container id=cnd11:52.4><span>ayaṁ tīraṇapariññā. </span></div><p><div class=verse-container id=cnd11:53.1><span>Katamā pahānapariññā? </span></div><p><div class=verse-container id=cnd11:53.2><span>Evaṁ tīrayitvā taṇhaṁ pajahati vinodeti byantīkaroti anabhāvaṁ gameti. </span></div><p><div class=verse-container id=cnd11:53.3><span>Vuttañhetaṁ bhagavatā—</span></div><p><div class=verse-container id=cnd11:53.4><span>“yo, bhikkhave, taṇhāya chandarāgo taṁ pajahatha. </span></div><p><div class=verse-container id=cnd11:53.5><span>Evaṁ sā taṇhā pahīnā bhavissati ucchinnamūlā tālāvatthukatā anabhāvaṅkatā āyatiṁ anuppādadhammā”. </span></div><p><div class=verse-container id=cnd11:53.6><span>Ayaṁ pahānapariññā. </span></div><p><div class=verse-container id=cnd11:53.7><span>Taṇhaṁ pariññāyāti taṇhaṁ imāhi tīhi pariññāhi parijānitvā. </span></div><p><div class=verse-container id=cnd11:53.8><span>Anāsavāti cattāro āsavā—</span></div><p><div class=verse-container id=cnd11:53.9><span>kāmāsavo, bhavāsavo, diṭṭhāsavo, avijjāsavo. </span></div><p><div class=verse-container id=cnd11:53.10><span>Yesaṁ ime āsavā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, te vuccanti anāsavā arahanto khīṇāsavā—</span></div><p><div class=verse-container id=cnd11:53.11><span>taṇhaṁ pariññāya anāsavā. </span></div><p><div class=verse-container id=cnd11:54.1><span>Te ve narā oghatiṇṇāti brūmīti ye taṇhaṁ pariññāya anāsavā, te kāmoghaṁ tiṇṇā bhavoghaṁ tiṇṇā diṭṭhoghaṁ tiṇṇā avijjoghaṁ tiṇṇā sabbasaṁsārapathaṁ tiṇṇā uttiṇṇā nitthiṇṇā atikkantā samatikkantā vītivattāti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span></div><p><div class=verse-container id=cnd11:54.2><span>taṇhaṁ pariññāya anāsavāse te ve narā oghatiṇṇāti brūmi. </span></div><p><div class=verse-container id=cnd11:54.3><span>Tenāha bhagavā—</span></div><p><div class=verse-container id=cnd11:55.1><span>“Nāhaṁ sabbe samaṇabrāhmaṇāse, </span></div><p><div class=verse-container id=cnd11:55.2><span>(nandāti bhagavā) </span></div><p><div class=verse-container id=cnd11:55.3><span>Jātijarāya nivutāti brūmi; </span></div><p><div class=verse-container id=cnd11:55.4><span>Ye sīdha diṭṭhaṁ va sutaṁ mutaṁ vā, </span></div><p><div class=verse-container id=cnd11:55.5><span>Sīlabbataṁ vāpi pahāya sabbaṁ. </span></div><p><div class=verse-container id=cnd11:56.1><span>Anekarūpampi pahāya sabbaṁ, </span></div><p><div class=verse-container id=cnd11:56.2><span>Taṇhaṁ pariññāya anāsavāse; </span></div><p><div class=verse-container id=cnd11:56.3><span>Te ve narā oghatiṇṇāti brūmī”ti. </span></div><p><div class=verse-container id=cnd11:57.1><span>Etābhinandāmi vaco mahesino, </span></div><p><div class=verse-container id=cnd11:57.2><span>Sukittitaṁ gotamanūpadhīkaṁ; </span></div><p><div class=verse-container id=cnd11:57.3><span>Ye sīdha diṭṭhaṁ va sutaṁ mutaṁ vā, </span></div><p><div class=verse-container id=cnd11:57.4><span>Sīlabbataṁ vāpi pahāya sabbaṁ. </span></div><p><div class=verse-container id=cnd11:58.1><span>Anekarūpampi pahāya sabbaṁ, </span></div><p><div class=verse-container id=cnd11:58.2><span>Taṇhaṁ pariññāya anāsavāse; </span></div><p><div class=verse-container id=cnd11:58.3><span>Ahampi te oghatiṇṇāti brūmi. </span></div><p><div class=verse-container id=cnd11:59.1><span>Etābhinandāmi vaco mahesinoti. </span></div><p><div class=verse-container id=cnd11:59.2><span>Etanti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ nandāmi abhinandāmi modāmi anumodāmi icchāmi sādiyāmi patthayāmi pihayāmi abhijappāmi. </span></div><p><div class=verse-container id=cnd11:59.3><span>Mahesinoti kiṁ mahesi bhagavā? </span></div><p><div class=verse-container id=cnd11:59.4><span>Mahantaṁ sīlakkhandhaṁ esī gavesī pariyesīti mahesi …pe… </span></div><p><div class=verse-container id=cnd11:59.5><span>kahaṁ narāsabhoti mahesīti—</span></div><p><div class=verse-container id=cnd11:59.6><span>etābhinandāmi vaco mahesino. </span></div><p><div class=verse-container id=cnd11:60.1><span>Sukittitaṁ gotamanūpadhīkanti. </span></div><p><div class=verse-container id=cnd11:60.2><span>Sukittitanti sukittitaṁ suācikkhitaṁ sudesitaṁ supaññapitaṁ supaṭṭhapitaṁ suvivaṭaṁ suvibhattaṁ suuttānīkataṁ supakāsitaṁ. </span></div><p><div class=verse-container id=cnd11:60.3><span>Gotamanūpadhīkanti upadhī vuccanti kilesā ca khandhā ca abhisaṅkhārā ca. </span></div><p><div class=verse-container id=cnd11:60.4><span>Upadhippahānaṁ upadhivūpasamaṁ upadhinissaggaṁ upadhipaṭippassaddhaṁ amataṁ nibbānanti—</span></div><p><div class=verse-container id=cnd11:60.5><span>sukittitaṁ gotamanūpadhīkaṁ. </span></div><p><div class=verse-container id=cnd11:61.1><span>Ye sīdha diṭṭhaṁ va sutaṁ mutaṁ vā, sīlabbataṁ vāpi pahāya sabbanti ye sabbā diṭṭhasuddhiyo pahāya jahitvā pajahitvā vinodetvā byantīkaritvā anabhāvaṁ gametvā. </span></div><p><div class=verse-container id=cnd11:61.2><span>Ye sabbā sutasuddhiyo …pe… </span></div><p><div class=verse-container id=cnd11:61.3><span>ye sabbā mutasuddhiyo … </span></div><p><div class=verse-container id=cnd11:61.4><span>ye sabbā diṭṭhasutamutasuddhiyo … </span></div><p><div class=verse-container id=cnd11:61.5><span>ye sabbā sīlasuddhiyo … </span></div><p><div class=verse-container id=cnd11:61.6><span>ye sabbā vatasuddhiyo … </span></div><p><div class=verse-container id=cnd11:61.7><span>ye sabbā sīlabbatasuddhiyo pahāya jahitvā pajahitvā vinodetvā byantīkaritvā anabhāvaṁ gametvāti—</span></div><p><div class=verse-container id=cnd11:61.8><span>ye sīdha diṭṭhaṁ va sutaṁ mutaṁ vā, sīlabbataṁ vāpi pahāya sabbaṁ. </span></div><p><div class=verse-container id=cnd11:62.1><span>Anekarūpampi pahāya sabbanti anekavidhakotūhalamaṅgalena suddhiṁ visuddhiṁ parisuddhiṁ muttiṁ vimuttiṁ parimuttiṁ pahāya jahitvā pajahitvā vinodetvā byantīkaritvā anabhāvaṁ gametvāti—</span></div><p><div class=verse-container id=cnd11:62.2><span>anekarūpampi pahāya sabbaṁ. </span></div><p><div class=verse-container id=cnd11:63.1><span>Taṇhaṁ pariññāya anāsavāse, ahampi te oghatiṇṇāti brūmīti. </span></div><p><div class=verse-container id=cnd11:63.2><span>Taṇhāti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā. </span></div><p><div class=verse-container id=cnd11:63.3><span>Taṇhaṁ pariññāyāti taṇhaṁ tīhi pariññāhi parijānitvā—</span></div><p><div class=verse-container id=cnd11:63.4><span>ñātapariññāya, tīraṇapariññāya, pahānapariññāya. </span></div><p><div class=verse-container id=cnd11:63.5><span>Katamā ñātapariññā? </span></div><p><div class=verse-container id=cnd11:63.6><span>Taṇhaṁ jānāti—</span></div><p><div class=verse-container id=cnd11:63.7><span>ayaṁ rūpataṇhā, ayaṁ saddataṇhā, ayaṁ gandhataṇhā, ayaṁ rasataṇhā, ayaṁ phoṭṭhabbataṇhā, ayaṁ dhammataṇhāti jānāti passati—</span></div><p><div class=verse-container id=cnd11:63.8><span>ayaṁ ñātapariññā. </span></div><p><div class=verse-container id=cnd11:64.1><span>Katamā tīraṇapariññā? </span></div><p><div class=verse-container id=cnd11:64.2><span>Evaṁ ñātaṁ katvā taṇhaṁ tīreti aniccato dukkhato rogato gaṇḍato sallato aghato ābādhato parato palokato ītito upaddavato bhayato upasaggato calato pabhaṅguto addhuvato atāṇato aleṇato asaraṇato asaraṇībhūtato rittato tucchato suññato anattato ādīnavato vipariṇāmadhammato asārakato aghamūlato vadhakato vibhavato sāsavato saṅkhatato mārāmisato jātidhammato jarādhammato byādhidhammato maraṇadhammato sokaparidevadukkhadomanassupāyāsadhammato saṅkilesadhammato samudayato atthaṅgamato assādato ādīnavato nissaraṇato tīreti—</span></div><p><div class=verse-container id=cnd11:64.3><span>ayaṁ tīraṇapariññā. </span></div><p><div class=verse-container id=cnd11:65.1><span>Katamā pahānapariññā? </span></div><p><div class=verse-container id=cnd11:65.2><span>Evaṁ tīrayitvā taṇhaṁ pajahati vinodeti byantīkaroti anabhāvaṁ gameti—</span></div><p><div class=verse-container id=cnd11:65.3><span>ayaṁ pahānapariññā. </span></div><p><div class=verse-container id=cnd11:66.1><span>Taṇhaṁ pariññāyāti taṇhaṁ imāhi tīhi pariññāhi parijānitvā. </span></div><p><div class=verse-container id=cnd11:66.2><span>Anāsavāti cattāro āsavā—</span></div><p><div class=verse-container id=cnd11:66.3><span>kāmāsavo, bhavāsavo, diṭṭhāsavo, avijjāsavo. </span></div><p><div class=verse-container id=cnd11:66.4><span>Yesaṁ ime āsavā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, te vuccanti anāsavā arahanto khīṇāsavā. </span></div><p><div class=verse-container id=cnd11:66.5><span>Taṇhaṁ pariññāya anāsavāse, ahampi te oghatiṇṇāti. </span></div><p><div class=verse-container id=cnd11:66.6><span>Brūmīti ye taṇhaṁ pariññāya anāsavā, ahampi te kāmoghaṁ tiṇṇā bhavoghaṁ tiṇṇā diṭṭhoghaṁ tiṇṇā avijjoghaṁ tiṇṇā sabbasaṁsārapathaṁ tiṇṇā uttiṇṇā nitthiṇṇā atikkantā samatikkantā vītivattāti brūmi vadāmīti—</span></div><p><div class=verse-container id=cnd11:66.7><span>taṇhaṁ pariññāya anāsavāse, ahampi te oghatiṇṇāti brūmi. </span></div><p><div class=verse-container id=cnd11:66.8><span>Tenāha so brāhmaṇo—</span></div><p><div class=verse-container id=cnd11:67.1><span>“Etābhinandāmi vaco mahesino, </span></div><p><div class=verse-container id=cnd11:67.2><span>Sukittitaṁ gotamanūpadhīkaṁ; </span></div><p><div class=verse-container id=cnd11:67.3><span>Ye sīdha diṭṭhaṁ va sutaṁ mutaṁ vā, </span></div><p><div class=verse-container id=cnd11:67.4><span>Sīlabbataṁ vāpi pahāya sabbaṁ. </span></div><p><div class=verse-container id=cnd11:68.1><span>Anekarūpampi pahāya sabbaṁ, </span></div><p><div class=verse-container id=cnd11:68.2><span>Taṇhaṁ pariññāya anāsavāse; </span></div><p><div class=verse-container id=cnd11:68.3><span>Ahampi te oghatiṇṇāti brūmī”ti. </span></div><p><div class=verse-container id=cnd11:68.4><span>Nandamāṇavapucchāniddeso sattamo. </span></div><div class=flex-between><a href=/canon/en/pli/ms/sutta/kn/cnd/cnd0010.html>Previous</a><a href=/canon/en/pli/ms/sutta/kn/cnd/cnd0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>