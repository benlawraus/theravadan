<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/cnd.html> Cūḷaniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/cnd/cnd0021.html>Previous</a><a href=/canon/en/pli/ms/sutta/kn/cnd/cnd0023.html>Next</a></div><p><div class=verse-container id=cnd22:0.1><span>Cūḷaniddesa </span></div><p><div class=verse-container id=cnd22:0.2><span>Pārāyanavagganiddesa </span></div><p><div class=verse-container id=cnd22:0.3><span class=big-bold>18. Pārāyanānugītigāthāniddesa </span></div><p><div class=verse-container id=cnd22:1.1><span>Pārāyanamanugāyissaṁ, </span></div><p><div class=verse-container id=cnd22:1.2><span>(iccāyasmā piṅgiyo) </span></div><p><div class=verse-container id=cnd22:1.3><span>Yathāddakkhi tathākkhāsi; </span></div><p><div class=verse-container id=cnd22:1.4><span>Vimalo bhūrimedhaso, </span></div><p><div class=verse-container id=cnd22:1.5><span>Nikkāmo nibbano nāgo; </span></div><p><div class=verse-container id=cnd22:1.6><span>Kissa hetu musā bhaṇe. </span></div><p><div class=verse-container id=cnd22:2.1><span>Pārāyanamanugāyissanti gītamanugāyissaṁ kathitamanukathayissaṁ bhaṇitamanubhaṇissaṁ lapitamanulapissaṁ bhāsitamanubhāsissanti—</span></div><p><div class=verse-container id=cnd22:2.2><span>pārāyanamanugāyissaṁ. </span></div><p><div class=verse-container id=cnd22:2.3><span>Iccāyasmā piṅgiyoti. </span></div><p><div class=verse-container id=cnd22:2.4><span>Iccāti padasandhi …pe… padānupubbatāpetaṁ—</span></div><p><div class=verse-container id=cnd22:2.5><span>iccāti. </span></div><p><div class=verse-container id=cnd22:2.6><span>Āyasmāti piyavacanaṁ garuvacanaṁ sagāravasappatissādhivacanametaṁ—</span></div><p><div class=verse-container id=cnd22:2.7><span>āyasmāti. </span></div><p><div class=verse-container id=cnd22:2.8><span>Piṅgiyoti tassa therassa nāmaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpoti—</span></div><p><div class=verse-container id=cnd22:2.9><span>iccāyasmā piṅgiyo. </span></div><p><div class=verse-container id=cnd22:3.1><span>Yathāddakkhi tathākkhāsīti yathā addakkhi tathā akkhāsi ācikkhi desesi paññapesi paṭṭhapesi vivari vibhaji uttānīakāsi pakāsesi. </span></div><p><div class=verse-container id=cnd22:3.2><span>“Sabbe saṅkhārā aniccā”ti yathā addakkhi tathā akkhāsi ācikkhi desesi paññapesi paṭṭhapesi vivari vibhaji uttānīakāsi pakāsesi. </span></div><p><div class=verse-container id=cnd22:3.3><span>“Sabbe saṅkhārā dukkhā”ti …pe… </span></div><p><div class=verse-container id=cnd22:3.4><span>“sabbe dhammā anattā”ti … </span></div><p><div class=verse-container id=cnd22:3.5><span>“yaṁ kiñci samudayadhammaṁ sabbaṁ taṁ nirodhadhamman”ti yathā addakkhi tathā akkhāsi ācikkhi desesi paññapesi paṭṭhapesi vivari vibhaji uttānīakāsi pakāsesīti—</span></div><p><div class=verse-container id=cnd22:3.6><span>yathāddakkhi tathākkhāsi. </span></div><p><div class=verse-container id=cnd22:4.1><span>Vimalo bhūrimedhasoti. </span></div><p><div class=verse-container id=cnd22:4.2><span>Vimaloti rāgo malaṁ, doso malaṁ, moho malaṁ, kodho … </span></div><p><div class=verse-container id=cnd22:4.3><span>upanāho …pe… sabbākusalābhisaṅkhārā malā. </span></div><p><div class=verse-container id=cnd22:4.4><span>Te malā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=cnd22:4.5><span>Amalo buddho vimalo nimmalo malāpagato malavippahīno malavimutto sabbamalavītivatto. </span></div><p><div class=verse-container id=cnd22:4.6><span>Bhūri vuccati pathavī. </span></div><p><div class=verse-container id=cnd22:4.7><span>Bhagavā tāya pathavisamāya paññāya vipulāya vitthatāya samannāgato. </span></div><p><div class=verse-container id=cnd22:4.8><span>Medhā vuccati paññā. </span></div><p><div class=verse-container id=cnd22:4.9><span>Yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=cnd22:4.10><span>Bhagavā imāya medhāya paññāya upeto samupeto upāgato samupāgato upapanno samupapanno samannāgato, tasmā buddho sumedhasoti—</span></div><p><div class=verse-container id=cnd22:4.11><span>vimalo bhūrimedhaso. </span></div><p><div class=verse-container id=cnd22:5.1><span>Nikkāmo nibbano nāgoti. </span></div><p><div class=verse-container id=cnd22:5.2><span>Kāmāti uddānato dve kāmā—</span></div><p><div class=verse-container id=cnd22:5.3><span>vatthukāmā ca kilesakāmā ca …pe… </span></div><p><div class=verse-container id=cnd22:5.4><span>ime vuccanti vatthukāmā …pe… </span></div><p><div class=verse-container id=cnd22:5.5><span>ime vuccanti kilesakāmā. </span></div><p><div class=verse-container id=cnd22:5.6><span>Buddhassa bhagavato vatthukāmā pariññātā kilesakāmā pahīnā vatthukāmānaṁ pariññātattā kilesakāmānaṁ pahīnattā. </span></div><p><div class=verse-container id=cnd22:5.7><span>Bhagavā na kāme kāmeti na kāme icchati na kāme pattheti na kāme piheti na kāme abhijappati. </span></div><p><div class=verse-container id=cnd22:5.8><span>Ye kāme kāmenti kāme icchanti kāme patthenti kāme pihenti kāme abhijappanti te kāmakāmino rāgarāgino saññasaññino. </span></div><p><div class=verse-container id=cnd22:5.9><span>Bhagavā na kāme kāmeti na kāme icchati na kāme pattheti na kāme piheti na kāme abhijappati. </span></div><p><div class=verse-container id=cnd22:5.10><span>Tasmā buddho akāmo nikkāmo cattakāmo vantakāmo muttakāmo pahīnakāmo paṭinissaṭṭhakāmo vītarāgo vigatarāgo cattarāgo vantarāgo muttarāgo pahīnarāgo paṭinissaṭṭharāgo nicchāto nibbuto sītibhūto sukhappaṭisaṁvedī brahmabhūtena attanā viharatīti—</span></div><p><div class=verse-container id=cnd22:5.11><span>nikkāmo. </span></div><p><div class=verse-container id=cnd22:6.1><span>Nibbanoti rāgo vanaṁ, doso vanaṁ, moho vanaṁ, kodho vanaṁ, upanāho vanaṁ …pe… </span></div><p><div class=verse-container id=cnd22:6.2><span>sabbākusalābhisaṅkhārā vanā. </span></div><p><div class=verse-container id=cnd22:6.3><span>Te vanā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=cnd22:6.4><span>Tasmā buddho avano vivano nibbano vanāpagato vanavippahīno vanavimutto sabbavanavītivattoti—</span></div><p><div class=verse-container id=cnd22:6.5><span>nibbano. </span></div><p><div class=verse-container id=cnd22:6.6><span>Nāgoti nāgo; </span></div><p><div class=verse-container id=cnd22:6.7><span>bhagavā āguṁ na karotīti nāgo, na gacchatīti nāgo, na āgacchatīti nāgo …pe… evaṁ bhagavā na āgacchatīti nāgoti—</span></div><p><div class=verse-container id=cnd22:6.8><span>nikkāmo nibbano nāgo. </span></div><p><div class=verse-container id=cnd22:7.1><span>Kissa hetu musā bhaṇeti. </span></div><p><div class=verse-container id=cnd22:7.2><span>Kissa hetūti kissa hetu kiṁhetu kiṅkāraṇā kiṁnidānā kiṁpaccayāti—</span></div><p><div class=verse-container id=cnd22:7.3><span>kissa hetu. </span></div><p><div class=verse-container id=cnd22:7.4><span>Musā bhaṇeti musā bhaṇeyya katheyya dīpeyya vohareyya; </span></div><p><div class=verse-container id=cnd22:7.5><span>musā bhaṇeti mosavajjaṁ bhaṇeyya, musāvādaṁ bhaṇeyya, anariyavādaṁ bhaṇeyya. </span></div><p><div class=verse-container id=cnd22:7.6><span>Idhekacco sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho—</span></div><p><div class=verse-container id=cnd22:7.7><span>“ehambho purisa, yaṁ jānāsi taṁ vadehī”ti, </span></div><p><div class=verse-container id=cnd22:7.8><span>so ajānaṁ vā āha—“jānāmī”ti, </span></div><p><div class=verse-container id=cnd22:7.9><span>jānaṁ vā āha—“na jānāmī”ti, </span></div><p><div class=verse-container id=cnd22:7.10><span>apassaṁ vā āha—“passāmī”ti, </span></div><p><div class=verse-container id=cnd22:7.11><span>passaṁ vā āha—“na passāmī”ti. </span></div><p><div class=verse-container id=cnd22:7.12><span>Iti attahetu vā parahetu vā āmisakiñcikkhahetu vā sampajānamusā bhāsati, idaṁ vuccati mosavajjaṁ. </span></div><p><div class=verse-container id=cnd22:8.1><span>Api ca tīhākārehi musāvādo hoti. </span></div><p><div class=verse-container id=cnd22:8.2><span>Pubbevassa hoti—</span></div><p><div class=verse-container id=cnd22:8.3><span>“musā bhaṇissan”ti, bhaṇantassa hoti—</span></div><p><div class=verse-container id=cnd22:8.4><span>“musā bhaṇāmī”ti, bhaṇitassa hoti—</span></div><p><div class=verse-container id=cnd22:8.5><span>“musā mayā bhaṇitan”ti—</span></div><p><div class=verse-container id=cnd22:8.6><span>imehi tīhākārehi musāvādo hoti. </span></div><p><div class=verse-container id=cnd22:8.7><span>Api ca catūhākārehi musāvādo hoti. </span></div><p><div class=verse-container id=cnd22:8.8><span>Pubbevassa hoti—</span></div><p><div class=verse-container id=cnd22:8.9><span>“musā bhaṇissan”ti, bhaṇantassa hoti—</span></div><p><div class=verse-container id=cnd22:8.10><span>“musā bhaṇāmī”ti, bhaṇitassa hoti—</span></div><p><div class=verse-container id=cnd22:8.11><span>“musā mayā bhaṇitan”ti, vinidhāya diṭṭhiṁ—</span></div><p><div class=verse-container id=cnd22:8.12><span>imehi catūhākārehi musāvādo hoti. </span></div><p><div class=verse-container id=cnd22:8.13><span>Api ca pañcahākārehi …pe… </span></div><p><div class=verse-container id=cnd22:8.14><span>chahākārehi … </span></div><p><div class=verse-container id=cnd22:8.15><span>sattahākārehi … </span></div><p><div class=verse-container id=cnd22:8.16><span>aṭṭhahākārehi musāvādo hoti. </span></div><p><div class=verse-container id=cnd22:8.17><span>Pubbevassa hoti—</span></div><p><div class=verse-container id=cnd22:8.18><span>“musā bhaṇissan”ti, bhaṇantassa hoti—</span></div><p><div class=verse-container id=cnd22:8.19><span>“musā bhaṇāmī”ti, bhaṇitassa hoti—</span></div><p><div class=verse-container id=cnd22:8.20><span>“musā mayā bhaṇitan”ti, vinidhāya diṭṭhiṁ, vinidhāya khantiṁ, vinidhāya ruciṁ, vinidhāya saññaṁ, vinidhāya bhāvaṁ—</span></div><p><div class=verse-container id=cnd22:8.21><span>imehi aṭṭhahākārehi musāvādo hoti mosavajjaṁ. </span></div><p><div class=verse-container id=cnd22:8.22><span>Kissa hetu musā bhaṇeyya katheyya dīpeyya vohareyyāti—</span></div><p><div class=verse-container id=cnd22:8.23><span>kissa hetu musā bhaṇe. </span></div><p><div class=verse-container id=cnd22:8.24><span>Tenāha thero piṅgiyo—</span></div><p><div class=verse-container id=cnd22:9.1><span>“Pārāyanamanugāyissaṁ, </span></div><p><div class=verse-container id=cnd22:9.2><span>(iccāyasmā piṅgiyo) </span></div><p><div class=verse-container id=cnd22:9.3><span>Yathāddakkhi tathākkhāsi; </span></div><p><div class=verse-container id=cnd22:9.4><span>Vimalo bhūrimedhaso, </span></div><p><div class=verse-container id=cnd22:9.5><span>Nikkāmo nibbano nāgo; </span></div><p><div class=verse-container id=cnd22:9.6><span>Kissa hetu musā bhaṇe”ti. </span></div><p><div class=verse-container id=cnd22:10.1><span>Pahīnamalamohassa, </span></div><p><div class=verse-container id=cnd22:10.2><span>mānamakkhappahāyino; </span></div><p><div class=verse-container id=cnd22:10.3><span>Handāhaṁ kittayissāmi, </span></div><p><div class=verse-container id=cnd22:10.4><span>giraṁ vaṇṇūpasañhitaṁ. </span></div><p><div class=verse-container id=cnd22:11.1><span>Pahīnamalamohassāti. </span></div><p><div class=verse-container id=cnd22:11.2><span>Malanti rāgo malaṁ, doso malaṁ, moho malaṁ, māno malaṁ, diṭṭhi malaṁ, kileso malaṁ, sabbaduccaritaṁ malaṁ, sabbabhavagāmikammaṁ malaṁ. </span></div><p><div class=verse-container id=cnd22:12.1><span>Mohoti yaṁ dukkhe aññāṇaṁ …pe… avijjālaṅgī moho akusalamūlaṁ. </span></div><p><div class=verse-container id=cnd22:12.2><span>Ayaṁ vuccati moho. </span></div><p><div class=verse-container id=cnd22:12.3><span>Malañca moho ca buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=cnd22:12.4><span>Tasmā buddho pahīnamalamohoti—</span></div><p><div class=verse-container id=cnd22:12.5><span>pahīnamalamohassa. </span></div><p><div class=verse-container id=cnd22:13.1><span>Mānamakkhappahāyinoti. </span></div><p><div class=verse-container id=cnd22:13.2><span>Mānoti ekavidhena māno—</span></div><p><div class=verse-container id=cnd22:13.3><span>yā cittassa unnati. </span></div><p><div class=verse-container id=cnd22:13.4><span>Duvidhena māno—</span></div><p><div class=verse-container id=cnd22:13.5><span>attukkaṁsanamāno, </span></div><p><div class=verse-container id=cnd22:13.6><span>paravambhanamāno. </span></div><p><div class=verse-container id=cnd22:13.7><span>Tividhena māno—</span></div><p><div class=verse-container id=cnd22:13.8><span>seyyohamasmīti māno, </span></div><p><div class=verse-container id=cnd22:13.9><span>sadisohamasmīti māno, </span></div><p><div class=verse-container id=cnd22:13.10><span>hīnohamasmīti māno. </span></div><p><div class=verse-container id=cnd22:13.11><span>Catubbidhena māno—</span></div><p><div class=verse-container id=cnd22:13.12><span>lābhena mānaṁ janeti, </span></div><p><div class=verse-container id=cnd22:13.13><span>yasena mānaṁ janeti, </span></div><p><div class=verse-container id=cnd22:13.14><span>pasaṁsāya mānaṁ janeti, </span></div><p><div class=verse-container id=cnd22:13.15><span>sukhena mānaṁ janeti. </span></div><p><div class=verse-container id=cnd22:13.16><span>Pañcavidhena māno—</span></div><p><div class=verse-container id=cnd22:13.17><span>lābhimhi manāpikānaṁ rūpānanti mānaṁ janeti, </span></div><p><div class=verse-container id=cnd22:13.18><span>lābhimhi manāpikānaṁ saddānaṁ …pe… </span></div><p><div class=verse-container id=cnd22:13.19><span>gandhānaṁ … </span></div><p><div class=verse-container id=cnd22:13.20><span>rasānaṁ … </span></div><p><div class=verse-container id=cnd22:13.21><span>phoṭṭhabbānanti mānaṁ janeti. </span></div><p><div class=verse-container id=cnd22:13.22><span>Chabbidhena māno—</span></div><p><div class=verse-container id=cnd22:13.23><span>cakkhusampadāya mānaṁ janeti, </span></div><p><div class=verse-container id=cnd22:13.24><span>sotasampadāya …pe… </span></div><p><div class=verse-container id=cnd22:13.25><span>ghānasampadāya … </span></div><p><div class=verse-container id=cnd22:13.26><span>jivhāsampadāya … </span></div><p><div class=verse-container id=cnd22:13.27><span>kāyasampadāya … </span></div><p><div class=verse-container id=cnd22:13.28><span>manosampadāya mānaṁ janeti. </span></div><p><div class=verse-container id=cnd22:13.29><span>Sattavidhena māno—</span></div><p><div class=verse-container id=cnd22:13.30><span>māno, </span></div><p><div class=verse-container id=cnd22:13.31><span>atimāno, </span></div><p><div class=verse-container id=cnd22:13.32><span>mānātimāno, </span></div><p><div class=verse-container id=cnd22:13.33><span>omāno, </span></div><p><div class=verse-container id=cnd22:13.34><span>avamāno, </span></div><p><div class=verse-container id=cnd22:13.35><span>asmimāno, </span></div><p><div class=verse-container id=cnd22:13.36><span>micchāmāno. </span></div><p><div class=verse-container id=cnd22:13.37><span>Aṭṭhavidhena māno—</span></div><p><div class=verse-container id=cnd22:13.38><span>lābhena mānaṁ janeti, </span></div><p><div class=verse-container id=cnd22:13.39><span>alābhena omānaṁ janeti, </span></div><p><div class=verse-container id=cnd22:13.40><span>yasena mānaṁ janeti, </span></div><p><div class=verse-container id=cnd22:13.41><span>ayasena omānaṁ janeti, </span></div><p><div class=verse-container id=cnd22:13.42><span>pasaṁsāya mānaṁ janeti, </span></div><p><div class=verse-container id=cnd22:13.43><span>nindāya omānaṁ janeti, </span></div><p><div class=verse-container id=cnd22:13.44><span>sukhena mānaṁ janeti, </span></div><p><div class=verse-container id=cnd22:13.45><span>dukkhena omānaṁ janeti. </span></div><p><div class=verse-container id=cnd22:13.46><span>Navavidhena māno—</span></div><p><div class=verse-container id=cnd22:13.47><span>seyyassa seyyohamasmīti māno, </span></div><p><div class=verse-container id=cnd22:13.48><span>seyyassa sadisohamasmīti māno, </span></div><p><div class=verse-container id=cnd22:13.49><span>seyyassa hīnohamasmīti māno, </span></div><p><div class=verse-container id=cnd22:13.50><span>sadisassa seyyohamasmīti māno, </span></div><p><div class=verse-container id=cnd22:13.51><span>sadisassa sadisohamasmīti māno, </span></div><p><div class=verse-container id=cnd22:13.52><span>sadisassa hīnohamasmīti māno, </span></div><p><div class=verse-container id=cnd22:13.53><span>hīnassa seyyohamasmīti māno, </span></div><p><div class=verse-container id=cnd22:13.54><span>hīnassa sadisohamasmīti māno, </span></div><p><div class=verse-container id=cnd22:13.55><span>hīnassa hīnohamasmīti māno. </span></div><p><div class=verse-container id=cnd22:13.56><span>Dasavidhena māno—</span></div><p><div class=verse-container id=cnd22:13.57><span>idhekacco mānaṁ janeti jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunā. </span></div><p><div class=verse-container id=cnd22:13.58><span>Yo evarūpo māno maññanā maññitattaṁ unnati unnamo dhajo sampaggāho ketukamyatā cittassa—</span></div><p><div class=verse-container id=cnd22:13.59><span>ayaṁ vuccati māno. </span></div><p><div class=verse-container id=cnd22:14.1><span>Makkhoti yo makkho makkhāyanā makkhāyitattaṁ niṭṭhuriyaṁ niṭṭhuriyakammaṁ—</span></div><p><div class=verse-container id=cnd22:14.2><span>ayaṁ vuccati makkho. </span></div><p><div class=verse-container id=cnd22:14.3><span>Buddhassa bhagavato māno ca makkho ca pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=cnd22:14.4><span>Tasmā buddho mānamakkhappahāyīti—</span></div><p><div class=verse-container id=cnd22:14.5><span>mānamakkhappahāyino. </span></div><p><div class=verse-container id=cnd22:15.1><span>Handāhaṁ kittayissāmi giraṁ vaṇṇūpasañhitanti. </span></div><p><div class=verse-container id=cnd22:15.2><span>Handāhanti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span></div><p><div class=verse-container id=cnd22:15.3><span>handāhanti. </span></div><p><div class=verse-container id=cnd22:15.4><span>Kittayissāmi giraṁ vaṇṇūpasañhitanti vaṇṇena upetaṁ samupetaṁ upāgataṁ samupāgataṁ upapannaṁ samupapannaṁ samannāgataṁ vācaṁ giraṁ byappathaṁ udīraṇaṁ kittayissāmi desessāmi paññapessāmi paṭṭhapessāmi vivarissāmi vibhajissāmi uttānīkarissāmi pakāsessāmīti—</span></div><p><div class=verse-container id=cnd22:15.5><span>handāhaṁ kittayissāmi giraṁ vaṇṇūpasañhitaṁ. </span></div><p><div class=verse-container id=cnd22:15.6><span>Tenāha thero piṅgiyo—</span></div><p><div class=verse-container id=cnd22:16.1><span>“Pahīnamalamohassa, </span></div><p><div class=verse-container id=cnd22:16.2><span>mānamakkhappahāyino; </span></div><p><div class=verse-container id=cnd22:16.3><span>Handāhaṁ kittayissāmi, </span></div><p><div class=verse-container id=cnd22:16.4><span>giraṁ vaṇṇūpasañhitan”ti. </span></div><p><div class=verse-container id=cnd22:17.1><span>Tamonudo buddho samantacakkhu, </span></div><p><div class=verse-container id=cnd22:17.2><span>Lokantagū sabbabhavātivatto; </span></div><p><div class=verse-container id=cnd22:17.3><span>Anāsavo sabbadukkhappahīno, </span></div><p><div class=verse-container id=cnd22:17.4><span>Saccavhayo brahme upāsito me. </span></div><p><div class=verse-container id=cnd22:18.1><span>Tamonudo buddho samantacakkhūti. </span></div><p><div class=verse-container id=cnd22:18.2><span>Tamonudoti rāgatamaṁ dosatamaṁ mohatamaṁ mānatamaṁ diṭṭhitamaṁ kilesatamaṁ duccaritatamaṁ andhakaraṇaṁ aññāṇakaraṇaṁ paññānirodhikaṁ vighātapakkhikaṁ anibbānasaṁvattanikaṁ nudi panudi pajahi vinodesi byantīakāsi anabhāvaṁ gamesi. </span></div><p><div class=verse-container id=cnd22:18.3><span>Buddhoti yo so bhagavā …pe… sacchikā paññatti; </span></div><p><div class=verse-container id=cnd22:18.4><span>yadidaṁ buddhoti. </span></div><p><div class=verse-container id=cnd22:18.5><span>Samantacakkhu vuccati sabbaññutañāṇaṁ …pe… </span></div><p><div class=verse-container id=cnd22:18.6><span>tathāgato tena samantacakkhūti—</span></div><p><div class=verse-container id=cnd22:18.7><span>tamonudo buddho samantacakkhu. </span></div><p><div class=verse-container id=cnd22:19.1><span>Lokantagū sabbabhavātivattoti. </span></div><p><div class=verse-container id=cnd22:19.2><span>Lokoti eko loko—</span></div><p><div class=verse-container id=cnd22:19.3><span>bhavaloko. </span></div><p><div class=verse-container id=cnd22:19.4><span>Dve lokā—</span></div><p><div class=verse-container id=cnd22:19.5><span>bhavaloko ca sambhavaloko ca; </span></div><p><div class=verse-container id=cnd22:19.6><span>sampattibhavaloko ca sampattisambhavaloko ca; </span></div><p><div class=verse-container id=cnd22:19.7><span>vipattibhavaloko ca vipattisambhavaloko ca. </span></div><p><div class=verse-container id=cnd22:19.8><span>Tayo lokā—</span></div><p><div class=verse-container id=cnd22:19.9><span>tisso vedanā. </span></div><p><div class=verse-container id=cnd22:19.10><span>Cattāro lokā—</span></div><p><div class=verse-container id=cnd22:19.11><span>cattāro āhārā. </span></div><p><div class=verse-container id=cnd22:19.12><span>Pañca lokā—</span></div><p><div class=verse-container id=cnd22:19.13><span>pañcupādānakkhandhā. </span></div><p><div class=verse-container id=cnd22:19.14><span>Cha lokā—</span></div><p><div class=verse-container id=cnd22:19.15><span>cha ajjhattikāni āyatanāni. </span></div><p><div class=verse-container id=cnd22:19.16><span>Satta lokā—</span></div><p><div class=verse-container id=cnd22:19.17><span>sattaviññāṇaṭṭhitiyo. </span></div><p><div class=verse-container id=cnd22:19.18><span>Aṭṭha lokā—</span></div><p><div class=verse-container id=cnd22:19.19><span>aṭṭha lokadhammā. </span></div><p><div class=verse-container id=cnd22:19.20><span>Nava lokā—</span></div><p><div class=verse-container id=cnd22:19.21><span>nava sattāvāsā. </span></div><p><div class=verse-container id=cnd22:19.22><span>Dasa lokā—</span></div><p><div class=verse-container id=cnd22:19.23><span>dasa āyatanāni. </span></div><p><div class=verse-container id=cnd22:19.24><span>Dvādasa lokā—</span></div><p><div class=verse-container id=cnd22:19.25><span>dvādasāyatanāni. </span></div><p><div class=verse-container id=cnd22:19.26><span>Aṭṭhārasa lokā—</span></div><p><div class=verse-container id=cnd22:19.27><span>aṭṭhārasa dhātuyo. </span></div><p><div class=verse-container id=cnd22:19.28><span>Lokantagūti bhagavā lokassa antagato antappatto koṭigato koṭippatto … nibbānagato nibbānappatto. </span></div><p><div class=verse-container id=cnd22:19.29><span>So vutthavāso ciṇṇacaraṇo … jātimaraṇasaṁsāro natthi tassa punabbhavoti—</span></div><p><div class=verse-container id=cnd22:19.30><span>lokantagū. </span></div><p><div class=verse-container id=cnd22:20.1><span>Sabbabhavātivattoti. </span></div><p><div class=verse-container id=cnd22:20.2><span>Bhavāti dve bhavā—</span></div><p><div class=verse-container id=cnd22:20.3><span>kammabhavo ca paṭisandhiko ca punabbhavo. </span></div><p><div class=verse-container id=cnd22:20.4><span>Katamo kammabhavo? </span></div><p><div class=verse-container id=cnd22:20.5><span>Puññābhisaṅkhāro apuññābhisaṅkhāro āneñjābhisaṅkhāro—</span></div><p><div class=verse-container id=cnd22:20.6><span>ayaṁ kammabhavo. </span></div><p><div class=verse-container id=cnd22:20.7><span>Katamo paṭisandhiko punabbhavo? </span></div><p><div class=verse-container id=cnd22:20.8><span>Paṭisandhikā rūpā vedanā saññā saṅkhārā viññāṇaṁ—</span></div><p><div class=verse-container id=cnd22:20.9><span>ayaṁ paṭisandhiko punabbhavo. </span></div><p><div class=verse-container id=cnd22:20.10><span>Bhagavā kammabhavañca paṭisandhikañca punabbhavaṁ ativatto atikkanto vītivattoti—</span></div><p><div class=verse-container id=cnd22:20.11><span>lokantagū sabbabhavātivatto. </span></div><p><div class=verse-container id=cnd22:21.1><span>Anāsavo sabbadukkhappahīnoti. </span></div><p><div class=verse-container id=cnd22:21.2><span>Anāsavoti cattāro āsavā—</span></div><p><div class=verse-container id=cnd22:21.3><span>kāmāsavo, bhavāsavo, diṭṭhāsavo, avijjāsavo. </span></div><p><div class=verse-container id=cnd22:21.4><span>Te āsavā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=cnd22:21.5><span>Tasmā buddho anāsavo. </span></div><p><div class=verse-container id=cnd22:21.6><span>Sabbadukkhappahīnoti sabbaṁ tassa paṭisandhikaṁ jātidukkhaṁ jarādukkhaṁ byādhidukkhaṁ maraṇadukkhaṁ sokaparidevadukkhadomanassupāyāsadukkhaṁ …pe… </span></div><p><div class=verse-container id=cnd22:21.7><span>diṭṭhibyasanadukkhaṁ pahīnaṁ samucchinnaṁ vūpasantaṁ paṭippassaddhaṁ abhabbuppattikaṁ ñāṇagginā daḍḍhaṁ. </span></div><p><div class=verse-container id=cnd22:21.8><span>Tasmā buddho sabbadukkhappahīnoti—</span></div><p><div class=verse-container id=cnd22:21.9><span>anāsavo sabbadukkhappahīno. </span></div><p><div class=verse-container id=cnd22:22.1><span>Saccavhayo brahme upāsito meti. </span></div><p><div class=verse-container id=cnd22:22.2><span>Saccavhayoti saccavhayo sadisanāmo sadisavhayo saccasadisavhayo. </span></div><p><div class=verse-container id=cnd22:22.3><span>Vipassī bhagavā, sikhī bhagavā, vessabhū bhagavā, kakusandho bhagavā, koṇāgamano bhagavā, kassapo bhagavā. </span></div><p><div class=verse-container id=cnd22:22.4><span>Te buddhā bhagavanto sadisanāmā sadisavhayā. </span></div><p><div class=verse-container id=cnd22:22.5><span>Bhagavāpi sakyamuni tesaṁ buddhānaṁ bhagavantānaṁ sadisanāmo sadisavhayoti—</span></div><p><div class=verse-container id=cnd22:22.6><span>tasmā buddho saccavhayo. </span></div><p><div class=verse-container id=cnd22:23.1><span>Brahme upāsito meti so mayā bhagavā āsito upāsito payirupāsito paripucchito paripañhitoti—</span></div><p><div class=verse-container id=cnd22:23.2><span>saccavhayo brahme upāsito me. </span></div><p><div class=verse-container id=cnd22:23.3><span>Tenāha thero piṅgiyo—</span></div><p><div class=verse-container id=cnd22:24.1><span>“Tamonudo buddho samantacakkhu, </span></div><p><div class=verse-container id=cnd22:24.2><span>Lokantagū sabbabhavātivatto; </span></div><p><div class=verse-container id=cnd22:24.3><span>Anāsavo sabbadukkhappahīno, </span></div><p><div class=verse-container id=cnd22:24.4><span>Saccavhayo brahme upāsito me”ti. </span></div><p><div class=verse-container id=cnd22:25.1><span>Dijo yathā kubbanakaṁ pahāya, </span></div><p><div class=verse-container id=cnd22:25.2><span>Bahupphalaṁ kānanamāvaseyya; </span></div><p><div class=verse-container id=cnd22:25.3><span>Evamahaṁ appadasse pahāya, </span></div><p><div class=verse-container id=cnd22:25.4><span>Mahodadhiṁ haṁsoriva ajjhapatto. </span></div><p><div class=verse-container id=cnd22:26.1><span>Dijo yathā kubbanakaṁ pahāya, bahupphalaṁ kānanamāvaseyyāti. </span></div><p><div class=verse-container id=cnd22:26.2><span>Dijo vuccati pakkhī. </span></div><p><div class=verse-container id=cnd22:26.3><span>Kiṅkāraṇā dijo vuccati pakkhī? </span></div><p><div class=verse-container id=cnd22:26.4><span>Dvikkhattuṁ jāyatīti dijo, mātukucchimhā ca aṇḍakosamhā ca. </span></div><p><div class=verse-container id=cnd22:26.5><span>Taṅkāraṇā dijo vuccati pakkhīti—</span></div><p><div class=verse-container id=cnd22:26.6><span>dijo. </span></div><p><div class=verse-container id=cnd22:26.7><span>Yathā kubbanakaṁ pahāyāti yathā dijo kubbanakaṁ parittavanakaṁ appaphalaṁ appabhakkhaṁ appodakaṁ pahāya jahitvā atikkamitvā samatikkamitvā vītivattetvā aññaṁ bahupphalaṁ bahubhakkhaṁ bahūdakaṁ mahantaṁ kānanaṁ vanasaṇḍaṁ adhigaccheyya vindeyya paṭilabheyya, tasmiñca vanasaṇḍe vāsaṁ kappeyyāti—</span></div><p><div class=verse-container id=cnd22:26.8><span>dijo yathā kubbanakaṁ pahāya bahupphalaṁ kānanaṁ āvaseyya. </span></div><p><div class=verse-container id=cnd22:27.1><span>Evamahaṁ appadasse pahāya, mahodadhiṁ haṁsoriva ajjhapattoti. </span></div><p><div class=verse-container id=cnd22:27.2><span>Evanti opammasampaṭipādanaṁ. </span></div><p><div class=verse-container id=cnd22:27.3><span>Appadasse pahāyāti yo ca bāvarī brāhmaṇo ye caññe tassa ācariyā buddhaṁ bhagavantaṁ upādāya appadassā parittadassā thokadassā omakadassā lāmakadassā chatukkadassā vā. </span></div><p><div class=verse-container id=cnd22:27.4><span>Te appadasse parittadasse thokadasse omakadasse lāmakadasse chatukkadasse pahāya pajahitvā atikkamitvā samatikkamitvā vītivattetvā buddhaṁ bhagavantaṁ appamāṇadassaṁ aggadassaṁ seṭṭhadassaṁ viseṭṭhadassaṁ pāmokkhadassaṁ uttamadassaṁ pavaradassaṁ asamaṁ asamasamaṁ appaṭisamaṁ appaṭibhāgaṁ appaṭipuggalaṁ devātidevaṁ narāsabhaṁ purisasīhaṁ purisanāgaṁ purisājaññaṁ purisanisabhaṁ purisadhorayhaṁ dasabaladhāriṁ adhigacchiṁ vindiṁ paṭilabhiṁ. </span></div><p><div class=verse-container id=cnd22:27.5><span>Yathā ca haṁso mahantaṁ mānasakaṁ vā saraṁ anotattaṁ vā dahaṁ mahāsamuddaṁ vā akkhobhaṁ amitodakaṁ jalarāsiṁ adhigaccheyya vindeyya paṭilabheyya, evameva buddhaṁ bhagavantaṁ akkhobhaṁ amitatejaṁ pabhinnañāṇaṁ vivaṭacakkhuṁ paññāpabhedakusalaṁ adhigatapaṭisambhidaṁ catuvesārajjappattaṁ suddhādhimuttaṁ setapaccattaṁ advayabhāṇiṁ tādiṁ tathāpaṭiññaṁ aparittaṁ mahantaṁ gambhīraṁ appameyyaṁ duppariyogāhaṁ pahūtaratanaṁ sāgarasamaṁ chaḷaṅgupekkhāya samannāgataṁ atulaṁ vipulaṁ appameyyaṁ, taṁ tādisaṁ pavadataṁ maggavādinaṁ merumiva nagānaṁ garuḷamiva dijānaṁ sīhamiva migānaṁ udadhimiva aṇṇavānaṁ adhigacchiṁ, taṁ satthāraṁ jinapavaraṁ mahesinti—</span></div><p><div class=verse-container id=cnd22:27.6><span>evamahaṁ appadasse pahāya mahodadhiṁ haṁsoriva ajjhapatto. </span></div><p><div class=verse-container id=cnd22:27.7><span>Tenāha thero piṅgiyo—</span></div><p><div class=verse-container id=cnd22:28.1><span>“Dijo yathā kubbanakaṁ pahāya, </span></div><p><div class=verse-container id=cnd22:28.2><span>Bahupphalaṁ kānanamāvaseyya; </span></div><p><div class=verse-container id=cnd22:28.3><span>Evamahaṁ appadasse pahāya, </span></div><p><div class=verse-container id=cnd22:28.4><span>Mahodadhiṁ haṁsoriva ajjhapatto”ti. </span></div><p><div class=verse-container id=cnd22:29.1><span>Yeme pubbe viyākaṁsu, </span></div><p><div class=verse-container id=cnd22:29.2><span>Huraṁ gotamasāsanā; </span></div><p><div class=verse-container id=cnd22:29.3><span>Iccāsi iti bhavissati, </span></div><p><div class=verse-container id=cnd22:29.4><span>Sabbaṁ taṁ itihītihaṁ; </span></div><p><div class=verse-container id=cnd22:29.5><span>Sabbaṁ taṁ takkavaḍḍhanaṁ. </span></div><p><div class=verse-container id=cnd22:30.1><span>Ye me pubbe viyākaṁsūti. </span></div><p><div class=verse-container id=cnd22:30.2><span>Yeti yo ca bāvarī brāhmaṇo ye caññe tassa ācariyā, te sakaṁ diṭṭhiṁ sakaṁ khantiṁ sakaṁ ruciṁ sakaṁ laddhiṁ sakaṁ ajjhāsayaṁ sakaṁ adhippāyaṁ byākaṁsu ācikkhiṁsu desayiṁsu paññapiṁsu paṭṭhapiṁsu vivariṁsu vibhajiṁsu uttānīakaṁsu pakāsesunti—</span></div><p><div class=verse-container id=cnd22:30.3><span>ye me pubbe viyākaṁsu. </span></div><p><div class=verse-container id=cnd22:31.1><span>Huraṁ gotamasāsanāti huraṁ gotamasāsanā, paraṁ gotamasāsanā, pure gotamasāsanā, paṭhamataraṁ gotamasāsanā buddhasāsanā jinasāsanā tathāgatasāsanā arahantasāsanāti—</span></div><p><div class=verse-container id=cnd22:31.2><span>huraṁ gotamasāsanā. </span></div><p><div class=verse-container id=cnd22:32.1><span>Iccāsi iti bhavissatīti evaṁ kira āsi, evaṁ kira bhavissatīti—</span></div><p><div class=verse-container id=cnd22:32.2><span>iccāsi iti bhavissati. </span></div><p><div class=verse-container id=cnd22:33.1><span>Sabbaṁ taṁ itihītihanti sabbaṁ taṁ itihītihaṁ itikirāya paramparāya piṭakasampadāya takkahetu nayahetu ākāraparivitakkena diṭṭhinijjhānakkhantiyā na sāmaṁ sayamabhiññātaṁ na attapaccakkhaṁ dhammaṁ yaṁ kathayiṁsūti—</span></div><p><div class=verse-container id=cnd22:33.2><span>sabbaṁ taṁ itihītihaṁ. </span></div><p><div class=verse-container id=cnd22:34.1><span>Sabbaṁ taṁ takkavaḍḍhananti sabbaṁ taṁ takkavaḍḍhanaṁ vitakkavaḍḍhanaṁ saṅkappavaḍḍhanaṁ kāmavitakkavaḍḍhanaṁ byāpādavitakkavaḍḍhanaṁ vihiṁsāvitakkavaḍḍhanaṁ ñātivitakkavaḍḍhanaṁ janapadavitakkavaḍḍhanaṁ amarāvitakkavaḍḍhanaṁ parānudayatāpaṭisaṁyuttavitakkavaḍḍhanaṁ lābhasakkārasilokapaṭisaṁyuttavitakkavaḍḍhanaṁ anavaññattipaṭisaṁyuttavitakkavaḍḍhananti—</span></div><p><div class=verse-container id=cnd22:34.2><span>sabbaṁ taṁ takkavaḍḍhanaṁ. </span></div><p><div class=verse-container id=cnd22:34.3><span>Tenāha thero piṅgiyo—</span></div><p><div class=verse-container id=cnd22:35.1><span>“Yeme pubbe viyākaṁsu, </span></div><p><div class=verse-container id=cnd22:35.2><span>Huraṁ gotamasāsanā; </span></div><p><div class=verse-container id=cnd22:35.3><span>Iccāsi iti bhavissati, </span></div><p><div class=verse-container id=cnd22:35.4><span>Sabbaṁ taṁ itihītihaṁ; </span></div><p><div class=verse-container id=cnd22:35.5><span>Sabbaṁ taṁ takkavaḍḍhanan”ti. </span></div><p><div class=verse-container id=cnd22:36.1><span>Eko tamonudāsīno, </span></div><p><div class=verse-container id=cnd22:36.2><span>jutimā so pabhaṅkaro; </span></div><p><div class=verse-container id=cnd22:36.3><span>Gotamo bhūripaññāṇo, </span></div><p><div class=verse-container id=cnd22:36.4><span>gotamo bhūrimedhaso. </span></div><p><div class=verse-container id=cnd22:37.1><span>Eko tamonudāsīnoti. </span></div><p><div class=verse-container id=cnd22:37.2><span>Ekoti bhagavā pabbajjasaṅkhātena eko, adutiyaṭṭhena eko, taṇhāya pahānaṭṭhena eko, ekantavītarāgoti eko, ekantavītadosoti eko, ekantavītamohoti eko, ekantanikkilesoti eko, ekāyanamaggaṁ gatoti eko, eko anuttaraṁ sammāsambodhiṁ abhisambuddhoti eko. </span></div><p><div class=verse-container id=cnd22:38.1><span>Kathaṁ bhagavā pabbajjasaṅkhātena eko? </span></div><p><div class=verse-container id=cnd22:38.2><span>Bhagavā daharova samāno susu kāḷakeso bhadrena yobbanena samannāgato paṭhamena vayasā akāmakānaṁ mātāpitūnaṁ assumukhānaṁ rodantānaṁ vilapantānaṁ ñātisaṅghaṁ sabbaṁ gharāvāsapalibodhaṁ chinditvā puttadārapalibodhaṁ chinditvā ñātipalibodhaṁ chinditvā mittāmaccapalibodhaṁ chinditvā sannidhipalibodhaṁ chinditvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajitvā akiñcanabhāvaṁ upagantvā eko carati viharati iriyati vatteti pāleti yapeti yāpeti. </span></div><p><div class=verse-container id=cnd22:38.3><span>Evaṁ bhagavā pabbajjasaṅkhātena eko. </span></div><p><div class=verse-container id=cnd22:39.1><span>Kathaṁ bhagavā adutiyaṭṭhena eko? </span></div><p><div class=verse-container id=cnd22:39.2><span>Evaṁ pabbajito samāno eko araññavanapatthāni pantāni senāsanāni paṭisevati appasaddāni appanigghosāni vijanavātāni manussarāhasseyyakāni paṭisallānasāruppāni. </span></div><p><div class=verse-container id=cnd22:39.3><span>So eko gacchati, eko tiṭṭhati, eko nisīdati, eko seyyaṁ kappeti, eko gāmaṁ piṇḍāya pavisati, eko abhikkamati, eko paṭikkamati, eko raho nisīdati, eko caṅkamaṁ adhiṭṭhāti, eko carati viharati iriyati vatteti pāleti yapeti yāpeti. </span></div><p><div class=verse-container id=cnd22:39.4><span>Evaṁ bhagavā adutiyaṭṭhena eko. </span></div><p><div class=verse-container id=cnd22:40.1><span>Kathaṁ bhagavā taṇhāya pahānaṭṭhena eko? </span></div><p><div class=verse-container id=cnd22:40.2><span>So evaṁ eko adutiyo appamatto ātāpī pahitatto viharanto najjā nerañjarāya tīre bodhirukkhamūle mahāpadhānaṁ padahanto māraṁ sasenaṁ kaṇhaṁ namuciṁ pamattabandhuṁ vidhamitvā taṇhājāliniṁ visaṭaṁ visattikaṁ pajahi vinodesi byantīakāsi anabhāvaṁ gamesi. </span></div><p><div class=verse-container id=cnd22:41.1><span>“Taṇhādutiyo puriso, </span></div><p><div class=verse-container id=cnd22:41.2><span>dīghamaddhāna saṁsaraṁ; </span></div><p><div class=verse-container id=cnd22:41.3><span>Itthabhāvaññathābhāvaṁ, </span></div><p><div class=verse-container id=cnd22:41.4><span>saṁsāraṁ nātivattati. </span></div><p><div class=verse-container id=cnd22:42.1><span>Etamādīnavaṁ ñatvā, </span></div><p><div class=verse-container id=cnd22:42.2><span>Taṇhaṁ dukkhassa sambhavaṁ; </span></div><p><div class=verse-container id=cnd22:42.3><span>Vītataṇho anādāno, </span></div><p><div class=verse-container id=cnd22:42.4><span>Sato bhikkhu paribbaje”ti. </span></div><p><div class=verse-container id=cnd22:43.1><span>Evaṁ bhagavā taṇhāya pahānaṭṭhena eko. </span></div><p><div class=verse-container id=cnd22:44.1><span>Kathaṁ bhagavā ekantavītarāgoti eko? </span></div><p><div class=verse-container id=cnd22:44.2><span>Rāgassa pahīnattā ekantavītarāgoti eko, dosassa pahīnattā ekantavītadosoti eko, mohassa pahīnattā ekantavītamohoti eko, kilesānaṁ pahīnattā ekantanikkilesoti eko. </span></div><p><div class=verse-container id=cnd22:45.1><span>Kathaṁ bhagavā ekāyanamaggaṁ gatoti eko? </span></div><p><div class=verse-container id=cnd22:45.2><span>Ekāyanamaggo vuccati cattāro satipaṭṭhānā …pe… </span></div><p><div class=verse-container id=cnd22:45.3><span>ariyo aṭṭhaṅgiko maggo. </span></div><p><div class=verse-container id=cnd22:46.1><span>“Ekāyanaṁ jātikhayantadassī, </span></div><p><div class=verse-container id=cnd22:46.2><span>Maggaṁ pajānāti hitānukampī; </span></div><p><div class=verse-container id=cnd22:46.3><span>Etena maggena tariṁsu pubbe, </span></div><p><div class=verse-container id=cnd22:46.4><span>Tarissanti ye ca taranti oghan”ti. </span></div><p><div class=verse-container id=cnd22:47.1><span>Evaṁ bhagavā ekāyanamaggaṁ gatoti eko. </span></div><p><div class=verse-container id=cnd22:48.1><span>Kathaṁ bhagavā eko anuttaraṁ sammāsambodhiṁ abhisambuddhoti eko. </span></div><p><div class=verse-container id=cnd22:48.2><span>Bodhi vuccati catūsu maggesu ñāṇaṁ paññā paññindriyaṁ paññābalaṁ dhammavicayasambojjhaṅgo vīmaṁsā vipassanā sammādiṭṭhi. </span></div><p><div class=verse-container id=cnd22:48.3><span>Bhagavā tena bodhiñāṇena “sabbe saṅkhārā aniccā”ti bujjhi, </span></div><p><div class=verse-container id=cnd22:48.4><span>“sabbe saṅkhārā dukkhā”ti bujjhi, </span></div><p><div class=verse-container id=cnd22:48.5><span>“sabbe dhammā anattā”ti bujjhi …pe… </span></div><p><div class=verse-container id=cnd22:48.6><span>“yaṁ kiñci samudayadhammaṁ sabbaṁ taṁ nirodhadhamman”ti bujjhi. </span></div><p><div class=verse-container id=cnd22:48.7><span>Atha vā yaṁ bujjhitabbaṁ anubujjhitabbaṁ paṭibujjhitabbaṁ sambujjhitabbaṁ adhigantabbaṁ phassitabbaṁ sacchikātabbaṁ sabbaṁ taṁ tena bodhiñāṇena bujjhi anubujjhi paṭibujjhi sambujjhi adhigacchi phassesi sacchākāsi. </span></div><p><div class=verse-container id=cnd22:48.8><span>Evaṁ bhagavā eko anuttaraṁ sammāsambodhiṁ abhisambuddhoti eko. </span></div><p><div class=verse-container id=cnd22:49.1><span>Tamonudoti bhagavā rāgatamaṁ dosatamaṁ mohatamaṁ diṭṭhitamaṁ kilesatamaṁ duccaritatamaṁ andhakaraṇaṁ acakkhukaraṇaṁ aññāṇakaraṇaṁ paññānirodhikaṁ vighātapakkhikaṁ anibbānasaṁvattanikaṁ nudi panudi pajahi vinodesi byantīakāsi anabhāvaṁ gamesi. </span></div><p><div class=verse-container id=cnd22:49.2><span>Āsīnoti nisinno bhagavā pāsāṇake cetiyeti—</span></div><p><div class=verse-container id=cnd22:49.3><span>āsīno. </span></div><p><div class=verse-container id=cnd22:50.1><span>Nagassa passe āsīnaṁ, </span></div><p><div class=verse-container id=cnd22:50.2><span>muniṁ dukkhassa pāraguṁ; </span></div><p><div class=verse-container id=cnd22:50.3><span>Sāvakā payirupāsanti, </span></div><p><div class=verse-container id=cnd22:50.4><span>tevijjā maccuhāyinoti. </span></div><p><div class=verse-container id=cnd22:51.1><span>Evampi bhagavā āsīno …pe… </span></div><p><div class=verse-container id=cnd22:51.2><span>atha vā bhagavā sabbossukkapaṭippassaddhattā āsīno so vutthavāso ciṇṇacaraṇo …pe… jātimaraṇasaṁsāro natthi tassa punabbhavoti, evampi bhagavā āsīnoti—</span></div><p><div class=verse-container id=cnd22:51.3><span>eko tamonudāsīno. </span></div><p><div class=verse-container id=cnd22:52.1><span>Jutimā so pabhaṅkaroti. </span></div><p><div class=verse-container id=cnd22:52.2><span>Jutimāti jutimā matimā paṇḍito paññavā buddhimā ñāṇī vibhāvī medhāvī. </span></div><p><div class=verse-container id=cnd22:52.3><span>Pabhaṅkaroti pabhaṅkaro ālokakaro obhāsakaro dīpaṅkaro padīpakaro ujjotakaro pajjotakaroti—</span></div><p><div class=verse-container id=cnd22:52.4><span>jutimā so pabhaṅkaro. </span></div><p><div class=verse-container id=cnd22:53.1><span>Gotamo bhūripaññāṇoti gotamo bhūripaññāṇo ñāṇapaññāṇo paññādhajo paññāketu paññādhipateyyo vicayabahulo pavicayabahulo okkhāyanabahulo samokkhāyanadhammo vibhūtavihārī taccarito tabbahulo taggaruko tanninno tappoṇo tappabbhāro tadadhimutto tadadhipateyyo. </span></div><p><div class=verse-container id=cnd22:54.1><span>Dhajo rathassa paññāṇaṁ, </span></div><p><div class=verse-container id=cnd22:54.2><span>dhūmo paññāṇamaggino; </span></div><p><div class=verse-container id=cnd22:54.3><span>Rājā raṭṭhassa paññāṇaṁ, </span></div><p><div class=verse-container id=cnd22:54.4><span>bhattā paññāṇamitthiyāti. </span></div><p><div class=verse-container id=cnd22:55.1><span>Evameva gotamo bhūripaññāṇo ñāṇapaññāṇo paññādhajo paññāketu paññādhipateyyo vicayabahulo pavicayabahulo okkhāyanabahulo samokkhāyanadhammo vibhūtavihārī taccarito tabbahulo taggaruko tanninno tappoṇo tappabbhāro tadadhimutto tadadhipateyyoti—</span></div><p><div class=verse-container id=cnd22:55.2><span>gotamo bhūripaññāṇo. </span></div><p><div class=verse-container id=cnd22:56.1><span>Gotamo bhūrimedhasoti bhūri vuccati pathavī. </span></div><p><div class=verse-container id=cnd22:56.2><span>Bhagavā tāya pathavisamāya paññāya vipulāya vitthatāya samannāgato. </span></div><p><div class=verse-container id=cnd22:56.3><span>Medhā vuccati paññā. </span></div><p><div class=verse-container id=cnd22:56.4><span>Yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=cnd22:56.5><span>Bhagavā imāya medhāya upeto samupeto upāgato samupāgato upapanno samupapanno samannāgato, tasmā buddho sumedhasoti—</span></div><p><div class=verse-container id=cnd22:56.6><span>gotamo bhūrimedhaso. </span></div><p><div class=verse-container id=cnd22:56.7><span>Tenāha thero piṅgiyo—</span></div><p><div class=verse-container id=cnd22:57.1><span>“Eko tamonudāsīno, </span></div><p><div class=verse-container id=cnd22:57.2><span>jutimā so pabhaṅkaro; </span></div><p><div class=verse-container id=cnd22:57.3><span>Gotamo bhūripaññāṇo, </span></div><p><div class=verse-container id=cnd22:57.4><span>gotamo bhūrimedhaso”ti. </span></div><p><div class=verse-container id=cnd22:58.1><span>Yo me dhammamadesesi, </span></div><p><div class=verse-container id=cnd22:58.2><span>Sandiṭṭhikamakālikaṁ; </span></div><p><div class=verse-container id=cnd22:58.3><span>Taṇhakkhayamanītikaṁ, </span></div><p><div class=verse-container id=cnd22:58.4><span>Yassa natthi upamā kvaci. </span></div><p><div class=verse-container id=cnd22:59.1><span>Yo me dhammamadesesīti. </span></div><p><div class=verse-container id=cnd22:59.2><span>Yoti yo so bhagavā sayambhū anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ patto balesu ca vasībhāvaṁ. </span></div><p><div class=verse-container id=cnd22:59.3><span>Dhammamadesesīti. </span></div><p><div class=verse-container id=cnd22:59.4><span>Dhammanti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ, cattāro satipaṭṭhāne …pe… ariyaṁ aṭṭhaṅgikaṁ maggaṁ nibbānañca nibbānagāminiñca paṭipadaṁ ācikkhi desesi paññapesi paṭṭhapesi vivari vibhaji uttānīakāsi pakāsesīti—</span></div><p><div class=verse-container id=cnd22:59.5><span>yo me dhammamadesesi. </span></div><p><div class=verse-container id=cnd22:60.1><span>Sandiṭṭhikamakālikanti sandiṭṭhikaṁ akālikaṁ ehipassikaṁ opaneyyikaṁ paccattaṁ veditabbaṁ viññūhīti—</span></div><p><div class=verse-container id=cnd22:60.2><span>evaṁ sandiṭṭhikaṁ. </span></div><p><div class=verse-container id=cnd22:60.3><span>Atha vā, yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhatīti, evampi sandiṭṭhikaṁ. </span></div><p><div class=verse-container id=cnd22:60.4><span>Akālikanti yathā manussā kālikaṁ dhanaṁ datvā anantarā na labhanti kālaṁ āgamenti, nevāyaṁ dhammo. </span></div><p><div class=verse-container id=cnd22:60.5><span>Yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhati, na parattha na paraloke, evaṁ akālikanti—</span></div><p><div class=verse-container id=cnd22:60.6><span>sandiṭṭhikamakālikaṁ. </span></div><p><div class=verse-container id=cnd22:61.1><span>Taṇhakkhayamanītikanti. </span></div><p><div class=verse-container id=cnd22:61.2><span>Taṇhāti rūpataṇhā …pe… dhammataṇhā. </span></div><p><div class=verse-container id=cnd22:61.3><span>Taṇhakkhayanti taṇhakkhayaṁ rāgakkhayaṁ dosakkhayaṁ mohakkhayaṁ gatikkhayaṁ upapattikkhayaṁ paṭisandhikkhayaṁ bhavakkhayaṁ saṁsārakkhayaṁ vaṭṭakkhayaṁ. </span></div><p><div class=verse-container id=cnd22:61.4><span>Anītikanti īti vuccanti kilesā ca khandhā ca abhisaṅkhārā ca. </span></div><p><div class=verse-container id=cnd22:61.5><span>Ītippahānaṁ ītivūpasamaṁ ītipaṭinissaggaṁ ītipaṭippassaddhiṁ amataṁ nibbānanti—</span></div><p><div class=verse-container id=cnd22:61.6><span>taṇhakkhayamanītikaṁ. </span></div><p><div class=verse-container id=cnd22:62.1><span>Yassa natthi upamā kvacīti. </span></div><p><div class=verse-container id=cnd22:62.2><span>Yassāti nibbānassa. </span></div><p><div class=verse-container id=cnd22:62.3><span>Natthi upamāti upamā natthi, upanidhā natthi, sadisaṁ natthi, paṭibhāgo natthi na atthi na saṁvijjati nupalabbhati. </span></div><p><div class=verse-container id=cnd22:62.4><span>Kvacīti kvaci kimhici katthaci ajjhattaṁ vā bahiddhā vā ajjhattabahiddhā vāti—</span></div><p><div class=verse-container id=cnd22:62.5><span>yassa natthi upamā kvaci. </span></div><p><div class=verse-container id=cnd22:62.6><span>Tenāha thero piṅgiyo—</span></div><p><div class=verse-container id=cnd22:63.1><span>“Yo me dhammamadesesi, </span></div><p><div class=verse-container id=cnd22:63.2><span>Sandiṭṭhikamakālikaṁ; </span></div><p><div class=verse-container id=cnd22:63.3><span>Taṇhakkhayamanītikaṁ, </span></div><p><div class=verse-container id=cnd22:63.4><span>Yassa natthi upamā kvacī”ti. </span></div><p><div class=verse-container id=cnd22:64.1><span>Kiṁ nu tamhā vippavasasi, </span></div><p><div class=verse-container id=cnd22:64.2><span>muhuttamapi piṅgiya; </span></div><p><div class=verse-container id=cnd22:64.3><span>Gotamā bhūripaññāṇā, </span></div><p><div class=verse-container id=cnd22:64.4><span>gotamā bhūrimedhasā. </span></div><p><div class=verse-container id=cnd22:65.1><span>Kiṁ nu tamhā vippavasasīti kiṁ nu buddhamhā vippavasasi apesi apagacchasi vinā hosīti—</span></div><p><div class=verse-container id=cnd22:65.2><span>kiṁ nu tamhā vippavasasi. </span></div><p><div class=verse-container id=cnd22:66.1><span>Muhuttamapi piṅgiyāti muhuttampi khaṇampi layampi vayampi addhampīti—</span></div><p><div class=verse-container id=cnd22:66.2><span>muhuttamapi. </span></div><p><div class=verse-container id=cnd22:66.3><span>Piṅgiyāti bāvarī taṁ nattāraṁ nāmena ālapati. </span></div><p><div class=verse-container id=cnd22:67.1><span>Gotamā bhūripaññāṇāti gotamā bhūripaññāṇā ñāṇapaññāṇā paññādhajā paññāketumhā paññādhipateyyamhā vicayabahulā pavicayabahulā okkhāyanabahulā samokkhāyanadhammā vibhūtavihārimhā taccaritā tabbahulā taggarukā tanninnā tappoṇā tappabbhārā tadadhimuttā tadadhipateyyamhāti—</span></div><p><div class=verse-container id=cnd22:67.2><span>gotamā bhūripaññāṇā. </span></div><p><div class=verse-container id=cnd22:68.1><span>Gotamā bhūrimedhasāti bhūri vuccati pathavī. </span></div><p><div class=verse-container id=cnd22:68.2><span>Bhagavā tāya pathavisamāya paññāya vipulāya vitthatāya samannāgato. </span></div><p><div class=verse-container id=cnd22:68.3><span>Medhā vuccati paññā. </span></div><p><div class=verse-container id=cnd22:68.4><span>Yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=cnd22:68.5><span>Bhagavā imāya medhāya paññāya upeto samupeto upāgato samupāgato upapanno samupapanno samannāgato, tasmā buddho sumedhasoti—</span></div><p><div class=verse-container id=cnd22:68.6><span>gotamā bhūrimedhasā. </span></div><p><div class=verse-container id=cnd22:68.7><span>Tenāha so brāhmaṇo—</span></div><p><div class=verse-container id=cnd22:69.1><span>“Kiṁ nu tamhā vippavasasi, </span></div><p><div class=verse-container id=cnd22:69.2><span>muhuttamapi piṅgiya; </span></div><p><div class=verse-container id=cnd22:69.3><span>Gotamā bhūripaññāṇā, </span></div><p><div class=verse-container id=cnd22:69.4><span>gotamā bhūrimedhasā”ti. </span></div><p><div class=verse-container id=cnd22:70.1><span>Yo te dhammamadesesi, </span></div><p><div class=verse-container id=cnd22:70.2><span>Sandiṭṭhikamakālikaṁ; </span></div><p><div class=verse-container id=cnd22:70.3><span>Taṇhakkhayamanītikaṁ, </span></div><p><div class=verse-container id=cnd22:70.4><span>Yassa natthi upamā kvaci. </span></div><p><div class=verse-container id=cnd22:71.1><span>Yo te dhammamadesesīti yo so bhagavā …pe… </span></div><p><div class=verse-container id=cnd22:71.2><span>tattha ca sabbaññutaṁ patto balesu ca vasībhāvaṁ. </span></div><p><div class=verse-container id=cnd22:71.3><span>Dhammamadesesīti dhammanti ādikalyāṇaṁ majjhekalyāṇaṁ …pe… nibbānañca nibbānagāminiñca paṭipadaṁ ācikkhi desesi paññapesi paṭṭhapesi vivari vibhaji uttānīakāsi pakāsesīti—</span></div><p><div class=verse-container id=cnd22:71.4><span>yo te dhammamadesesi. </span></div><p><div class=verse-container id=cnd22:72.1><span>Sandiṭṭhikamakālikanti sandiṭṭhikaṁ akālikaṁ ehipassikaṁ opaneyyikaṁ paccattaṁ veditabbaṁ viññūhīti—</span></div><p><div class=verse-container id=cnd22:72.2><span>evaṁ sandiṭṭhikaṁ. </span></div><p><div class=verse-container id=cnd22:72.3><span>Atha vā, yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhatīti—</span></div><p><div class=verse-container id=cnd22:72.4><span>evampi sandiṭṭhikaṁ. </span></div><p><div class=verse-container id=cnd22:72.5><span>Akālikanti yathā manussā kālikaṁ dhanaṁ datvā anantarā na labhanti, kālaṁ āgamenti, nevāyaṁ dhammo. </span></div><p><div class=verse-container id=cnd22:72.6><span>Yo diṭṭheva dhamme ariyaṁ aṭṭhaṅgikaṁ maggaṁ bhāveti; </span></div><p><div class=verse-container id=cnd22:72.7><span>tassa maggassa anantarā samanantarā adhigacchateva phalaṁ vindati paṭilabhati, na parattha na paraloke, evaṁ akālikanti—</span></div><p><div class=verse-container id=cnd22:72.8><span>sandiṭṭhikamakālikaṁ. </span></div><p><div class=verse-container id=cnd22:73.1><span>Taṇhakkhayamanītikanti. </span></div><p><div class=verse-container id=cnd22:73.2><span>Taṇhāti rūpataṇhā …pe… dhammataṇhā. </span></div><p><div class=verse-container id=cnd22:73.3><span>Taṇhakkhayanti taṇhakkhayaṁ rāgakkhayaṁ dosakkhayaṁ mohakkhayaṁ gatikkhayaṁ upapattikkhayaṁ paṭisandhikkhayaṁ bhavakkhayaṁ saṁsārakkhayaṁ vaṭṭakkhayaṁ. </span></div><p><div class=verse-container id=cnd22:73.4><span>Anītikanti īti vuccanti kilesā ca khandhā ca abhisaṅkhārā ca. </span></div><p><div class=verse-container id=cnd22:73.5><span>Ītippahānaṁ ītivūpasamaṁ ītipaṭinissaggaṁ ītipaṭippassaddhiṁ amataṁ nibbānanti—</span></div><p><div class=verse-container id=cnd22:73.6><span>taṇhakkhayamanītikaṁ. </span></div><p><div class=verse-container id=cnd22:74.1><span>Yassa natthi upamā kvacīti. </span></div><p><div class=verse-container id=cnd22:74.2><span>Yassāti nibbānassa. </span></div><p><div class=verse-container id=cnd22:74.3><span>Natthi upamāti upamā natthi, upanidhā natthi, sadisaṁ natthi, paṭibhāgo natthi na atthi na saṁvijjati nupalabbhati. </span></div><p><div class=verse-container id=cnd22:74.4><span>Kvacīti kvaci kimhici katthaci ajjhattaṁ vā bahiddhā vā ajjhattabahiddhā vāti—</span></div><p><div class=verse-container id=cnd22:74.5><span>yassa natthi upamā kvaci. </span></div><p><div class=verse-container id=cnd22:74.6><span>Tenāha so brāhmaṇo—</span></div><p><div class=verse-container id=cnd22:75.1><span>“Yo te dhammamadesesi, </span></div><p><div class=verse-container id=cnd22:75.2><span>Sandiṭṭhikamakālikaṁ; </span></div><p><div class=verse-container id=cnd22:75.3><span>Taṇhakkhayamanītikaṁ, </span></div><p><div class=verse-container id=cnd22:75.4><span>Yassa natthi upamā kvacī”ti. </span></div><p><div class=verse-container id=cnd22:76.1><span>Nāhaṁ tamhā vippavasāmi, </span></div><p><div class=verse-container id=cnd22:76.2><span>Muhuttamapi brāhmaṇa; </span></div><p><div class=verse-container id=cnd22:76.3><span>Gotamā bhūripaññāṇā, </span></div><p><div class=verse-container id=cnd22:76.4><span>Gotamā bhūrimedhasā. </span></div><p><div class=verse-container id=cnd22:77.1><span>Nāhaṁ tamhā vippavasāmīti nāhaṁ buddhamhā vippavasāmi apemi apagacchāmi vinā homīti—</span></div><p><div class=verse-container id=cnd22:77.2><span>nāhaṁ tamhā vippavasāmi. </span></div><p><div class=verse-container id=cnd22:78.1><span>Muhuttamapi brāhmaṇāti muhuttampi khaṇampi layampi vayampi addhampīti muhuttamapi. </span></div><p><div class=verse-container id=cnd22:78.2><span>Brāhmaṇāti gāravena mātulaṁ ālapati. </span></div><p><div class=verse-container id=cnd22:79.1><span>Gotamā bhūripaññāṇāti gotamā bhūripaññāṇā ñāṇapaññāṇā paññādhajā paññāketumhā paññādhipateyyamhā vicayabahulā pavicayabahulā okkhāyanabahulā samokkhāyanadhammā vibhūtavihārimhā taccaritā tabbahulā taggarukā tanninnā tappoṇā tappabbhārā tadadhimuttā tadadhipateyyamhāti—</span></div><p><div class=verse-container id=cnd22:79.2><span>gotamā bhūripaññāṇā. </span></div><p><div class=verse-container id=cnd22:80.1><span>Gotamā bhūrimedhasāti bhūri vuccati pathavī. </span></div><p><div class=verse-container id=cnd22:80.2><span>Bhagavā tāya pathavisamāya paññāya vipulāya vitthatāya samannāgato. </span></div><p><div class=verse-container id=cnd22:80.3><span>Medhā vuccati paññā. </span></div><p><div class=verse-container id=cnd22:80.4><span>Yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=cnd22:80.5><span>Bhagavā imāya medhāya paññāya upeto samupeto upāgato samupāgato upapanno samupapanno samannāgato. </span></div><p><div class=verse-container id=cnd22:80.6><span>Tasmā buddho sumedhasoti—</span></div><p><div class=verse-container id=cnd22:80.7><span>gotamā bhūrimedhasā. </span></div><p><div class=verse-container id=cnd22:80.8><span>Tenāha thero piṅgiyo—</span></div><p><div class=verse-container id=cnd22:81.1><span>“Nāhaṁ tamhā vippavasāmi, </span></div><p><div class=verse-container id=cnd22:81.2><span>muhuttamapi brāhmaṇa; </span></div><p><div class=verse-container id=cnd22:81.3><span>Gotamā bhūripaññāṇā, </span></div><p><div class=verse-container id=cnd22:81.4><span>gotamā bhūrimedhasā”ti. </span></div><p><div class=verse-container id=cnd22:82.1><span>Yo me dhammamadesesi, </span></div><p><div class=verse-container id=cnd22:82.2><span>Sandiṭṭhikamakālikaṁ; </span></div><p><div class=verse-container id=cnd22:82.3><span>Taṇhakkhayamanītikaṁ, </span></div><p><div class=verse-container id=cnd22:82.4><span>Yassa natthi upamā kvaci. </span></div><p><div class=verse-container id=cnd22:83.1><span>Yo me dhammamadesesīti yo so bhagavā sayambhū anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ patto balesu ca vasībhāvaṁ. </span></div><p><div class=verse-container id=cnd22:83.2><span>Dhammamadesesīti. </span></div><p><div class=verse-container id=cnd22:83.3><span>Dhammanti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ, cattāro satipaṭṭhāne cattāro sammappadhāne cattāro iddhipāde pañcindriyāni pañca balāni satta bojjhaṅge ariyaṁ aṭṭhaṅgikaṁ maggaṁ nibbānañca nibbānagāminiñca paṭipadaṁ ācikkhi desesi paññapesi paṭṭhapesi vivari vibhaji uttānīakāsi pakāsesīti—</span></div><p><div class=verse-container id=cnd22:83.4><span>yo me dhammamadesesi. </span></div><p><div class=verse-container id=cnd22:84.1><span>Sandiṭṭhikamakālikanti sandiṭṭhikaṁ akālikaṁ ehipassikaṁ opaneyyikaṁ paccattaṁ veditabbaṁ viññūhīti, evaṁ sandiṭṭhikaṁ. </span></div><p><div class=verse-container id=cnd22:84.2><span>Atha vā yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhatīti, evampi sandiṭṭhikaṁ. </span></div><p><div class=verse-container id=cnd22:84.3><span>Akālikanti yathā manussā kālikaṁ dhanaṁ datvā anantarā na labhanti, kālaṁ āgamenti, nevāyaṁ dhammo. </span></div><p><div class=verse-container id=cnd22:84.4><span>Yo diṭṭheva dhamme ariyaṁ aṭṭhaṅgikaṁ maggaṁ bhāveti, tassa maggassa anantarā samanantarā adhigacchateva phalaṁ vindati paṭilabhati, na parattha na paraloke, evaṁ akālikanti—</span></div><p><div class=verse-container id=cnd22:84.5><span>sandiṭṭhikamakālikaṁ. </span></div><p><div class=verse-container id=cnd22:85.1><span>Taṇhakkhayamanītikanti. </span></div><p><div class=verse-container id=cnd22:85.2><span>Taṇhāti rūpataṇhā …pe… dhammataṇhā. </span></div><p><div class=verse-container id=cnd22:85.3><span>Taṇhakkhayanti taṇhakkhayaṁ rāgakkhayaṁ dosakkhayaṁ mohakkhayaṁ gatikkhayaṁ upapattikkhayaṁ paṭisandhikkhayaṁ bhavakkhayaṁ saṁsārakkhayaṁ vaṭṭakkhayaṁ. </span></div><p><div class=verse-container id=cnd22:85.4><span>Anītikanti īti vuccanti kilesā ca khandhā ca abhisaṅkhārā ca. </span></div><p><div class=verse-container id=cnd22:85.5><span>Ītippahānaṁ ītivūpasamaṁ ītipaṭippassaddhiṁ amataṁ nibbānanti—</span></div><p><div class=verse-container id=cnd22:85.6><span>taṇhakkhayamanītikaṁ. </span></div><p><div class=verse-container id=cnd22:86.1><span>Yassa natthi upamā kvacīti. </span></div><p><div class=verse-container id=cnd22:86.2><span>Yassāti nibbānassa. </span></div><p><div class=verse-container id=cnd22:86.3><span>Natthi upamāti upamā natthi, upanidhā natthi, sadisaṁ natthi, paṭibhāgo natthi na atthi na saṁvijjati nupalabbhati. </span></div><p><div class=verse-container id=cnd22:86.4><span>Kvacīti kvaci kimhici katthaci ajjhattaṁ vā bahiddhā vā ajjhattabahiddhā vāti—</span></div><p><div class=verse-container id=cnd22:86.5><span>yassa natthi upamā kvaci. </span></div><p><div class=verse-container id=cnd22:86.6><span>Tenāha thero piṅgiyo—</span></div><p><div class=verse-container id=cnd22:87.1><span>“Yo me dhammamadesesi, </span></div><p><div class=verse-container id=cnd22:87.2><span>Sandiṭṭhikamakālikaṁ; </span></div><p><div class=verse-container id=cnd22:87.3><span>Taṇhakkhayamanītikaṁ, </span></div><p><div class=verse-container id=cnd22:87.4><span>Yassa natthi upamā kvacī”ti. </span></div><p><div class=verse-container id=cnd22:88.1><span>Passāmi naṁ manasā cakkhunāva, </span></div><p><div class=verse-container id=cnd22:88.2><span>Rattindivaṁ brāhmaṇa appamatto; </span></div><p><div class=verse-container id=cnd22:88.3><span>Namassamāno vivasemi rattiṁ, </span></div><p><div class=verse-container id=cnd22:88.4><span>Teneva maññāmi avippavāsaṁ. </span></div><p><div class=verse-container id=cnd22:89.1><span>Passāmi naṁ manasā cakkhunāvāti yathā cakkhumā puriso āloke rūpagatāni passeyya dakkheyya olokeyya nijjhāyeyya upaparikkheyya, evamevāhaṁ buddhaṁ bhagavantaṁ manasā passāmi dakkhāmi olokemi nijjhāyāmi upaparikkhāmīti—</span></div><p><div class=verse-container id=cnd22:89.2><span>passāmi naṁ manasā cakkhunāva. </span></div><p><div class=verse-container id=cnd22:90.1><span>Rattindivaṁ brāhmaṇa appamattoti rattiñca divā ca buddhānussatiṁ manasā bhāvento appamattoti—</span></div><p><div class=verse-container id=cnd22:90.2><span>rattindivaṁ brāhmaṇa appamatto. </span></div><p><div class=verse-container id=cnd22:91.1><span>Namassamāno vivasemi rattinti. </span></div><p><div class=verse-container id=cnd22:91.2><span>Namassamānoti kāyena vā namassamāno, vācāya vā namassamāno, cittena vā namassamāno, anvatthapaṭipattiyā vā namassamāno, dhammānudhammapaṭipattiyā vā namassamāno sakkāramāno garukāramāno mānayamāno pūjayamāno rattindivaṁ vivasemi atināmemi atikkamemīti—</span></div><p><div class=verse-container id=cnd22:91.3><span>namassamāno vivasemi rattiṁ. </span></div><p><div class=verse-container id=cnd22:92.1><span>Teneva maññāmi avippavāsanti tāya buddhānussatiyā bhāvento avippavāsoti taṁ maññāmi, avippavuṭṭhoti taṁ maññāmi jānāmi. </span></div><p><div class=verse-container id=cnd22:92.2><span>Evaṁ jānāmi evaṁ ājānāmi evaṁ vijānāmi evaṁ paṭivijānāmi evaṁ paṭivijjhāmīti—</span></div><p><div class=verse-container id=cnd22:92.3><span>teneva maññāmi avippavāsaṁ. </span></div><p><div class=verse-container id=cnd22:92.4><span>Tenāha thero piṅgiyo—</span></div><p><div class=verse-container id=cnd22:93.1><span>“Passāmi naṁ manasā cakkhunāva, </span></div><p><div class=verse-container id=cnd22:93.2><span>Rattindivaṁ brāhmaṇa appamatto; </span></div><p><div class=verse-container id=cnd22:93.3><span>Namassamāno vivasemi rattiṁ, </span></div><p><div class=verse-container id=cnd22:93.4><span>Teneva maññāmi avippavāsan”ti. </span></div><p><div class=verse-container id=cnd22:94.1><span>Saddhā ca pīti ca mano sati ca, </span></div><p><div class=verse-container id=cnd22:94.2><span>Nāpentime gotamasāsanamhā; </span></div><p><div class=verse-container id=cnd22:94.3><span>Yaṁ yaṁ disaṁ vajati bhūripañño, </span></div><p><div class=verse-container id=cnd22:94.4><span>Sa tena teneva natohamasmi. </span></div><p><div class=verse-container id=cnd22:95.1><span>Saddhā ca pīti ca mano sati cāti. </span></div><p><div class=verse-container id=cnd22:95.2><span>Saddhāti yā ca bhagavantaṁ ārabbha saddhā saddahanā okappanā abhippasādo saddhā saddhindriyaṁ saddhābalaṁ. </span></div><p><div class=verse-container id=cnd22:95.3><span>Pītīti yā bhagavantaṁ ārabbha pīti pāmojjaṁ modanā āmodanā pamodanā hāso pahāso vitti tuṭṭhi odagyaṁ attamanatā cittassa. </span></div><p><div class=verse-container id=cnd22:95.4><span>Manoti yañca bhagavantaṁ ārabbha cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjā manoviññāṇadhātu. </span></div><p><div class=verse-container id=cnd22:95.5><span>Satīti yā bhagavantaṁ ārabbha sati anussati sammāsatīti—</span></div><p><div class=verse-container id=cnd22:95.6><span>saddhā ca pīti ca mano sati ca. </span></div><p><div class=verse-container id=cnd22:96.1><span>Nāpentime gotamasāsanamhāti ime cattāro dhammā gotamasāsanā buddhasāsanā jinasāsanā tathāgatasāsanā arahantasāsanā nāpenti na gacchanti na vijahanti na vināsentīti—</span></div><p><div class=verse-container id=cnd22:96.2><span>nāpentime gotamasāsanamhā. </span></div><p><div class=verse-container id=cnd22:97.1><span>Yaṁ yaṁ disaṁ vajati bhūripaññoti. </span></div><p><div class=verse-container id=cnd22:97.2><span>Yaṁ yaṁ disanti puratthimaṁ vā disaṁ pacchimaṁ vā disaṁ dakkhiṇaṁ vā disaṁ uttaraṁ vā disaṁ vajati gacchati kamati abhikkamati. </span></div><p><div class=verse-container id=cnd22:97.3><span>Bhūripaññoti bhūripañño mahāpañño tikkhapañño puthupañño hāsapañño javanapañño nibbedhikapañño. </span></div><p><div class=verse-container id=cnd22:97.4><span>Bhūri vuccati pathavī. </span></div><p><div class=verse-container id=cnd22:97.5><span>Bhagavā tāya pathavisamāya paññāya vipulāya vitthatāya samannāgatoti—</span></div><p><div class=verse-container id=cnd22:97.6><span>yaṁ yaṁ disaṁ vajati bhūripañño. </span></div><p><div class=verse-container id=cnd22:98.1><span>Sa tena teneva natohamasmīti so yena buddho tena teneva nato tanninno tappoṇo tappabbhāro tadadhimutto tadadhipateyyoti—</span></div><p><div class=verse-container id=cnd22:98.2><span>sa tena teneva natohamasmi. </span></div><p><div class=verse-container id=cnd22:98.3><span>Tenāha thero piṅgiyo—</span></div><p><div class=verse-container id=cnd22:99.1><span>“Saddhā ca pīti ca mano sati ca, </span></div><p><div class=verse-container id=cnd22:99.2><span>Nāpentime gotamasāsanamhā; </span></div><p><div class=verse-container id=cnd22:99.3><span>Yaṁ yaṁ disaṁ vajati bhūripañño, </span></div><p><div class=verse-container id=cnd22:99.4><span>Sa tena teneva natohamasmī”ti. </span></div><p><div class=verse-container id=cnd22:100.1><span>Jiṇṇassa me dubbalathāmakassa, </span></div><p><div class=verse-container id=cnd22:100.2><span>Teneva kāyo na paleti tattha; </span></div><p><div class=verse-container id=cnd22:100.3><span>Saṅkappayantāya vajāmi niccaṁ, </span></div><p><div class=verse-container id=cnd22:100.4><span>Mano hi me brāhmaṇa tena yutto. </span></div><p><div class=verse-container id=cnd22:101.1><span>Jiṇṇassa me dubbalathāmakassāti jiṇṇassa vuḍḍhassa mahallakassa addhagatassa vayoanuppattassa. </span></div><p><div class=verse-container id=cnd22:101.2><span>Dubbalathāmakassāti dubbalathāmakassa appathāmakassa parittathāmakassāti—</span></div><p><div class=verse-container id=cnd22:101.3><span>jiṇṇassa me dubbalathāmakassa. </span></div><p><div class=verse-container id=cnd22:102.1><span>Teneva kāyo na paleti tatthāti kāyo yena buddho tena na paleti na vajati na gacchati nātikkamatīti—</span></div><p><div class=verse-container id=cnd22:102.2><span>teneva kāyo na paleti tattha. </span></div><p><div class=verse-container id=cnd22:103.1><span>Saṅkappayantāya vajāmi niccanti saṅkappagamanena vitakkagamanena ñāṇagamanena paññāgamanena buddhigamanena vajāmi gacchāmi atikkamāmīti—</span></div><p><div class=verse-container id=cnd22:103.2><span>saṅkappayantāya vajāmi niccaṁ. </span></div><p><div class=verse-container id=cnd22:104.1><span>Mano hi me brāhmaṇa tena yuttoti. </span></div><p><div class=verse-container id=cnd22:104.2><span>Manoti yaṁ cittaṁ mano mānasaṁ …pe… tajjā manoviññāṇadhātu. </span></div><p><div class=verse-container id=cnd22:104.3><span>Mano hi me brāhmaṇa tena yuttoti mano yena buddho tena yutto payutto saṁyuttoti—</span></div><p><div class=verse-container id=cnd22:104.4><span>mano hi me brāhmaṇa tena yutto. </span></div><p><div class=verse-container id=cnd22:104.5><span>Tenāha thero piṅgiyo—</span></div><p><div class=verse-container id=cnd22:105.1><span>“Jiṇṇassa me dubbalathāmakassa, </span></div><p><div class=verse-container id=cnd22:105.2><span>Teneva kāyo na paleti tattha; </span></div><p><div class=verse-container id=cnd22:105.3><span>Saṅkappayantāya vajāmi niccaṁ, </span></div><p><div class=verse-container id=cnd22:105.4><span>Mano hi me brāhmaṇa tena yutto”ti. </span></div><p><div class=verse-container id=cnd22:106.1><span>Paṅke sayāno pariphandamāno, </span></div><p><div class=verse-container id=cnd22:106.2><span>Dīpā dīpaṁ upallaviṁ; </span></div><p><div class=verse-container id=cnd22:106.3><span>Athaddasāsiṁ sambuddhaṁ, </span></div><p><div class=verse-container id=cnd22:106.4><span>Oghatiṇṇamanāsavaṁ. </span></div><p><div class=verse-container id=cnd22:107.1><span>Paṅke sayāno pariphandamānoti. </span></div><p><div class=verse-container id=cnd22:107.2><span>Paṅke sayānoti kāmapaṅke kāmakaddame kāmakilese kāmabaḷise kāmapariḷāhe kāmapalibodhe semāno sayamāno vasamāno āvasamāno parivasamāno ti—</span></div><p><div class=verse-container id=cnd22:107.3><span>paṅke sayāno. </span></div><p><div class=verse-container id=cnd22:107.4><span>Pariphandamānoti taṇhāphandanāya phandamāno, </span></div><p><div class=verse-container id=cnd22:107.5><span>diṭṭhiphandanāya phandamāno, </span></div><p><div class=verse-container id=cnd22:107.6><span>kilesaphandanāya phandamāno, </span></div><p><div class=verse-container id=cnd22:107.7><span>payogaphandanāya phandamāno, </span></div><p><div class=verse-container id=cnd22:107.8><span>vipākaphandanāya phandamāno, </span></div><p><div class=verse-container id=cnd22:107.9><span>manoduccaritaphandanāya phandamāno, </span></div><p><div class=verse-container id=cnd22:107.10><span>ratto rāgena phandamāno, </span></div><p><div class=verse-container id=cnd22:107.11><span>duṭṭho dosena phandamāno, </span></div><p><div class=verse-container id=cnd22:107.12><span>mūḷho mohena phandamāno, </span></div><p><div class=verse-container id=cnd22:107.13><span>vinibandho mānena phandamāno, </span></div><p><div class=verse-container id=cnd22:107.14><span>parāmaṭṭho diṭṭhiyā phandamāno, </span></div><p><div class=verse-container id=cnd22:107.15><span>vikkhepagato uddhaccena phandamāno, </span></div><p><div class=verse-container id=cnd22:107.16><span>aniṭṭhaṅgato vicikicchāya phandamāno, </span></div><p><div class=verse-container id=cnd22:107.17><span>thāmagato anusayehi phandamāno, </span></div><p><div class=verse-container id=cnd22:107.18><span>lābhena phandamāno, </span></div><p><div class=verse-container id=cnd22:107.19><span>alābhena phandamāno, </span></div><p><div class=verse-container id=cnd22:107.20><span>yasena phandamāno, </span></div><p><div class=verse-container id=cnd22:107.21><span>ayasena phandamāno, </span></div><p><div class=verse-container id=cnd22:107.22><span>pasaṁsāya phandamāno, </span></div><p><div class=verse-container id=cnd22:107.23><span>nindāya phandamāno, </span></div><p><div class=verse-container id=cnd22:107.24><span>sukhena phandamāno, </span></div><p><div class=verse-container id=cnd22:107.25><span>dukkhena phandamāno, </span></div><p><div class=verse-container id=cnd22:107.26><span>jātiyā phandamāno, </span></div><p><div class=verse-container id=cnd22:107.27><span>jarāya phandamāno, </span></div><p><div class=verse-container id=cnd22:107.28><span>byādhinā phandamāno, </span></div><p><div class=verse-container id=cnd22:107.29><span>maraṇena phandamāno, </span></div><p><div class=verse-container id=cnd22:107.30><span>sokaparidevadukkhadomanassupāyāsehi phandamāno, </span></div><p><div class=verse-container id=cnd22:107.31><span>nerayikena dukkhena phandamāno, </span></div><p><div class=verse-container id=cnd22:107.32><span>tiracchānayonikena dukkhena phandamāno, </span></div><p><div class=verse-container id=cnd22:107.33><span>pettivisayikena dukkhena phandamāno, </span></div><p><div class=verse-container id=cnd22:107.34><span>mānusikena dukkhena …pe… </span></div><p><div class=verse-container id=cnd22:107.35><span>gabbhokkantimūlakena dukkhena … </span></div><p><div class=verse-container id=cnd22:107.36><span>gabbhaṭṭhitimūlakena dukkhena … </span></div><p><div class=verse-container id=cnd22:107.37><span>gabbhavuṭṭhānamūlakena dukkhena … </span></div><p><div class=verse-container id=cnd22:107.38><span>jātassūpanibandhakena dukkhena … </span></div><p><div class=verse-container id=cnd22:107.39><span>jātassa parādheyyakena dukkhena … </span></div><p><div class=verse-container id=cnd22:107.40><span>attūpakkamena dukkhena … </span></div><p><div class=verse-container id=cnd22:107.41><span>parūpakkamena dukkhena … </span></div><p><div class=verse-container id=cnd22:107.42><span>saṅkhāradukkhena … </span></div><p><div class=verse-container id=cnd22:107.43><span>vipariṇāmadukkhena … </span></div><p><div class=verse-container id=cnd22:107.44><span>cakkhurogena dukkhena … </span></div><p><div class=verse-container id=cnd22:107.45><span>sotarogena dukkhena … </span></div><p><div class=verse-container id=cnd22:107.46><span>ghānarogena dukkhena … </span></div><p><div class=verse-container id=cnd22:107.47><span>jivhārogena dukkhena … </span></div><p><div class=verse-container id=cnd22:107.48><span>kāyarogena dukkhena … </span></div><p><div class=verse-container id=cnd22:107.49><span>sīsarogena dukkhena … </span></div><p><div class=verse-container id=cnd22:107.50><span>kaṇṇarogena dukkhena … </span></div><p><div class=verse-container id=cnd22:107.51><span>mukharogena dukkhena … </span></div><p><div class=verse-container id=cnd22:107.52><span>dantarogena dukkhena … </span></div><p><div class=verse-container id=cnd22:107.53><span>oṭṭharogena dukkhena … </span></div><p><div class=verse-container id=cnd22:107.54><span>kāsena … </span></div><p><div class=verse-container id=cnd22:107.55><span>sāsena … </span></div><p><div class=verse-container id=cnd22:107.56><span>pināsena … </span></div><p><div class=verse-container id=cnd22:107.57><span>ḍāhena … </span></div><p><div class=verse-container id=cnd22:107.58><span>jarena … </span></div><p><div class=verse-container id=cnd22:107.59><span>kucchirogena … </span></div><p><div class=verse-container id=cnd22:107.60><span>mucchāya … </span></div><p><div class=verse-container id=cnd22:107.61><span>pakkhandikāya … </span></div><p><div class=verse-container id=cnd22:107.62><span>sūlāya … </span></div><p><div class=verse-container id=cnd22:107.63><span>visūcikāya … </span></div><p><div class=verse-container id=cnd22:107.64><span>kuṭṭhena … </span></div><p><div class=verse-container id=cnd22:107.65><span>gaṇḍena … </span></div><p><div class=verse-container id=cnd22:107.66><span>kilāsena … </span></div><p><div class=verse-container id=cnd22:107.67><span>sosena … </span></div><p><div class=verse-container id=cnd22:107.68><span>apamārena … </span></div><p><div class=verse-container id=cnd22:107.69><span>dadduyā … </span></div><p><div class=verse-container id=cnd22:107.70><span>kaṇḍuyā … </span></div><p><div class=verse-container id=cnd22:107.71><span>kacchuyā … </span></div><p><div class=verse-container id=cnd22:107.72><span>rakhasāya … </span></div><p><div class=verse-container id=cnd22:107.73><span>vitacchikāya … </span></div><p><div class=verse-container id=cnd22:107.74><span>lohitapittena … </span></div><p><div class=verse-container id=cnd22:107.75><span>madhumehena … </span></div><p><div class=verse-container id=cnd22:107.76><span>aṁsāya … </span></div><p><div class=verse-container id=cnd22:107.77><span>piḷakāya … </span></div><p><div class=verse-container id=cnd22:107.78><span>bhagandalāya … </span></div><p><div class=verse-container id=cnd22:107.79><span>pittasamuṭṭhānena ābādhena … </span></div><p><div class=verse-container id=cnd22:107.80><span>semhasamuṭṭhānena ābādhena … </span></div><p><div class=verse-container id=cnd22:107.81><span>vātasamuṭṭhānena ābādhena … </span></div><p><div class=verse-container id=cnd22:107.82><span>sannipātikena ābādhena … </span></div><p><div class=verse-container id=cnd22:107.83><span>utupariṇāmajena ābādhena … </span></div><p><div class=verse-container id=cnd22:107.84><span>visamaparihārajena ābādhena … </span></div><p><div class=verse-container id=cnd22:107.85><span>opakkamikena ābādhena … </span></div><p><div class=verse-container id=cnd22:107.86><span>kammavipākajena ābādhena … </span></div><p><div class=verse-container id=cnd22:107.87><span>sītena … </span></div><p><div class=verse-container id=cnd22:107.88><span>uṇhena … </span></div><p><div class=verse-container id=cnd22:107.89><span>jighacchāya … </span></div><p><div class=verse-container id=cnd22:107.90><span>pipāsāya … </span></div><p><div class=verse-container id=cnd22:107.91><span>uccārena … </span></div><p><div class=verse-container id=cnd22:107.92><span>passāvena … </span></div><p><div class=verse-container id=cnd22:107.93><span>ḍaṁsamakasavātātapasarīsapasamphassena dukkhena … </span></div><p><div class=verse-container id=cnd22:107.94><span>mātumaraṇena dukkhena … </span></div><p><div class=verse-container id=cnd22:107.95><span>pitumaraṇena dukkhena … </span></div><p><div class=verse-container id=cnd22:107.96><span>puttamaraṇena dukkhena … </span></div><p><div class=verse-container id=cnd22:107.97><span>dhītumaraṇena dukkhena … </span></div><p><div class=verse-container id=cnd22:107.98><span>ñātibyasanena dukkhena … </span></div><p><div class=verse-container id=cnd22:107.99><span>bhogabyasanena dukkhena … </span></div><p><div class=verse-container id=cnd22:107.100><span>rogabyasanena dukkhena … </span></div><p><div class=verse-container id=cnd22:107.101><span>sīlabyasanena dukkhena … </span></div><p><div class=verse-container id=cnd22:107.102><span>diṭṭhibyasanena dukkhena phandamāno pariphandamāno pavedhamāno sampavedhamānoti—</span></div><p><div class=verse-container id=cnd22:107.103><span>paṅke sayāno pariphandamāno. </span></div><p><div class=verse-container id=cnd22:108.1><span>Dīpā dīpaṁ upallavinti satthārato satthāraṁ dhammakkhānato dhammakkhānaṁ gaṇato gaṇaṁ diṭṭhiyā diṭṭhiṁ paṭipadāya paṭipadaṁ maggato maggaṁ pallaviṁ upallaviṁ sampallavinti—</span></div><p><div class=verse-container id=cnd22:108.2><span>dīpā dīpaṁ upallaviṁ. </span></div><p><div class=verse-container id=cnd22:109.1><span>Athaddasāsiṁ sambuddhanti. </span></div><p><div class=verse-container id=cnd22:109.2><span>Athāti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span></div><p><div class=verse-container id=cnd22:109.3><span>athāti. </span></div><p><div class=verse-container id=cnd22:109.4><span>Addasāsinti addasaṁ addakkhiṁ apassiṁ paṭivijjhiṁ. </span></div><p><div class=verse-container id=cnd22:109.5><span>Buddhoti yo so bhagavā sayambhū anācariyako …pe… </span></div><p><div class=verse-container id=cnd22:109.6><span>sacchikā paññatti, yadidaṁ buddhoti—</span></div><p><div class=verse-container id=cnd22:109.7><span>athaddasāsiṁ sambuddhaṁ. </span></div><p><div class=verse-container id=cnd22:110.1><span>Oghatiṇṇamanāsavanti. </span></div><p><div class=verse-container id=cnd22:110.2><span>Oghatiṇṇanti bhagavā kāmoghaṁ tiṇṇo, </span></div><p><div class=verse-container id=cnd22:110.3><span>bhavoghaṁ tiṇṇo, </span></div><p><div class=verse-container id=cnd22:110.4><span>diṭṭhoghaṁ tiṇṇo, </span></div><p><div class=verse-container id=cnd22:110.5><span>avijjoghaṁ tiṇṇo, </span></div><p><div class=verse-container id=cnd22:110.6><span>sabbasaṁsārapathaṁ tiṇṇo uttiṇṇo nitthiṇṇo atikkanto samatikkanto vītivatto, </span></div><p><div class=verse-container id=cnd22:110.7><span>so vutthavāso ciṇṇacaraṇo …pe… jātimaraṇasaṁsāro, </span></div><p><div class=verse-container id=cnd22:110.8><span>natthi tassa punabbhavoti—</span></div><p><div class=verse-container id=cnd22:110.9><span>oghatiṇṇaṁ. </span></div><p><div class=verse-container id=cnd22:110.10><span>Anāsavanti cattāro āsavā—</span></div><p><div class=verse-container id=cnd22:110.11><span>kāmāsavo, bhavāsavo, diṭṭhāsavo, avijjāsavo. </span></div><p><div class=verse-container id=cnd22:110.12><span>Te āsavā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=cnd22:110.13><span>Tasmā buddho anāsavoti—</span></div><p><div class=verse-container id=cnd22:110.14><span>oghatiṇṇamanāsavaṁ. </span></div><p><div class=verse-container id=cnd22:110.15><span>Tenāha thero piṅgiyo—</span></div><p><div class=verse-container id=cnd22:111.1><span>“Paṅke sayāno pariphandamāno, </span></div><p><div class=verse-container id=cnd22:111.2><span>Dīpā dīpaṁ upallaviṁ; </span></div><p><div class=verse-container id=cnd22:111.3><span>Athaddasāsiṁ sambuddhaṁ, </span></div><p><div class=verse-container id=cnd22:111.4><span>Oghatiṇṇamanāsavan”ti. </span></div><p><div class=verse-container id=cnd22:112.1><span>Yathā ahū vakkali muttasaddho, </span></div><p><div class=verse-container id=cnd22:112.2><span>Bhadrāvudho āḷavigotamo ca; </span></div><p><div class=verse-container id=cnd22:112.3><span>Evameva tvampi pamuñcassu saddhaṁ, </span></div><p><div class=verse-container id=cnd22:112.4><span>Gamissasi tvaṁ piṅgiya maccudheyyassa pāraṁ. </span></div><p><div class=verse-container id=cnd22:113.1><span>Yathā ahū vakkali muttasaddho, bhadrāvudho āḷavigotamo cāti yathā vakkalitthero saddho saddhāgaruko saddhāpubbaṅgamo saddhādhimutto saddhādhipateyyo arahattappatto, yathā bhadrāvudho thero saddho saddhāgaruko saddhāpubbaṅgamo saddhādhimutto saddhādhipateyyo arahattappatto, yathā āḷavigotamo thero saddho saddhāgaruko saddhāpubbaṅgamo saddhādhimutto saddhādhipateyyo arahattappattoti—</span></div><p><div class=verse-container id=cnd22:113.2><span>yathā ahū vakkali muttasaddho bhadrāvudho āḷavigotamo ca. </span></div><p><div class=verse-container id=cnd22:114.1><span>Evameva tvampi pamuñcassu saddhanti evameva tvaṁ saddhaṁ muñcassu pamuñcassu sampamuñcassu adhimuñcassu okappehi. </span></div><p><div class=verse-container id=cnd22:114.2><span>“Sabbe saṅkhārā aniccā”ti saddhaṁ muñcassu pamuñcassu sampamuñcassu adhimuñcassu okappehi. </span></div><p><div class=verse-container id=cnd22:114.3><span>“Sabbe saṅkhārā dukkhā”ti …pe… </span></div><p><div class=verse-container id=cnd22:114.4><span>“sabbe dhammā anattā”ti saddhaṁ muñcassu pamuñcassu sampamuñcassu adhimuñcassu okappehi …pe… </span></div><p><div class=verse-container id=cnd22:114.5><span>“yaṁ kiñci samudayadhammaṁ sabbaṁ taṁ nirodhadhamman”ti saddhaṁ muñcassu pamuñcassu, sampamuñcassu adhimuñcassu okappehīti—</span></div><p><div class=verse-container id=cnd22:114.6><span>evameva tvampi pamuñcassu saddhaṁ. </span></div><p><div class=verse-container id=cnd22:115.1><span>Gamissasi tvaṁ piṅgiya maccudheyyassa pāranti maccudheyyaṁ vuccanti kilesā ca khandhā ca abhisaṅkhārā ca. </span></div><p><div class=verse-container id=cnd22:115.2><span>Maccudheyyassa pāraṁ vuccati amataṁ nibbānaṁ, yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ. </span></div><p><div class=verse-container id=cnd22:115.3><span>Gamissasi tvaṁ piṅgiya maccudheyyassa pāranti tvaṁ pāraṁ gamissasi, pāraṁ adhigamissasi, pāraṁ phassissasi, pāraṁ sacchikarissasīti—</span></div><p><div class=verse-container id=cnd22:115.4><span>gamissasi tvaṁ piṅgiya maccudheyyassa pāraṁ. </span></div><p><div class=verse-container id=cnd22:115.5><span>Tenāha bhagavā—</span></div><p><div class=verse-container id=cnd22:116.1><span>“Yathā ahū vakkali muttasaddho, </span></div><p><div class=verse-container id=cnd22:116.2><span>Bhadrāvudho āḷavigotamo ca; </span></div><p><div class=verse-container id=cnd22:116.3><span>Evameva tvampi pamuñcassu saddhaṁ, </span></div><p><div class=verse-container id=cnd22:116.4><span>Gamissasi tvaṁ piṅgiya maccudheyyassa pāran”ti. </span></div><p><div class=verse-container id=cnd22:117.1><span>Esa bhiyyo pasīdāmi, </span></div><p><div class=verse-container id=cnd22:117.2><span>Sutvāna munino vaco; </span></div><p><div class=verse-container id=cnd22:117.3><span>Vivaṭṭacchado sambuddho, </span></div><p><div class=verse-container id=cnd22:117.4><span>Akhilo paṭibhānavā. </span></div><p><div class=verse-container id=cnd22:118.1><span>Esa bhiyyo pasīdāmīti esa bhiyyo pasīdāmi, bhiyyo bhiyyo saddahāmi, bhiyyo bhiyyo okappemi, bhiyyo bhiyyo adhimuccāmi; </span></div><p><div class=verse-container id=cnd22:118.2><span>“sabbe saṅkhārā aniccā”ti bhiyyo bhiyyo pasīdāmi, bhiyyo bhiyyo saddahāmi, bhiyyo bhiyyo okappemi, bhiyyo bhiyyo adhimuccāmi; </span></div><p><div class=verse-container id=cnd22:118.3><span>“sabbe saṅkhārā dukkhā”ti bhiyyo bhiyyo pasīdāmi …pe… </span></div><p><div class=verse-container id=cnd22:118.4><span>“sabbe dhammā anattā”ti bhiyyo bhiyyo pasīdāmi …pe… </span></div><p><div class=verse-container id=cnd22:118.5><span>“yaṁ kiñci samudayadhammaṁ sabbaṁ taṁ nirodhadhamman”ti bhiyyo bhiyyo pasīdāmi, bhiyyo bhiyyo saddahāmi, bhiyyo bhiyyo okappemi, bhiyyo bhiyyo adhimuccāmīti—</span></div><p><div class=verse-container id=cnd22:118.6><span>esa bhiyyo pasīdāmi. </span></div><p><div class=verse-container id=cnd22:119.1><span>Sutvāna munino vacoti. </span></div><p><div class=verse-container id=cnd22:119.2><span>Munīti monaṁ vuccati ñāṇaṁ …pe… saṅgajālamaticca so muni. </span></div><p><div class=verse-container id=cnd22:119.3><span>Sutvāna munino vacoti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ sutvāna uggahetvāna upadhārayitvāna upalakkhayitvānāti—</span></div><p><div class=verse-container id=cnd22:119.4><span>sutvāna munino vaco. </span></div><p><div class=verse-container id=cnd22:120.1><span>Vivaṭṭacchado sambuddhoti. </span></div><p><div class=verse-container id=cnd22:120.2><span>Chadananti pañca chadanāni—</span></div><p><div class=verse-container id=cnd22:120.3><span>taṇhāchadanaṁ, diṭṭhichadanaṁ, kilesachadanaṁ, duccaritachadanaṁ, avijjāchadanaṁ. </span></div><p><div class=verse-container id=cnd22:120.4><span>Tāni chadanāni buddhassa bhagavato vivaṭāni viddhaṁsitāni samugghāṭitāni pahīnāni samucchinnāni vūpasantāni paṭippassaddhāni abhabbuppattikāni ñāṇagginā daḍḍhāni. </span></div><p><div class=verse-container id=cnd22:120.5><span>Tasmā buddho vivaṭṭacchado. </span></div><p><div class=verse-container id=cnd22:120.6><span>Buddhoti yo so bhagavā …pe… sacchikā paññatti, yadidaṁ buddhoti—</span></div><p><div class=verse-container id=cnd22:120.7><span>vivaṭṭacchado sambuddho. </span></div><p><div class=verse-container id=cnd22:121.1><span>Akhilo paṭibhānavāti. </span></div><p><div class=verse-container id=cnd22:121.2><span>Akhiloti rāgo khilo, doso khilo, moho khilo, kodho khilo, upanāho …pe… sabbākusalābhisaṅkhārā khilā. </span></div><p><div class=verse-container id=cnd22:121.3><span>Te khilā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=cnd22:121.4><span>Tasmā buddho akhilo. </span></div><p><div class=verse-container id=cnd22:122.1><span>Paṭibhānavāti tayo paṭibhānavanto—</span></div><p><div class=verse-container id=cnd22:122.2><span>pariyattipaṭibhānavā, paripucchāpaṭibhānavā, adhigamapaṭibhānavā. </span></div><p><div class=verse-container id=cnd22:122.3><span>Katamo pariyattipaṭibhānavā? </span></div><p><div class=verse-container id=cnd22:122.4><span>Idhekaccassa buddhavacanaṁ pariyāputaṁ hoti suttaṁ geyyaṁ veyyākaraṇaṁ gāthā udānaṁ itivuttakaṁ jātakaṁ abbhutadhammaṁ vedallaṁ. </span></div><p><div class=verse-container id=cnd22:122.5><span>Tassa pariyattiṁ nissāya paṭibhāti—</span></div><p><div class=verse-container id=cnd22:122.6><span>ayaṁ pariyattipaṭibhānavā. </span></div><p><div class=verse-container id=cnd22:123.1><span>Katamo paripucchāpaṭibhānavā? </span></div><p><div class=verse-container id=cnd22:123.2><span>Idhekacco paripucchitā hoti atthe ca ñāye ca lakkhaṇe ca kāraṇe ca ṭhānāṭhāne ca. </span></div><p><div class=verse-container id=cnd22:123.3><span>Tassa paripucchaṁ nissāya paṭibhāti—</span></div><p><div class=verse-container id=cnd22:123.4><span>ayaṁ paripucchāpaṭibhānavā. </span></div><p><div class=verse-container id=cnd22:124.1><span>Katamo adhigamapaṭibhānavā? </span></div><p><div class=verse-container id=cnd22:124.2><span>Idhekaccassa adhigatā honti cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo, cattāro ariyamaggā, cattāri sāmaññaphalāni, catasso paṭisambhidāyo, cha abhiññāyo. </span></div><p><div class=verse-container id=cnd22:124.3><span>Tassa attho ñāto, dhammo ñāto, nirutti ñātā. </span></div><p><div class=verse-container id=cnd22:124.4><span>Atthe ñāte attho paṭibhāti, dhamme ñāte dhammo paṭibhāti, niruttiyā ñātāya nirutti paṭibhāti. </span></div><p><div class=verse-container id=cnd22:124.5><span>Imesu tīsu ñāṇesu ñāṇaṁ paṭibhānapaṭisambhidā. </span></div><p><div class=verse-container id=cnd22:124.6><span>Bhagavā imāya paṭibhānapaṭisambhidāya upeto samupeto upāgato samupāgato upapanno samupapanno samannāgato. </span></div><p><div class=verse-container id=cnd22:124.7><span>Tasmā buddho paṭibhānavā. </span></div><p><div class=verse-container id=cnd22:124.8><span>Yassa pariyatti natthi, paripucchā natthi, adhigamo natthi, kiṁ tassa paṭibhāyissatīti—</span></div><p><div class=verse-container id=cnd22:124.9><span>akhilo paṭibhānavā. </span></div><p><div class=verse-container id=cnd22:124.10><span>Tenāha thero piṅgiyo—</span></div><p><div class=verse-container id=cnd22:125.1><span>“Esa bhiyyo pasīdāmi, </span></div><p><div class=verse-container id=cnd22:125.2><span>sutvāna munino vaco; </span></div><p><div class=verse-container id=cnd22:125.3><span>Vivaṭṭacchado sambuddho, </span></div><p><div class=verse-container id=cnd22:125.4><span>akhilo paṭibhānavā”ti. </span></div><p><div class=verse-container id=cnd22:126.1><span>Adhideve abhiññāya, </span></div><p><div class=verse-container id=cnd22:126.2><span>Sabbaṁ vedi paroparaṁ; </span></div><p><div class=verse-container id=cnd22:126.3><span>Pañhānantakaro satthā, </span></div><p><div class=verse-container id=cnd22:126.4><span>Kaṅkhīnaṁ paṭijānataṁ. </span></div><p><div class=verse-container id=cnd22:127.1><span>Adhideve abhiññāyāti. </span></div><p><div class=verse-container id=cnd22:127.2><span>Devāti tayo devā—</span></div><p><div class=verse-container id=cnd22:127.3><span>sammutidevā, upapattidevā, visuddhidevā. </span></div><p><div class=verse-container id=cnd22:127.4><span>Katame sammutidevā? </span></div><p><div class=verse-container id=cnd22:127.5><span>Sammutidevā vuccanti rājāno ca rājakumāro ca deviyo ca. </span></div><p><div class=verse-container id=cnd22:127.6><span>Ime vuccanti sammutidevā. </span></div><p><div class=verse-container id=cnd22:127.7><span>Katame upapattidevā? </span></div><p><div class=verse-container id=cnd22:127.8><span>Upapattidevā vuccanti cātumahārājikā devā tāvatiṁsā devā …pe… brahmakāyikā devā, ye ca devā taduttari. </span></div><p><div class=verse-container id=cnd22:127.9><span>Ime vuccanti upapattidevā. </span></div><p><div class=verse-container id=cnd22:127.10><span>Katame visuddhidevā? </span></div><p><div class=verse-container id=cnd22:127.11><span>Visuddhidevā vuccanti tathāgatā tathāgatasāvakā arahanto khīṇāsavā, ye ca paccekasambuddhā. </span></div><p><div class=verse-container id=cnd22:127.12><span>Ime vuccanti visuddhidevā. </span></div><p><div class=verse-container id=cnd22:127.13><span>Bhagavā sammutideve adhidevāti abhiññāya upapattideve adhidevāti abhiññāya, visuddhideve adhidevāti abhiññāya jānitvā tulayitvā tīrayitvā vibhāvayitvā vibhūtaṁ katvāti—</span></div><p><div class=verse-container id=cnd22:127.14><span>adhideve abhiññāya. </span></div><p><div class=verse-container id=cnd22:128.1><span>Sabbaṁ vedi paroparanti bhagavā attano ca paresañca adhidevakare dhamme vedi aññāsi aphassi paṭivijjhi. </span></div><p><div class=verse-container id=cnd22:128.2><span>Katame attano adhidevakarā dhammā? </span></div><p><div class=verse-container id=cnd22:128.3><span>Sammāpaṭipadā anulomapaṭipadā apaccanīkapaṭipadā anvatthapaṭipadā dhammānudhammapaṭipadā sīlesu paripūrakāritā indriyesu guttadvāratā bhojane mattaññutā jāgariyānuyogo satisampajaññaṁ cattāro satipaṭṭhānā …pe… ariyo aṭṭhaṅgiko maggo. </span></div><p><div class=verse-container id=cnd22:128.4><span>Ime vuccanti attano adhidevakarā dhammā. </span></div><p><div class=verse-container id=cnd22:129.1><span>Katame paresaṁ adhidevakarā dhammā? </span></div><p><div class=verse-container id=cnd22:129.2><span>Sammāpaṭipadā …pe… ariyo aṭṭhaṅgiko maggo. </span></div><p><div class=verse-container id=cnd22:129.3><span>Ime vuccanti paresaṁ adhidevakarā dhammā. </span></div><p><div class=verse-container id=cnd22:129.4><span>Evaṁ bhagavā attano ca paresañca adhidevakare dhamme vedi aññāsi aphassi paṭivijjhīti—</span></div><p><div class=verse-container id=cnd22:129.5><span>sabbaṁ vedi paroparaṁ. </span></div><p><div class=verse-container id=cnd22:130.1><span>Pañhānantakaro satthāti bhagavā pārāyanikapañhānaṁ antakaro pariyantakaro paricchedakaro parivaṭumakaro; </span></div><p><div class=verse-container id=cnd22:130.2><span>sabhiyapañhānaṁ antakaro pariyantakaro paricchedakaro parivaṭumakaro; </span></div><p><div class=verse-container id=cnd22:130.3><span>sakkapañhānaṁ …pe… </span></div><p><div class=verse-container id=cnd22:130.4><span>suyāmapañhānaṁ … </span></div><p><div class=verse-container id=cnd22:130.5><span>bhikkhupañhānaṁ … </span></div><p><div class=verse-container id=cnd22:130.6><span>bhikkhunīpañhānaṁ … </span></div><p><div class=verse-container id=cnd22:130.7><span>upāsakapañhānaṁ … </span></div><p><div class=verse-container id=cnd22:130.8><span>upāsikāpañhānaṁ … </span></div><p><div class=verse-container id=cnd22:130.9><span>rājapañhānaṁ … </span></div><p><div class=verse-container id=cnd22:130.10><span>khattiyapañhānaṁ … </span></div><p><div class=verse-container id=cnd22:130.11><span>brāhmaṇapañhānaṁ … </span></div><p><div class=verse-container id=cnd22:130.12><span>vessapañhānaṁ … </span></div><p><div class=verse-container id=cnd22:130.13><span>suddapañhānaṁ … </span></div><p><div class=verse-container id=cnd22:130.14><span>devapañhānaṁ … </span></div><p><div class=verse-container id=cnd22:130.15><span>brahmapañhānaṁ antakaro pariyantakaro paricchedakaro parivaṭumakaroti—</span></div><p><div class=verse-container id=cnd22:130.16><span>pañhānantakaro. </span></div><p><div class=verse-container id=cnd22:130.17><span>Satthāti bhagavā satthavāho. </span></div><p><div class=verse-container id=cnd22:130.18><span>Yathā satthavāho satthe kantāraṁ tāreti, corakantāraṁ tāreti, vāḷakantāraṁ tāreti, dubbhikkhakantāraṁ tāreti, nirudakakantāraṁ tāreti uttāreti nittāreti patāreti, khemantabhūmiṁ sampāpeti; </span></div><p><div class=verse-container id=cnd22:130.19><span>evameva bhagavā satthavāho satte kantāraṁ tāreti, </span></div><p><div class=verse-container id=cnd22:130.20><span>jātikantāraṁ tāreti, jarākantāraṁ …pe… </span></div><p><div class=verse-container id=cnd22:130.21><span>byādhikantāraṁ … </span></div><p><div class=verse-container id=cnd22:130.22><span>maraṇakantāraṁ … </span></div><p><div class=verse-container id=cnd22:130.23><span>sokaparidevadukkhadomanassupāyāsakantāraṁ tāreti, </span></div><p><div class=verse-container id=cnd22:130.24><span>rāgakantāraṁ tāreti, </span></div><p><div class=verse-container id=cnd22:130.25><span>dosakantāraṁ … </span></div><p><div class=verse-container id=cnd22:130.26><span>mohakantāraṁ … </span></div><p><div class=verse-container id=cnd22:130.27><span>mānakantāraṁ … </span></div><p><div class=verse-container id=cnd22:130.28><span>diṭṭhikantāraṁ … </span></div><p><div class=verse-container id=cnd22:130.29><span>kilesakantāraṁ … </span></div><p><div class=verse-container id=cnd22:130.30><span>duccaritakantāraṁ tāreti, </span></div><p><div class=verse-container id=cnd22:130.31><span>rāgagahanaṁ tāreti, </span></div><p><div class=verse-container id=cnd22:130.32><span>dosagahanaṁ … </span></div><p><div class=verse-container id=cnd22:130.33><span>mohagahanaṁ … </span></div><p><div class=verse-container id=cnd22:130.34><span>diṭṭhigahanaṁ … </span></div><p><div class=verse-container id=cnd22:130.35><span>kilesagahanaṁ … </span></div><p><div class=verse-container id=cnd22:130.36><span>duccaritagahanaṁ tāreti uttāreti nittāreti patāreti; </span></div><p><div class=verse-container id=cnd22:130.37><span>khemantaṁ amataṁ nibbānaṁ sampāpetīti—</span></div><p><div class=verse-container id=cnd22:130.38><span>evampi bhagavā satthavāho. </span></div><p><div class=verse-container id=cnd22:131.1><span>Atha vā bhagavā netā vinetā anunetā paññāpetā nijjhāpetā pekkhatā pasādetāti, evaṁ bhagavā satthavāho. </span></div><p><div class=verse-container id=cnd22:131.2><span>Atha vā bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū maggavidū maggakovido maggānugā ca pana etarahi sāvakā viharanti pacchā samannāgatāti, evampi bhagavā satthavāhoti—</span></div><p><div class=verse-container id=cnd22:131.3><span>pañhānantakaro satthā. </span></div><p><div class=verse-container id=cnd22:132.1><span>Kaṅkhīnaṁ paṭijānatanti sakaṅkhā āgantvā nikkaṅkhā sampajjanti, sallekhā āgantvā nillekhā sampajjanti, sadveḷhakā āgantvā nidveḷhakā sampajjanti, savicikicchā āgantvā nibbicikicchā sampajjanti, sarāgā āgantvā vītarāgā sampajjanti, sadosā āgantvā vītadosā sampajjanti, samohā āgantvā vītamohā sampajjanti, sakilesā āgantvā nikkilesā sampajjantīti—</span></div><p><div class=verse-container id=cnd22:132.2><span>kaṅkhīnaṁ paṭijānataṁ. </span></div><p><div class=verse-container id=cnd22:132.3><span>Tenāha thero piṅgiyo—</span></div><p><div class=verse-container id=cnd22:133.1><span>“Adhideve abhiññāya, </span></div><p><div class=verse-container id=cnd22:133.2><span>sabbaṁ vedi paroparaṁ; </span></div><p><div class=verse-container id=cnd22:133.3><span>Pañhānantakaro satthā, </span></div><p><div class=verse-container id=cnd22:133.4><span>kaṅkhīnaṁ paṭijānatan”ti. </span></div><p><div class=verse-container id=cnd22:134.1><span>Asaṁhīraṁ asaṅkuppaṁ, </span></div><p><div class=verse-container id=cnd22:134.2><span>Yassa natthi upamā kvaci; </span></div><p><div class=verse-container id=cnd22:134.3><span>Addhā gamissāmi na mettha kaṅkhā, </span></div><p><div class=verse-container id=cnd22:134.4><span>Evaṁ maṁ dhārehi adhimuttacittaṁ. </span></div><p><div class=verse-container id=cnd22:135.1><span>Asaṁhīraṁ asaṅkuppanti asaṁhīraṁ vuccati amataṁ nibbānaṁ. </span></div><p><div class=verse-container id=cnd22:135.2><span>Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ. </span></div><p><div class=verse-container id=cnd22:135.3><span>Asaṁhīranti rāgena dosena mohena kodhena upanāhena makkhena paḷāsena issāya macchariyena māyāya sāṭheyyena thambhena sārambhena mānena atimānena madena pamādena sabbakilesehi sabbaduccaritehi sabbapariḷāhehi sabbāsavehi sabbadarathehi sabbasantāpehi sabbākusalābhisaṅkhārehi asaṁhāriyaṁ nibbānaṁ niccaṁ dhuvaṁ sassataṁ avipariṇāmadhammanti—</span></div><p><div class=verse-container id=cnd22:135.4><span>asaṁhīraṁ. </span></div><p><div class=verse-container id=cnd22:136.1><span>Asaṅkuppanti asaṅkuppaṁ vuccati amataṁ nibbānaṁ. </span></div><p><div class=verse-container id=cnd22:136.2><span>Yo so sabbasaṅkhārasamatho …pe… nirodho nibbānaṁ. </span></div><p><div class=verse-container id=cnd22:136.3><span>Nibbānassa na uppādo paññāyati, vayo natthi, na tassa aññathattaṁ paññāyati. </span></div><p><div class=verse-container id=cnd22:136.4><span>Nibbānaṁ niccaṁ dhuvaṁ sassataṁ avipariṇāmadhammanti—</span></div><p><div class=verse-container id=cnd22:136.5><span>asaṁhīraṁ asaṅkuppaṁ. </span></div><p><div class=verse-container id=cnd22:137.1><span>Yassa natthi upamā kvacīti. </span></div><p><div class=verse-container id=cnd22:137.2><span>Yassāti nibbānassa. </span></div><p><div class=verse-container id=cnd22:137.3><span>Natthi upamāti upamā natthi, upanidhā natthi, sadisaṁ natthi, paṭibhāgo natthi, na atthi na saṁvijjati nupalabbhati. </span></div><p><div class=verse-container id=cnd22:137.4><span>Kvacīti kvaci kimhici katthaci ajjhattaṁ vā bahiddhā vā ajjhattabahiddhā vāti—</span></div><p><div class=verse-container id=cnd22:137.5><span>yassa natthi upamā kvaci. </span></div><p><div class=verse-container id=cnd22:138.1><span>Addhā gamissāmi na mettha kaṅkhāti. </span></div><p><div class=verse-container id=cnd22:138.2><span>Addhāti ekaṁsavacanaṁ nissaṁsayavacanaṁ nikkaṅkhavacanaṁ advejjhavacanaṁ adveḷhakavacanaṁ niyogavacanaṁ apaṇṇakavacanaṁ aviraddhavacanaṁ avatthāpanavacanametaṁ—</span></div><p><div class=verse-container id=cnd22:138.3><span>addhāti. </span></div><p><div class=verse-container id=cnd22:138.4><span>Gamissāmīti gamissāmi adhigamissāmi phassissāmi sacchikarissāmīti—</span></div><p><div class=verse-container id=cnd22:138.5><span>addhā gamissāmi. </span></div><p><div class=verse-container id=cnd22:138.6><span>Na mettha kaṅkhāti. </span></div><p><div class=verse-container id=cnd22:138.7><span>Etthāti nibbāne kaṅkhā natthi, vicikicchā natthi, dveḷhakaṁ natthi, saṁsayo natthi, na atthi na saṁvijjati nupalabbhati, pahīno samucchinno vūpasanto paṭippassaddho abhabbuppattiko ñāṇagginā daḍḍhoti—</span></div><p><div class=verse-container id=cnd22:138.8><span>addhā gamissāmi na mettha kaṅkhā. </span></div><p><div class=verse-container id=cnd22:139.1><span>Evaṁ maṁ dhārehi adhimuttacittanti. </span></div><p><div class=verse-container id=cnd22:139.2><span>Evaṁ maṁ dhārehīti evaṁ maṁ upalakkhehi. </span></div><p><div class=verse-container id=cnd22:139.3><span>Adhimuttacittanti nibbānaninnaṁ nibbānapoṇaṁ nibbānapabbhāraṁ nibbānādhimuttanti—</span></div><p><div class=verse-container id=cnd22:139.4><span>evaṁ maṁ dhārehi adhimuttacittanti. </span></div><p><div class=verse-container id=cnd22:139.5><span>Tenāha thero piṅgiyo—</span></div><p><div class=verse-container id=cnd22:140.1><span>“Asaṁhīraṁ asaṅkuppaṁ, </span></div><p><div class=verse-container id=cnd22:140.2><span>Yassa natthi upamā kvaci; </span></div><p><div class=verse-container id=cnd22:140.3><span>Addhā gamissāmi na mettha kaṅkhā, </span></div><p><div class=verse-container id=cnd22:140.4><span>Evaṁ maṁ dhārehi adhimuttacittan”ti. </span></div><p><div class=verse-container id=cnd22:140.5><span>Pārāyanānugītigāthāniddeso aṭṭhārasamo. </span></div><p><div class=verse-container id=cnd22:140.6><span>Pārāyanavaggo samatto. </span></div><div class=flex-between><a href=/canon/en/pli/ms/sutta/kn/cnd/cnd0021.html>Previous</a><a href=/canon/en/pli/ms/sutta/kn/cnd/cnd0023.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>