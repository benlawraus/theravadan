<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/cnd.html> Cūḷaniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/cnd/cnd0006.html>Previous</a><a href=/canon/en/pli/ms/sutta/kn/cnd/cnd0008.html>Next</a></div><p><div class=verse-container id=cnd7:0.1><span>Cūḷaniddesa </span></div><p><div class=verse-container id=cnd7:0.2><span>Pārāyanavagganiddesa </span></div><p><div class=verse-container id=cnd7:0.3><span>Pucchāniddesa </span></div><p><div class=verse-container id=cnd7:0.4><span class=big-bold>3. Puṇṇakamāṇavapucchāniddesa </span></div><p><div class=verse-container id=cnd7:1.1><span>Anejaṁ mūladassāviṁ, </span></div><p><div class=verse-container id=cnd7:1.2><span>(iccāyasmā puṇṇako) </span></div><p><div class=verse-container id=cnd7:1.3><span>Atthi pañhena āgamaṁ; </span></div><p><div class=verse-container id=cnd7:1.4><span>Kiṁnissitā isayo manujā, </span></div><p><div class=verse-container id=cnd7:1.5><span>Khattiyā brāhmaṇā devatānaṁ; </span></div><p><div class=verse-container id=cnd7:1.6><span>Yaññamakappayiṁsu puthūdha loke, </span></div><p><div class=verse-container id=cnd7:1.7><span>Pucchāmi taṁ bhagavā brūhi metaṁ. </span></div><p><div class=verse-container id=cnd7:2.1><span>Anejaṁ mūladassāvinti ejā vuccati taṇhā. </span></div><p><div class=verse-container id=cnd7:2.2><span>Yo rāgo sārāgo …pe… abhijjhā lobho akusalamūlaṁ sā ejā taṇhā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=cnd7:2.3><span>Tasmā buddho anejo. </span></div><p><div class=verse-container id=cnd7:2.4><span>Ejāya pahīnattā anejo. </span></div><p><div class=verse-container id=cnd7:2.5><span>Bhagavā lābhepi na iñjati, alābhepi na iñjati, yasepi na iñjati, ayasepi na iñjati, pasaṁsāyapi na iñjati, nindāyapi na iñjati, sukhepi na iñjati, dukkhepi na iñjati na calati na vedhati nappavedhatīti—</span></div><p><div class=verse-container id=cnd7:2.6><span>anejaṁ. </span></div><p><div class=verse-container id=cnd7:2.7><span>Mūladassāvinti bhagavā mūladassāvī hetudassāvī nidānadassāvī sambhavadassāvī pabhavadassāvī samuṭṭhānadassāvī āhāradassāvī ārammaṇadassāvī paccayadassāvī samudayadassāvī. </span></div><p><div class=verse-container id=cnd7:3.1><span>Tīṇi akusalamūlāni—</span></div><p><div class=verse-container id=cnd7:3.2><span>lobho akusalamūlaṁ, doso akusalamūlaṁ, moho akusalamūlaṁ. </span></div><p><div class=verse-container id=cnd7:4.1><span>Vuttañhetaṁ bhagavatā—</span></div><p><div class=verse-container id=cnd7:4.2><span>“tīṇimāni, bhikkhave, nidānāni kammānaṁ samudayāya. </span></div><p><div class=verse-container id=cnd7:4.3><span>Katamāni tīṇi? </span></div><p><div class=verse-container id=cnd7:4.4><span>Lobho nidānaṁ kammānaṁ samudayāya, doso nidānaṁ kammānaṁ samudayāya, moho nidānaṁ kammānaṁ samudayāya. </span></div><p><div class=verse-container id=cnd7:4.5><span>Na, bhikkhave, lobhajena kammena dosajena kammena mohajena kammena devā paññāyanti, manussā paññāyanti, yā vā panaññāpi kāci sugatiyo. </span></div><p><div class=verse-container id=cnd7:4.6><span>Atha kho, bhikkhave, lobhajena kammena dosajena kammena mohajena kammena nirayo paññāyati, tiracchānayoni paññāyati, pettivisayo paññāyati, yā vā panaññāpi kāci duggatiyo niraye tiracchānayoniyā pettivisaye attabhāvābhinibbattiyā”. </span></div><p><div class=verse-container id=cnd7:4.7><span>Imāni tīṇi akusalamūlānīti bhagavā jānāti passati. </span></div><p><div class=verse-container id=cnd7:4.8><span>Evampi bhagavā mūladassāvī …pe… </span></div><p><div class=verse-container id=cnd7:4.9><span>samudayadassāvī. </span></div><p><div class=verse-container id=cnd7:4.10><span>Tīṇi kusalamūlāni—</span></div><p><div class=verse-container id=cnd7:4.11><span>alobho kusalamūlaṁ, adoso kusalamūlaṁ, amoho kusalamūlaṁ. </span></div><p><div class=verse-container id=cnd7:5.1><span>Vuttañhetaṁ bhagavatā—</span></div><p><div class=verse-container id=cnd7:5.2><span>“tīṇimāni …pe… </span></div><p><div class=verse-container id=cnd7:5.3><span>na, bhikkhave, alobhajena kammena adosajena kammena amohajena kammena nirayo paññāyati, tiracchānayoni paññāyati, pettivisayo paññāyati, yā vā panaññāpi kāci duggatiyo. </span></div><p><div class=verse-container id=cnd7:5.4><span>Atha kho, bhikkhave, alobhajena kammena adosajena kammena amohajena kammena devā paññāyanti, manussā paññāyanti, yā vā panaññāpi kāci sugatiyo deve ca manusse ca attabhāvābhinibbattiyā”. </span></div><p><div class=verse-container id=cnd7:5.5><span>Imāni tīṇi kusalamūlānīti bhagavā jānāti passati. </span></div><p><div class=verse-container id=cnd7:5.6><span>Evampi bhagavā mūladassāvī …pe… </span></div><p><div class=verse-container id=cnd7:5.7><span>samudayadassāvī. </span></div><p><div class=verse-container id=cnd7:6.1><span>Vuttañhetaṁ bhagavatā—</span></div><p><div class=verse-container id=cnd7:6.2><span>“ye keci, bhikkhave, dhammā akusalā akusalabhāgiyā akusalapakkhikā sabbe te avijjāmūlakā avijjāsamosaraṇā avijjāsamugghātā”. </span></div><p><div class=verse-container id=cnd7:6.3><span>Sabbe te samugghātaṁ gacchantīti bhagavā jānāti passati. </span></div><p><div class=verse-container id=cnd7:6.4><span>Evampi bhagavā mūladassāvī …pe… </span></div><p><div class=verse-container id=cnd7:6.5><span>samudayadassāvī. </span></div><p><div class=verse-container id=cnd7:7.1><span>Vuttañhetaṁ bhagavatā—</span></div><p><div class=verse-container id=cnd7:7.2><span>“ye keci, bhikkhave, dhammā kusalā kusalabhāgiyā kusalapakkhikā, sabbe te appamādamūlakā appamādasamosaraṇā. </span></div><p><div class=verse-container id=cnd7:7.3><span>Appamādo tesaṁ dhammānaṁ aggamakkhāyatī”ti bhagavā jānāti passati. </span></div><p><div class=verse-container id=cnd7:7.4><span>Evampi bhagavā mūladassāvī …pe… </span></div><p><div class=verse-container id=cnd7:7.5><span>samudayadassāvī. </span></div><p><div class=verse-container id=cnd7:8.1><span>Atha vā bhagavā jānāti passati. </span></div><p><div class=verse-container id=cnd7:8.2><span>“Avijjā mūlaṁ saṅkhārānaṁ, saṅkhārā mūlaṁ viññāṇassa, viññāṇaṁ mūlaṁ nāmarūpassa, nāmarūpaṁ mūlaṁ saḷāyatanassa, saḷāyatanaṁ mūlaṁ phassassa, phasso mūlaṁ vedanāya, vedanā mūlaṁ taṇhāya, taṇhā mūlaṁ upādānassa, upādānaṁ mūlaṁ bhavassa, bhavo mūlaṁ jātiyā, jāti mūlaṁ jarāmaraṇassā”ti—</span></div><p><div class=verse-container id=cnd7:8.3><span>bhagavā jānāti passati. </span></div><p><div class=verse-container id=cnd7:8.4><span>Evampi bhagavā mūladassāvī …pe… </span></div><p><div class=verse-container id=cnd7:8.5><span>samudayadassāvī. </span></div><p><div class=verse-container id=cnd7:9.1><span>Atha vā bhagavā jānāti passati. </span></div><p><div class=verse-container id=cnd7:9.2><span>“Cakkhu mūlaṁ cakkhurogānaṁ, sotaṁ mūlaṁ sotarogānaṁ, ghānaṁ mūlaṁ ghānarogānaṁ, jivhā mūlaṁ jivhārogānaṁ, kāyo mūlaṁ kāyarogānaṁ, mano mūlaṁ cetasikānaṁ dukkhānan”ti—</span></div><p><div class=verse-container id=cnd7:9.3><span>bhagavā jānāti passati. </span></div><p><div class=verse-container id=cnd7:9.4><span>Evampi bhagavā mūladassāvī hetudassāvī nidānadassāvī sambhavadassāvī pabhavadassāvī samuṭṭhānadassāvī āhāradassāvī ārammaṇadassāvī paccayadassāvī samudayadassāvīti—</span></div><p><div class=verse-container id=cnd7:9.5><span>anejaṁ mūladassāvī. </span></div><p><div class=verse-container id=cnd7:10.1><span>Iccāyasmā puṇṇakoti iccāti padasandhi …pe… </span></div><p><div class=verse-container id=cnd7:10.2><span>āyasmā puṇṇako. </span></div><p><div class=verse-container id=cnd7:11.1><span>Atthi pañhena āgamanti pañhena atthiko āgatomhi, pañhaṁ pucchitukāmo āgatomhi, pañhaṁ sotukāmo āgatomhīti—</span></div><p><div class=verse-container id=cnd7:11.2><span>evampi atthi pañhena āgamaṁ. </span></div><p><div class=verse-container id=cnd7:11.3><span>Atha vā pañhatthikānaṁ pañhaṁ pucchitukāmānaṁ pañhaṁ sotukāmānaṁ āgamanaṁ abhikkamanaṁ upasaṅkamanaṁ payirupāsanaṁ atthīti—</span></div><p><div class=verse-container id=cnd7:11.4><span>evampi atthi pañhena āgamaṁ. </span></div><p><div class=verse-container id=cnd7:11.5><span>Atha vā pañhāgamo tuyhaṁ atthi, tvampi pahu tvamasi alamatto. </span></div><p><div class=verse-container id=cnd7:11.6><span>Mayā pucchitaṁ kathetuṁ visajjetuṁ vahassetaṁ bhāranti—</span></div><p><div class=verse-container id=cnd7:11.7><span>evampi atthi pañhena āgamaṁ. </span></div><p><div class=verse-container id=cnd7:12.1><span>Kiṁ nissitā isayo manujāti kiṁ nissitā āsitā allīnā upagatā ajjhositā adhimuttā. </span></div><p><div class=verse-container id=cnd7:12.2><span>Isayoti isināmakā ye keci isipabbajjaṁ pabbajitā ājīvakā nigaṇṭhā jaṭilā tāpasā. </span></div><p><div class=verse-container id=cnd7:12.3><span>Manujāti manussā vuccantīti—</span></div><p><div class=verse-container id=cnd7:12.4><span>kiṁ nissitā isayo manujā. </span></div><p><div class=verse-container id=cnd7:13.1><span>Khattiyā brāhmaṇā devatānanti. </span></div><p><div class=verse-container id=cnd7:13.2><span>Khattiyāti ye keci khattiyajātikā. </span></div><p><div class=verse-container id=cnd7:13.3><span>Brāhmaṇāti ye keci bhovādikā. </span></div><p><div class=verse-container id=cnd7:13.4><span>Devatānanti ājīvakasāvakānaṁ ājīvakā devatā, nigaṇṭhasāvakānaṁ nigaṇṭhā devatā, jaṭilasāvakānaṁ jaṭilā devatā, paribbājakasāvakānaṁ paribbājakā devatā, aviruddhakasāvakānaṁ aviruddhakā devatā, hatthivatikānaṁ hatthī devatā, assavatikānaṁ assā devatā, govatikānaṁ gāvo devatā, kukkuravatikānaṁ kukkurā devatā, kākavatikānaṁ kākā devatā, vāsudevavatikānaṁ vāsudevo devatā, baladevavatikānaṁ baladevo devatā, puṇṇabhaddavatikānaṁ puṇṇabhaddo devatā, maṇibhaddavatikānaṁ maṇibhaddo devatā, aggivatikānaṁ aggi devatā, nāgavatikānaṁ nāgā devatā, supaṇṇavatikānaṁ supaṇṇā devatā, yakkhavatikānaṁ yakkhā devatā, asuravatikānaṁ asurā devatā, gandhabbavatikānaṁ gandhabbā devatā, mahārājavatikānaṁ mahārājāno devatā, candavatikānaṁ cando devatā, sūriyavatikānaṁ sūriyo devatā, indavatikānaṁ indo devatā, brahmavatikānaṁ brahmā devatā, devavatikānaṁ devo devatā, disāvatikānaṁ disā devatā, ye yesaṁ dakkhiṇeyyā te tesaṁ devatāti—</span></div><p><div class=verse-container id=cnd7:13.5><span>khattiyabrāhmaṇā devatānaṁ. </span></div><p><div class=verse-container id=cnd7:14.1><span>Yaññamakappayiṁsu puthūdha loketi yaññaṁ vuccati deyyadhammo cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ. </span></div><p><div class=verse-container id=cnd7:14.2><span>Yaññamakappayiṁsūti yepi yaññaṁ esanti gavesanti pariyesanti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ, tepi yaññaṁ kappenti. </span></div><p><div class=verse-container id=cnd7:14.3><span>Yepi yaññaṁ abhisaṅkharonti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe… </span></div><p><div class=verse-container id=cnd7:14.4><span>seyyāvasathapadīpeyyaṁ, tepi yaññaṁ kappenti. </span></div><p><div class=verse-container id=cnd7:14.5><span>Yepi yaññaṁ denti yajanti pariccajanti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe… </span></div><p><div class=verse-container id=cnd7:14.6><span>seyyāvasathapadīpeyyaṁ, tepi yaññaṁ kappenti. </span></div><p><div class=verse-container id=cnd7:14.7><span>Puthūti yaññā vā ete puthū, yaññayājakā vā ete puthū, dakkhiṇeyyā vā ete puthū. </span></div><p><div class=verse-container id=cnd7:14.8><span>Kathaṁ yaññā vā ete puthū? </span></div><p><div class=verse-container id=cnd7:14.9><span>Bahukānaṁ ete yaññā cīvarapiṇḍapātasenāsanagilānapaccayabhesajjaparikkhārā annaṁ pānaṁ vatthaṁ yānaṁ mālaṁ gandhaṁ vilepanaṁ seyyāvasathapadīpeyyaṁ—</span></div><p><div class=verse-container id=cnd7:14.10><span>evaṁ yaññā vā ete puthū. </span></div><p><div class=verse-container id=cnd7:15.1><span>Kathaṁ yaññayājakā vā ete puthū? </span></div><p><div class=verse-container id=cnd7:15.2><span>Bahukā ete yaññayājakā khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca—</span></div><p><div class=verse-container id=cnd7:15.3><span>evaṁ yaññayājakā vā ete puthū. </span></div><p><div class=verse-container id=cnd7:16.1><span>Kathaṁ dakkhiṇeyyā vā ete puthū? </span></div><p><div class=verse-container id=cnd7:16.2><span>Bahukā ete dakkhiṇeyyā puthū samaṇabrāhmaṇā kapaṇaddhikavanibbakayācakā—</span></div><p><div class=verse-container id=cnd7:16.3><span>evaṁ dakkhiṇeyyā vā ete puthū. </span></div><p><div class=verse-container id=cnd7:16.4><span>Idha loketi manussaloketi yaññamakappayiṁsu—</span></div><p><div class=verse-container id=cnd7:16.5><span>puthūdha loke. </span></div><p><div class=verse-container id=cnd7:17.1><span>Pucchāmi taṁ bhagavā brūhi metanti. </span></div><p><div class=verse-container id=cnd7:17.2><span>Pucchāti tisso pucchā—</span></div><p><div class=verse-container id=cnd7:17.3><span>adiṭṭhajotanā pucchā, diṭṭhasaṁsandanā pucchā, vimaticchedanā pucchā. </span></div><p><div class=verse-container id=cnd7:17.4><span>Katamā adiṭṭhajotanā pucchā? </span></div><p><div class=verse-container id=cnd7:17.5><span>Pakatiyā lakkhaṇaṁ aññātaṁ hoti adiṭṭhaṁ atulitaṁ atīritaṁ avibhūtaṁ avibhāvitaṁ, tassa ñāṇāya dassanāya tulanāya tīraṇāya vibhūtatthāya vibhāvanatthāya pañhaṁ pucchati—</span></div><p><div class=verse-container id=cnd7:17.6><span>ayaṁ adiṭṭhajotanā pucchā. </span></div><p><div class=verse-container id=cnd7:18.1><span>Katamā diṭṭhasaṁsandanā pucchā? </span></div><p><div class=verse-container id=cnd7:18.2><span>Pakatiyā lakkhaṇaṁ ñātaṁ hoti diṭṭhaṁ tulitaṁ tīritaṁ vibhūtaṁ vibhāvitaṁ. </span></div><p><div class=verse-container id=cnd7:18.3><span>Aññehi paṇḍitehi saddhiṁ saṁsandanatthāya pañhaṁ pucchati—</span></div><p><div class=verse-container id=cnd7:18.4><span>ayaṁ diṭṭhasaṁsandanā pucchā. </span></div><p><div class=verse-container id=cnd7:19.1><span>Katamā vimaticchedanā pucchā? </span></div><p><div class=verse-container id=cnd7:19.2><span>Pakatiyā saṁsayapakkhando hoti vimatipakkhando dveḷhakajāto—</span></div><p><div class=verse-container id=cnd7:19.3><span>“evaṁ nu kho, na nu kho, kiṁ nu kho, kathaṁ nu kho”ti. </span></div><p><div class=verse-container id=cnd7:19.4><span>So vimaticchedanatthāya pañhaṁ pucchati—</span></div><p><div class=verse-container id=cnd7:19.5><span>ayaṁ vimaticchedanā pucchā. </span></div><p><div class=verse-container id=cnd7:19.6><span>Imā tisso pucchā. </span></div><p><div class=verse-container id=cnd7:20.1><span>Aparāpi tisso pucchā—</span></div><p><div class=verse-container id=cnd7:20.2><span>manussapucchā, amanussapucchā, nimmitapucchā. </span></div><p><div class=verse-container id=cnd7:20.3><span>Katamā manussapucchā? </span></div><p><div class=verse-container id=cnd7:20.4><span>Manussā buddhaṁ bhagavantaṁ upasaṅkamitvā pucchanti, bhikkhū pucchanti, bhikkhuniyo pucchanti, upāsakā pucchanti, upāsikāyo pucchanti, rājāno pucchanti, khattiyā pucchanti, brāhmaṇā pucchanti, vessā pucchanti, suddā pucchanti, gahaṭṭhā pucchanti, pabbajitā pucchanti—</span></div><p><div class=verse-container id=cnd7:20.5><span>ayaṁ manussapucchā. </span></div><p><div class=verse-container id=cnd7:21.1><span>Katamā amanussapucchā? </span></div><p><div class=verse-container id=cnd7:21.2><span>Amanussā buddhaṁ bhagavantaṁ upasaṅkamitvā pañhaṁ pucchanti, nāgā pucchanti, supaṇṇā pucchanti, yakkhā pucchanti, asurā pucchanti, gandhabbā pucchanti, mahārājāno pucchanti, indā pucchanti, brahmāno pucchanti, devatāyo pucchanti—</span></div><p><div class=verse-container id=cnd7:21.3><span>ayaṁ amanussapucchā. </span></div><p><div class=verse-container id=cnd7:22.1><span>Katamā nimmitapucchā? </span></div><p><div class=verse-container id=cnd7:22.2><span>Yaṁ bhagavā rūpaṁ abhinimmināti manomayaṁ sabbaṅgapaccaṅgaṁ ahīnindriyaṁ, so nimmito buddhaṁ bhagavantaṁ upasaṅkamitvā pañhaṁ pucchati; </span></div><p><div class=verse-container id=cnd7:22.3><span>bhagavā visajjeti—</span></div><p><div class=verse-container id=cnd7:22.4><span>ayaṁ nimmitapucchā. </span></div><p><div class=verse-container id=cnd7:22.5><span>Imā tisso pucchā. </span></div><p><div class=verse-container id=cnd7:23.1><span>Aparāpi tisso pucchā—</span></div><p><div class=verse-container id=cnd7:23.2><span>attatthapucchā, paratthapucchā, ubhayatthapucchā. </span></div><p><div class=verse-container id=cnd7:23.3><span>Aparāpi tisso pucchā—</span></div><p><div class=verse-container id=cnd7:23.4><span>diṭṭhadhammikatthapucchā, samparāyikatthapucchā, paramatthapucchā. </span></div><p><div class=verse-container id=cnd7:23.5><span>Aparāpi tisso pucchā—</span></div><p><div class=verse-container id=cnd7:23.6><span>anavajjatthapucchā, nikkilesatthapucchā, vodānatthapucchā. </span></div><p><div class=verse-container id=cnd7:23.7><span>Aparāpi tisso pucchā—</span></div><p><div class=verse-container id=cnd7:23.8><span>atītapucchā, anāgatapucchā, paccuppannapucchā. </span></div><p><div class=verse-container id=cnd7:23.9><span>Aparāpi tisso pucchā—</span></div><p><div class=verse-container id=cnd7:23.10><span>ajjhattapucchā, bahiddhāpucchā, ajjhattabahiddhāpucchā. </span></div><p><div class=verse-container id=cnd7:23.11><span>Aparāpi tisso pucchā—</span></div><p><div class=verse-container id=cnd7:23.12><span>kusalapucchā, akusalapucchā, abyākatapucchā. </span></div><p><div class=verse-container id=cnd7:23.13><span>Aparāpi tisso pucchā—</span></div><p><div class=verse-container id=cnd7:23.14><span>khandhapucchā, dhātupucchā, āyatanapucchā. </span></div><p><div class=verse-container id=cnd7:23.15><span>Aparāpi tisso pucchā—</span></div><p><div class=verse-container id=cnd7:23.16><span>satipaṭṭhānapucchā, sammappadhānapucchā, iddhipādapucchā. </span></div><p><div class=verse-container id=cnd7:23.17><span>Aparāpi tisso pucchā—</span></div><p><div class=verse-container id=cnd7:23.18><span>indriyapucchā, balapucchā, bojjhaṅgapucchā. </span></div><p><div class=verse-container id=cnd7:23.19><span>Aparāpi tisso pucchā—</span></div><p><div class=verse-container id=cnd7:23.20><span>maggapucchā, phalapucchā, nibbānapucchā. </span></div><p><div class=verse-container id=cnd7:24.1><span>Pucchāmi tanti pucchāmi taṁ yācāmi taṁ ajjhesāmi taṁ pasādemi taṁ “kathayassu me”ti pucchāmi taṁ. </span></div><p><div class=verse-container id=cnd7:24.2><span>Bhagavāti gāravādhivacanametaṁ …pe… sacchikā paññatti—</span></div><p><div class=verse-container id=cnd7:24.3><span>yadidaṁ bhagavāti. </span></div><p><div class=verse-container id=cnd7:24.4><span>Brūhi metanti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span></div><p><div class=verse-container id=cnd7:24.5><span>pucchāmi taṁ bhagavā brūhi metaṁ. </span></div><p><div class=verse-container id=cnd7:24.6><span>Tenāha so brāhmaṇo—</span></div><p><div class=verse-container id=cnd7:25.1><span>“Anejaṁ mūladassāviṁ, </span></div><p><div class=verse-container id=cnd7:25.2><span>(iccāyasmā puṇṇako) </span></div><p><div class=verse-container id=cnd7:25.3><span>Atthi pañhena āgamaṁ; </span></div><p><div class=verse-container id=cnd7:25.4><span>Kiṁ nissitā isayo manujā, </span></div><p><div class=verse-container id=cnd7:25.5><span>Khattiyā brāhmaṇā devatānaṁ; </span></div><p><div class=verse-container id=cnd7:25.6><span>Yaññamakappayiṁsu puthūdha loke, </span></div><p><div class=verse-container id=cnd7:25.7><span>Pucchāmi taṁ bhagavā brūhi metan”ti. </span></div><p><div class=verse-container id=cnd7:26.1><span>Ye kecime isayo manujā, </span></div><p><div class=verse-container id=cnd7:26.2><span>(puṇṇakāti bhagavā) </span></div><p><div class=verse-container id=cnd7:26.3><span>Khattiyā brāhmaṇā devatānaṁ; </span></div><p><div class=verse-container id=cnd7:26.4><span>Yaññamakappayiṁsu puthūdha loke, </span></div><p><div class=verse-container id=cnd7:26.5><span>Āsīsamānā puṇṇaka itthattaṁ; </span></div><p><div class=verse-container id=cnd7:26.6><span>Jaraṁ sitā yaññamakappayiṁsu. </span></div><p><div class=verse-container id=cnd7:27.1><span>Ye kecime isayo manujāti. </span></div><p><div class=verse-container id=cnd7:27.2><span>Ye kecīti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ—</span></div><p><div class=verse-container id=cnd7:27.3><span>ye kecīti. </span></div><p><div class=verse-container id=cnd7:27.4><span>Isayoti isināmakā ye keci isipabbajjaṁ pabbajitā ājīvakā nigaṇṭhā jaṭilā tāpasā. </span></div><p><div class=verse-container id=cnd7:27.5><span>Manujāti manussā vuccantīti—</span></div><p><div class=verse-container id=cnd7:27.6><span>ye kecime isayo manujā puṇṇakāti bhagavā. </span></div><p><div class=verse-container id=cnd7:28.1><span>Khattiyā brāhmaṇā devatānanti. </span></div><p><div class=verse-container id=cnd7:28.2><span>Khattiyāti ye keci khattiyajātikā. </span></div><p><div class=verse-container id=cnd7:28.3><span>Brāhmaṇāti ye keci bhovādikā. </span></div><p><div class=verse-container id=cnd7:28.4><span>Devatānanti ājīvakasāvakānaṁ ājīvakā devatā …pe… </span></div><p><div class=verse-container id=cnd7:28.5><span>disāvatikānaṁ disā devatā. </span></div><p><div class=verse-container id=cnd7:28.6><span>Ye yesaṁ dakkhiṇeyyā, te tesaṁ devatāti—</span></div><p><div class=verse-container id=cnd7:28.7><span>khattiyā brāhmaṇā devatānaṁ. </span></div><p><div class=verse-container id=cnd7:29.1><span>Yaññamakappayiṁsu puthūdha loketi. </span></div><p><div class=verse-container id=cnd7:29.2><span>Yaññaṁ vuccati deyyadhammo cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe… seyyāvasathapadīpeyyaṁ. </span></div><p><div class=verse-container id=cnd7:29.3><span>Yaññamakappayiṁsūti yepi yaññaṁ esanti gavesanti pariyesanti …pe… seyyāvasathapadīpeyyaṁ, tepi yaññaṁ kappenti. </span></div><p><div class=verse-container id=cnd7:29.4><span>Puthūti yaññā vā ete puthū, yaññayājakā vā ete puthū, dakkhiṇeyyā vā ete puthū …pe… evaṁ dakkhiṇeyyā vā ete puthū. </span></div><p><div class=verse-container id=cnd7:29.5><span>Idha loketi manussaloketi yaññamakappayiṁsu—</span></div><p><div class=verse-container id=cnd7:29.6><span>puthūdha loke. </span></div><p><div class=verse-container id=cnd7:30.1><span>Āsīsamānā puṇṇaka itthattanti. </span></div><p><div class=verse-container id=cnd7:30.2><span>Āsīsamānāti rūpapaṭilābhaṁ āsīsamānā, saddapaṭilābhaṁ āsīsamānā, gandhapaṭilābhaṁ āsīsamānā, rasapaṭilābhaṁ āsīsamānā, phoṭṭhabbapaṭilābhaṁ āsīsamānā, puttapaṭilābhaṁ āsīsamānā, dārapaṭilābhaṁ āsīsamānā, dhanapaṭilābhaṁ āsīsamānā, yasapaṭilābhaṁ āsīsamānā, issariyapaṭilābhaṁ āsīsamānā, khattiyamahāsālakule attabhāvapaṭilābhaṁ āsīsamānā, brāhmaṇamahāsālakule attabhāvapaṭilābhaṁ āsīsamānā, gahapatimahāsālakule attabhāvapaṭilābhaṁ āsīsamānā, cātumahārājikesu devesu attabhāvapaṭilābhaṁ āsīsamānā, tāvatiṁsesu devesu yāmesu devesu tusitesu devesu nimmānaratīsu devesu paranimmitavasavattīsu devesu brahmakāyikesu devesu attabhāvapaṭilābhaṁ āsīsamānā icchamānā sādiyamānā patthayamānā pihayamānā abhijappamānāti āsīsamānā. </span></div><p><div class=verse-container id=cnd7:31.1><span>Puṇṇaka itthattanti ettha attabhāvābhinibbattiṁ āsīsamānā ettha khattiyamahāsālakule attabhāvābhinibbattiṁ āsīsamānā …pe… </span></div><p><div class=verse-container id=cnd7:31.2><span>ettha brahmakāyikesu devesu attabhāvābhinibbattiṁ āsīsamānā icchamānā sādiyamānā patthayamānā pihayamānā abhijappamānāti āsīsamānā—</span></div><p><div class=verse-container id=cnd7:31.3><span>puṇṇaka itthattaṁ. </span></div><p><div class=verse-container id=cnd7:32.1><span>Jaraṁ sitā yaññamakappayiṁsūti jarānissitā byādhinissitā maraṇanissitā sokaparidevadukkhadomanassupāyāsanissitā. </span></div><p><div class=verse-container id=cnd7:32.2><span>Yadeva te jātinissitā tadeva te jarānissitā. </span></div><p><div class=verse-container id=cnd7:32.3><span>Yadeva te jarānissitā tadeva te byādhinissitā. </span></div><p><div class=verse-container id=cnd7:32.4><span>Yadeva te byādhinissitā tadeva te maraṇanissitā. </span></div><p><div class=verse-container id=cnd7:32.5><span>Yadeva te maraṇanissitā tadeva te sokaparidevadukkhadomanassupāyāsanissitā. </span></div><p><div class=verse-container id=cnd7:32.6><span>Yadeva te sokaparidevadukkhadomanassupāyāsanissitā tadeva te gatinissitā. </span></div><p><div class=verse-container id=cnd7:32.7><span>Yadeva te gatinissitā tadeva te upapattinissitā. </span></div><p><div class=verse-container id=cnd7:32.8><span>Yadeva te upapattinissitā tadeva te paṭisandhinissitā. </span></div><p><div class=verse-container id=cnd7:32.9><span>Yadeva te paṭisandhinissitā tadeva te bhavanissitā. </span></div><p><div class=verse-container id=cnd7:32.10><span>Yadeva te bhavanissitā tadeva te saṁsāranissitā. </span></div><p><div class=verse-container id=cnd7:32.11><span>Yadeva te saṁsāranissitā tadeva te vaṭṭanissitā allīnā upagatā ajjhositā adhimuttāti—</span></div><p><div class=verse-container id=cnd7:32.12><span>jaraṁ sitā yaññamakappayiṁsu. </span></div><p><div class=verse-container id=cnd7:32.13><span>Tenāha bhagavā—</span></div><p><div class=verse-container id=cnd7:33.1><span>“Ye kecime isayo manujā, </span></div><p><div class=verse-container id=cnd7:33.2><span>(puṇṇakāti bhagavā) </span></div><p><div class=verse-container id=cnd7:33.3><span>Khattiyā brāhmaṇā devatānaṁ; </span></div><p><div class=verse-container id=cnd7:33.4><span>Yaññamakappayiṁsu puthūdha loke, </span></div><p><div class=verse-container id=cnd7:33.5><span>Āsīsamānā puṇṇaka itthattaṁ; </span></div><p><div class=verse-container id=cnd7:33.6><span>Jaraṁ sitā yaññamakappayiṁsū”ti. </span></div><p><div class=verse-container id=cnd7:34.1><span>Ye kecime isayo manujā, </span></div><p><div class=verse-container id=cnd7:34.2><span>(iccāyasmā puṇṇako) </span></div><p><div class=verse-container id=cnd7:34.3><span>Khattiyā brāhmaṇā devatānaṁ; </span></div><p><div class=verse-container id=cnd7:34.4><span>Yaññamakappayiṁsu puthūdha loke, </span></div><p><div class=verse-container id=cnd7:34.5><span>Kaccisu te bhagavā yaññapathe appamattā; </span></div><p><div class=verse-container id=cnd7:34.6><span>Atāruṁ jātiñca jarañca mārisa, </span></div><p><div class=verse-container id=cnd7:34.7><span>Pucchāmi taṁ bhagavā brūhi metaṁ. </span></div><p><div class=verse-container id=cnd7:35.1><span>Ye kecime isayo manujāti. </span></div><p><div class=verse-container id=cnd7:35.2><span>Ye kecīti …pe…. </span></div><p><div class=verse-container id=cnd7:36.1><span>Kaccisu te bhagavā yaññapathe appamattāti. </span></div><p><div class=verse-container id=cnd7:36.2><span>Kaccisūti saṁsayapucchā vimatipucchā dveḷhakapucchā anekaṁsapucchā—</span></div><p><div class=verse-container id=cnd7:36.3><span>“evaṁ nu kho, na nu kho, kiṁ nu kho, kathaṁ nu kho”ti—</span></div><p><div class=verse-container id=cnd7:36.4><span>kaccisu. </span></div><p><div class=verse-container id=cnd7:36.5><span>Teti yaññayājakā vuccanti. </span></div><p><div class=verse-container id=cnd7:36.6><span>Bhagavāti gāravādhivacanaṁ …pe… sacchikā paññatti, yadidaṁ bhagavāti—</span></div><p><div class=verse-container id=cnd7:36.7><span>kaccisu te bhagavā. </span></div><p><div class=verse-container id=cnd7:36.8><span>Yaññapathe appamattāti yaññoyeva vuccati yaññapatho. </span></div><p><div class=verse-container id=cnd7:36.9><span>Yathā ariyamaggo ariyapatho devamaggo devapatho brahmamaggo brahmapatho, evameva yaññoyeva vuccati yaññapatho. </span></div><p><div class=verse-container id=cnd7:36.10><span>Appamattāti yaññapathe appamattā sakkaccakārino sātaccakārino aṭṭhitakārino anolīnavuttino anikkhittacchandā anikkhittadhurā taccaritā tabbahulā taggarukā tanninnā tappoṇā tappabbhārā tadadhimuttā tadadhipateyyāti—</span></div><p><div class=verse-container id=cnd7:36.11><span>tepi yaññapathe appamattā. </span></div><p><div class=verse-container id=cnd7:36.12><span>Yepi yaññaṁ esanti gavesanti pariyesanti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe… </span></div><p><div class=verse-container id=cnd7:36.13><span>seyyāvasathapadīpeyyaṁ sakkaccakārino …pe… </span></div><p><div class=verse-container id=cnd7:36.14><span>tadadhipateyyā, tepi yaññapathe appamattā. </span></div><p><div class=verse-container id=cnd7:36.15><span>Yepi yaññaṁ abhisaṅkharonti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe… </span></div><p><div class=verse-container id=cnd7:36.16><span>seyyāvasathapadīpeyyaṁ sakkaccakārino …pe… </span></div><p><div class=verse-container id=cnd7:36.17><span>tadadhipateyyā, tepi yaññapathe appamattā. </span></div><p><div class=verse-container id=cnd7:36.18><span>Yepi yaññaṁ denti yajanti pariccajanti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe… </span></div><p><div class=verse-container id=cnd7:36.19><span>seyyāvasathapadīpeyyaṁ sakkaccakārino …pe… </span></div><p><div class=verse-container id=cnd7:36.20><span>tadadhipateyyā, tepi yaññapathe appamattāti—</span></div><p><div class=verse-container id=cnd7:36.21><span>kaccisu te bhagavā yaññapathe appamattā. </span></div><p><div class=verse-container id=cnd7:37.1><span>Atāruṁ jātiñca jarañca mārisāti jarāmaraṇaṁ atariṁsu uttariṁsu patariṁsu samatikkamiṁsu vītivattiṁsu. </span></div><p><div class=verse-container id=cnd7:37.2><span>Mārisāti piyavacanaṁ garuvacanaṁ sagāravasappatissādhivacanametaṁ mārisāti—</span></div><p><div class=verse-container id=cnd7:37.3><span>atāru jātiñca jarañca mārisa. </span></div><p><div class=verse-container id=cnd7:38.1><span>Pucchāmi taṁ bhagavā brūhi metanti. </span></div><p><div class=verse-container id=cnd7:38.2><span>Pucchāmi tanti pucchāmi taṁ yācāmi taṁ ajjhesāmi taṁ pasādemi taṁ kathayassu meti—</span></div><p><div class=verse-container id=cnd7:38.3><span>pucchāmi taṁ. </span></div><p><div class=verse-container id=cnd7:38.4><span>Bhagavāti gāravādhivacanaṁ …pe… sacchikā paññatti—</span></div><p><div class=verse-container id=cnd7:38.5><span>yadidaṁ bhagavāti. </span></div><p><div class=verse-container id=cnd7:38.6><span>Brūhi metanti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span></div><p><div class=verse-container id=cnd7:38.7><span>pucchāmi taṁ bhagavā brūhi metaṁ. </span></div><p><div class=verse-container id=cnd7:38.8><span>Tenāha so brāhmaṇo—</span></div><p><div class=verse-container id=cnd7:39.1><span>“Ye kecime isayo manujā, </span></div><p><div class=verse-container id=cnd7:39.2><span>(iccāyasmā puṇṇako) </span></div><p><div class=verse-container id=cnd7:39.3><span>Khattiyā brāhmaṇā devatānaṁ; </span></div><p><div class=verse-container id=cnd7:39.4><span>Yaññamakappayiṁsu puthūdha loke, </span></div><p><div class=verse-container id=cnd7:39.5><span>Kaccisu te bhagavā yaññapathe appamattā; </span></div><p><div class=verse-container id=cnd7:39.6><span>Atāruṁ jātiñca jarañca mārisa, </span></div><p><div class=verse-container id=cnd7:39.7><span>Pucchāmi taṁ bhagavā brūhi metan”ti. </span></div><p><div class=verse-container id=cnd7:40.1><span>Āsīsanti thomayanti abhijappanti juhanti, </span></div><p><div class=verse-container id=cnd7:40.2><span>(puṇṇakāti bhagavā) </span></div><p><div class=verse-container id=cnd7:40.3><span>Kāmābhijappanti paṭicca lābhaṁ; </span></div><p><div class=verse-container id=cnd7:40.4><span>Te yājayogā bhavarāgarattā, </span></div><p><div class=verse-container id=cnd7:40.5><span>Nātariṁsu jātijaranti brūmi. </span></div><p><div class=verse-container id=cnd7:41.1><span>Āsīsanti thomayanti abhijappanti juhantīti. </span></div><p><div class=verse-container id=cnd7:41.2><span>Āsīsantīti rūpapaṭilābhaṁ āsīsanti, saddapaṭilābhaṁ āsīsanti, gandhapaṭilābhaṁ āsīsanti, rasapaṭilābhaṁ āsīsanti, phoṭṭhabbapaṭilābhaṁ āsīsanti, puttapaṭilābhaṁ āsīsanti, dārapaṭilābhaṁ āsīsanti, dhanapaṭilābhaṁ āsīsanti, yasapaṭilābhaṁ āsīsanti, issariyapaṭilābhaṁ āsīsanti, khattiyamahāsālakule attabhāvapaṭilābhaṁ āsīsanti, brāhmaṇamahāsālakule …pe… </span></div><p><div class=verse-container id=cnd7:41.3><span>gahapatimahāsālakule attabhāvapaṭilābhaṁ āsīsanti, cātumahārājikesu devesu …pe… brahmakāyikesu devesu attabhāvapaṭilābhaṁ āsīsanti icchanti sādiyanti patthayanti pihayantīti—</span></div><p><div class=verse-container id=cnd7:41.4><span>āsīsanti. </span></div><p><div class=verse-container id=cnd7:42.1><span>Thomayantīti yaññaṁ vā thomenti phalaṁ vā thomenti dakkhiṇeyye vā thomenti. </span></div><p><div class=verse-container id=cnd7:42.2><span>Kathaṁ yaññaṁ thomenti? </span></div><p><div class=verse-container id=cnd7:42.3><span>Suciṁ dinnaṁ, manāpaṁ dinnaṁ, paṇītaṁ dinnaṁ, kālena dinnaṁ, kappiyaṁ dinnaṁ, viceyya dinnaṁ, anavajjaṁ dinnaṁ, abhiṇhaṁ dinnaṁ dadaṁ cittaṁ pasāditanti—</span></div><p><div class=verse-container id=cnd7:42.4><span>thomenti kittenti vaṇṇenti pasaṁsanti. </span></div><p><div class=verse-container id=cnd7:42.5><span>Evaṁ yaññaṁ thomenti. </span></div><p><div class=verse-container id=cnd7:43.1><span>Kathaṁ phalaṁ thomenti? </span></div><p><div class=verse-container id=cnd7:43.2><span>Itonidānaṁ rūpapaṭilābho bhavissati …pe… </span></div><p><div class=verse-container id=cnd7:43.3><span>brahmakāyikesu devesu attabhāvapaṭilābho bhavissatīti—</span></div><p><div class=verse-container id=cnd7:43.4><span>thomenti kittenti vaṇṇenti pasaṁsanti. </span></div><p><div class=verse-container id=cnd7:43.5><span>Evaṁ phalaṁ thomenti. </span></div><p><div class=verse-container id=cnd7:44.1><span>Kathaṁ dakkhiṇeyye thomenti? </span></div><p><div class=verse-container id=cnd7:44.2><span>Dakkhiṇeyyā jātisampannā gottasampannā ajjhāyakā mantadharā tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ padakā veyyākaraṇā lokāyatamahāpurisalakkhaṇesu anavayāti, vītarāgā vā rāgavinayāya vā paṭipannā, vītadosā vā dosavinayāya vā paṭipannā, vītamohā vā mohavinayāya vā paṭipannā, saddhāsampannā sīlasampannā samādhisampannā paññāsampannā vimuttisampannā vimuttiñāṇadassanasampannāti—</span></div><p><div class=verse-container id=cnd7:44.3><span>thomenti kittenti vaṇṇenti pasaṁsanti. </span></div><p><div class=verse-container id=cnd7:44.4><span>Evaṁ dakkhiṇeyye thomentīti—</span></div><p><div class=verse-container id=cnd7:44.5><span>āsīsanti thomayanti. </span></div><p><div class=verse-container id=cnd7:45.1><span>Abhijappantīti rūpapaṭilābhaṁ abhijappanti, saddapaṭilābhaṁ abhijappanti, gandhapaṭilābhaṁ abhijappanti, rasapaṭilābhaṁ abhijappanti …pe… </span></div><p><div class=verse-container id=cnd7:45.2><span>brahmakāyikesu devesu attabhāvapaṭilābhaṁ abhijappantīti—</span></div><p><div class=verse-container id=cnd7:45.3><span>āsīsanti thomayanti abhijappanti. </span></div><p><div class=verse-container id=cnd7:45.4><span>Juhantīti juhanti denti yajanti pariccajanti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyanti—</span></div><p><div class=verse-container id=cnd7:45.5><span>āsīsanti thomayanti abhijappanti juhanti puṇṇakāti bhagavā. </span></div><p><div class=verse-container id=cnd7:46.1><span>Kāmābhijappanti paṭicca lābhanti rūpapaṭilābhaṁ paṭicca kāme abhijappanti, saddapaṭilābhaṁ paṭicca kāme abhijappanti …pe… </span></div><p><div class=verse-container id=cnd7:46.2><span>brahmakāyikesu devesu attabhāvapaṭilābhaṁ paṭicca kāme abhijappanti pajappantīti—</span></div><p><div class=verse-container id=cnd7:46.3><span>kāmābhijappanti paṭicca lābhaṁ. </span></div><p><div class=verse-container id=cnd7:47.1><span>Te yājayogā bhavarāgarattā nātariṁsu jātijaranti brūmīti </span></div><p><div class=verse-container id=cnd7:47.2><span>teti yaññayājakā vuccanti, </span></div><p><div class=verse-container id=cnd7:47.3><span>yājayogāti yājayogesu yuttā payuttā āyuttā samāyuttā taccaritā tabbahulā taggarukā tanninnā tappoṇā tappabbhārā tadadhimuttā tadadhipateyyāti—</span></div><p><div class=verse-container id=cnd7:47.4><span>te yājayogā, </span></div><p><div class=verse-container id=cnd7:47.5><span>bhavarāgarattāti bhavarāgo vuccati yo bhavesu bhavacchando bhavarāgo bhavanandī bhavataṇhā bhavasineho bhavapariḷāho bhavamucchā bhavajjhosānaṁ. </span></div><p><div class=verse-container id=cnd7:47.6><span>Bhavarāgena bhavesu rattā giddhā gadhitā mucchitā ajjhosannā laggā laggitā palibuddhāti—</span></div><p><div class=verse-container id=cnd7:47.7><span>te yājayogā bhavarāgarattā. </span></div><p><div class=verse-container id=cnd7:48.1><span>Nātariṁsu jātijaranti brūmīti te yājayogā bhavarāgarattā jātijarāmaraṇaṁ nātariṁsu na uttariṁsu na patariṁsu na samatikkamiṁsu na vītivattiṁsu, jātijarāmaraṇā anikkhantā anissaṭā anatikkantā asamatikkantā avītivattā antojātijarāmaraṇe parivattanti antosaṁsārapathe parivattanti. </span></div><p><div class=verse-container id=cnd7:48.2><span>Jātiyā anugatā jarāya anusaṭā byādhinā abhibhūtā maraṇena abbhāhatā atāṇā aleṇā asaraṇā asaraṇībhūtāti; </span></div><p><div class=verse-container id=cnd7:48.3><span>brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span></div><p><div class=verse-container id=cnd7:48.4><span>te yājayogā bhavarāgarattā nātariṁsu jātijaranti brūmi. </span></div><p><div class=verse-container id=cnd7:48.5><span>Tenāha bhagavā—</span></div><p><div class=verse-container id=cnd7:49.1><span>“Āsīsanti thomayanti abhijappanti juhanti, </span></div><p><div class=verse-container id=cnd7:49.2><span>(puṇṇakāti bhagavā) </span></div><p><div class=verse-container id=cnd7:49.3><span>Kāmābhijappanti paṭicca lābhaṁ; </span></div><p><div class=verse-container id=cnd7:49.4><span>Te yājayogā bhavarāgarattā, </span></div><p><div class=verse-container id=cnd7:49.5><span>Nātariṁsu jātijaranti brūmī”ti. </span></div><p><div class=verse-container id=cnd7:50.1><span>Te ce nātariṁsu yājayogā, </span></div><p><div class=verse-container id=cnd7:50.2><span>(iccāyasmā puṇṇako) </span></div><p><div class=verse-container id=cnd7:50.3><span>Yaññehi jātiñca jarañca mārisa; </span></div><p><div class=verse-container id=cnd7:50.4><span>Atha ko carahi devamanussaloke, </span></div><p><div class=verse-container id=cnd7:50.5><span>Atāri jātiñca jarañca mārisa; </span></div><p><div class=verse-container id=cnd7:50.6><span>Pucchāmi taṁ bhagavā brūhi metaṁ. </span></div><p><div class=verse-container id=cnd7:51.1><span>Te ce nātariṁsu yājayogāti te yaññayājakā yājayogā bhavarāgarattā jātijarāmaraṇaṁ nātariṁsu na uttariṁsu na patariṁsu na samatikkamiṁsu na vītivattiṁsu, jātijarāmaraṇā anikkhantā anissaṭā anatikkantā asamatikkantā avītivattā antojātijarāmaraṇe parivattanti antosaṁsārapathe parivattanti. </span></div><p><div class=verse-container id=cnd7:51.2><span>Jātiyā anugatā jarāya anusaṭā byādhinā abhibhūtā maraṇena abbhāhatā atāṇā aleṇā asaraṇā asaraṇībhūtāti—</span></div><p><div class=verse-container id=cnd7:51.3><span>te ce nātariṁsu yājayogā. </span></div><p><div class=verse-container id=cnd7:52.1><span>Iccāyasmā puṇṇakoti. </span></div><p><div class=verse-container id=cnd7:52.2><span>Iccāti padasandhi …pe… </span></div><p><div class=verse-container id=cnd7:52.3><span>āyasmā puṇṇako. </span></div><p><div class=verse-container id=cnd7:53.1><span>Yaññehi jātiñca jarañca mārisāti. </span></div><p><div class=verse-container id=cnd7:53.2><span>Yaññehīti yaññehi pahūtehi yaññehi vividhehi yaññehi puthūhi. </span></div><p><div class=verse-container id=cnd7:53.3><span>Mārisāti piyavacanaṁ garuvacanaṁ sagāravasappatissādhivacanametaṁ mārisāti—</span></div><p><div class=verse-container id=cnd7:53.4><span>yaññehi jātiñca jarañca mārisa. </span></div><p><div class=verse-container id=cnd7:54.1><span>Atha ko carahi devamanussaloke, atāri jātiñca jarañca mārisāti atha ko eso sadevake loke samārake sabrahmake sassamaṇabrāhmaṇiyā pajāya sadevamanussāya jātijarāmaraṇaṁ atari uttari patari samatikkami vītivattayi. </span></div><p><div class=verse-container id=cnd7:54.2><span>Mārisāti piyavacanaṁ garuvacanaṁ sagāravasappatissādhivacanametaṁ mārisāti—</span></div><p><div class=verse-container id=cnd7:54.3><span>atha ko carahi devamanussaloke, atāri jātiñca jarañca mārisa. </span></div><p><div class=verse-container id=cnd7:55.1><span>Pucchāmi taṁ bhagavā brūhi metanti. </span></div><p><div class=verse-container id=cnd7:55.2><span>Pucchāmi tanti pucchāmi taṁ yācāmi taṁ ajjhesāmi taṁ pasādemi taṁ kathayassu metanti—</span></div><p><div class=verse-container id=cnd7:55.3><span>pucchāmi taṁ. </span></div><p><div class=verse-container id=cnd7:55.4><span>Bhagavāti gāravādhivacanaṁ …pe… sacchikā paññatti—</span></div><p><div class=verse-container id=cnd7:55.5><span>yadidaṁ bhagavāti. </span></div><p><div class=verse-container id=cnd7:55.6><span>Brūhi metanti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span></div><p><div class=verse-container id=cnd7:55.7><span>pucchāmi taṁ bhagavā brūhi metaṁ. </span></div><p><div class=verse-container id=cnd7:55.8><span>Tenāha so brāhmaṇo—</span></div><p><div class=verse-container id=cnd7:56.1><span>“Te ce nātariṁsu yājayogā, </span></div><p><div class=verse-container id=cnd7:56.2><span>(iccāyasmā puṇṇako) </span></div><p><div class=verse-container id=cnd7:56.3><span>Yaññehi jātiñca jarañca mārisa; </span></div><p><div class=verse-container id=cnd7:56.4><span>Atha ko carahi devamanussaloke, </span></div><p><div class=verse-container id=cnd7:56.5><span>Atāri jātiñca jarañca mārisa; </span></div><p><div class=verse-container id=cnd7:56.6><span>Pucchāmi taṁ bhagavā brūhi metan”ti. </span></div><p><div class=verse-container id=cnd7:57.1><span>Saṅkhāya lokasmi paroparāni, </span></div><p><div class=verse-container id=cnd7:57.2><span>(puṇṇakāti bhagavā) </span></div><p><div class=verse-container id=cnd7:57.3><span>Yassiñjitaṁ natthi kuhiñci loke; </span></div><p><div class=verse-container id=cnd7:57.4><span>Santo vidhūmo anīgho nirāso, </span></div><p><div class=verse-container id=cnd7:57.5><span>Atāri so jātijaranti brūmi. </span></div><p><div class=verse-container id=cnd7:58.1><span>Saṅkhāya lokasmi paroparānīti saṅkhā vuccati ñāṇaṁ yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=cnd7:58.2><span>Paroparānīti </span></div><p><div class=verse-container id=cnd7:58.3><span>oraṁ vuccati sakattabhāvo, </span></div><p><div class=verse-container id=cnd7:58.4><span>paraṁ vuccati parattabhāvo </span></div><p><div class=verse-container id=cnd7:58.5><span>oraṁ vuccati sakarūpavedanāsaññāsaṅkhāraviññāṇaṁ, paraṁ vuccati pararūpavedanāsaññāsaṅkhāraviññāṇaṁ; </span></div><p><div class=verse-container id=cnd7:58.6><span>oraṁ vuccati cha ajjhattikāni āyatanāni, paraṁ vuccati cha bāhirāni āyatanāni. </span></div><p><div class=verse-container id=cnd7:58.7><span>Oraṁ vuccati manussaloko, paraṁ vuccati devaloko; </span></div><p><div class=verse-container id=cnd7:58.8><span>oraṁ vuccati kāmadhātu, paraṁ vuccati rūpadhātu arūpadhātu; </span></div><p><div class=verse-container id=cnd7:58.9><span>oraṁ vuccati kāmadhātu rūpadhātu, paraṁ vuccati arūpadhātu. </span></div><p><div class=verse-container id=cnd7:58.10><span>Saṅkhāya lokasmi paroparānīti paroparāni aniccato saṅkhāya dukkhato rogato gaṇḍato …pe… </span></div><p><div class=verse-container id=cnd7:58.11><span>nissaraṇato saṅkhāya jānitvā tulayitvā tīrayitvā vibhāvayitvā vibhūtaṁ katvāti—</span></div><p><div class=verse-container id=cnd7:58.12><span>saṅkhāya lokasmi paroparāni. </span></div><p><div class=verse-container id=cnd7:58.13><span>Puṇṇakāti bhagavāti. </span></div><p><div class=verse-container id=cnd7:58.14><span>Puṇṇakāti bhagavā taṁ brāhmaṇaṁ nāmena ālapati. </span></div><p><div class=verse-container id=cnd7:58.15><span>Bhagavāti gāravādhivacanametaṁ …pe… </span></div><p><div class=verse-container id=cnd7:58.16><span>yadidaṁ bhagavāti—</span></div><p><div class=verse-container id=cnd7:58.17><span>puṇṇakāti bhagavā. </span></div><p><div class=verse-container id=cnd7:59.1><span>Yassiñjitaṁ natthi kuhiñci loketi. </span></div><p><div class=verse-container id=cnd7:59.2><span>Yassāti arahato khīṇāsavassa. </span></div><p><div class=verse-container id=cnd7:59.3><span>Iñjitanti taṇhiñjitaṁ diṭṭhiñjitaṁ māniñjitaṁ kilesiñjitaṁ kāmiñjitaṁ. </span></div><p><div class=verse-container id=cnd7:59.4><span>Yassime iñjitā natthi na santi na saṁvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā. </span></div><p><div class=verse-container id=cnd7:59.5><span>Kuhiñcīti kuhiñci kismiñci katthaci ajjhattaṁ vā bahiddhā vā ajjhattabahiddhā vā. </span></div><p><div class=verse-container id=cnd7:59.6><span>Loketi apāyaloke …pe… āyatanaloketi—</span></div><p><div class=verse-container id=cnd7:59.7><span>yassiñjitaṁ natthi kuhiñci loke. </span></div><p><div class=verse-container id=cnd7:60.1><span>Santo vidhūmo anīgho nirāso, atāri so jātijaranti brūmīti. </span></div><p><div class=verse-container id=cnd7:60.2><span>Santoti rāgassa santattā santo, dosassa …pe… mohassa … kodhassa … upanāhassa … makkhassa … sabbākusalābhisaṅkhārānaṁ santattā samitattā vūpasamitattā vijjhātattā nibbutattā vigatattā paṭipassaddhattā santo upasanto vūpasanto nibbuto paṭipassaddhoti santo; </span></div><p><div class=verse-container id=cnd7:60.3><span>vidhūmoti kāyaduccaritaṁ vidhūmitaṁ vidhamitaṁ sositaṁ visositaṁ byantīkataṁ, vacīduccaritaṁ …pe… </span></div><p><div class=verse-container id=cnd7:60.4><span>manoduccaritaṁ vidhūmitaṁ vidhamitaṁ sositaṁ visositaṁ byantīkataṁ, rāgo … doso … moho vidhūmito vidhamito sosito visosito byantīkato, kodho … upanāho … makkho … paḷāso … issā … macchariyaṁ … māyā … sāṭheyyaṁ … thambho … sārambho … māno … atimāno … mado … pamādo … sabbe kilesā sabbe duccaritā sabbe darathā sabbe pariḷāhā sabbe santāpā sabbākusalābhisaṅkhārā vidhūmitā vidhamitā sositā visositā byantīkatā. </span></div><p><div class=verse-container id=cnd7:60.5><span>Atha vā kodho vuccati dhūmo—</span></div><p><div class=verse-container id=cnd7:61.1><span>Māno hi te brāhmaṇa khāribhāro, </span></div><p><div class=verse-container id=cnd7:61.2><span>Kodho dhūmo bhasmani mosavajjaṁ; </span></div><p><div class=verse-container id=cnd7:61.3><span>Jivhā sujā hadayaṁ jotiṭṭhānaṁ, </span></div><p><div class=verse-container id=cnd7:61.4><span>Attā sudanto purisassa joti. </span></div><p><div class=verse-container id=cnd7:62.1><span>Api ca dasahākārehi kodho jāyati—</span></div><p><div class=verse-container id=cnd7:62.2><span>anatthaṁ me acarīti kodho jāyati, anatthaṁ me caratīti kodho jāyati, anatthaṁ me carissatīti kodho jāyati, piyassa me manāpassa anatthaṁ acari, anatthaṁ carati, anatthaṁ carissatīti kodho jāyati, appiyassa me amanāpassa atthaṁ acari, atthaṁ carati, atthaṁ carissatīti kodho jāyati, aṭṭhāne vā pana kodho jāyati. </span></div><p><div class=verse-container id=cnd7:62.3><span>Yo evarūpo cittassa āghāto paṭighāto paṭighaṁ paṭivirodho kopo pakopo sampakopo doso padoso sampadoso cittassa byāpatti manopadoso kodho kujjhanā kujjhitattaṁ doso dussanā dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo anattamanatā cittassa—</span></div><p><div class=verse-container id=cnd7:62.4><span>ayaṁ vuccati kodho. </span></div><p><div class=verse-container id=cnd7:63.1><span>Api ca kodhassa adhimattaparittatā veditabbā. </span></div><p><div class=verse-container id=cnd7:63.2><span>Atthi kañci kālaṁ kodho cittāvilakaraṇamatto hoti, na ca tāva mukhakulānavikulāno hoti. </span></div><p><div class=verse-container id=cnd7:63.3><span>Atthi kañci kālaṁ kodho mukhakulānavikulānamatto hoti, na ca tāva hanusañcopano hoti. </span></div><p><div class=verse-container id=cnd7:63.4><span>Atthi kañci kālaṁ kodho hanusañcopanamatto hoti, na ca tāva pharusavācaṁ nicchāraṇo hoti. </span></div><p><div class=verse-container id=cnd7:63.5><span>Atthi kañci kālaṁ kodho pharusavācaṁ nicchāraṇamatto hoti, na ca tāva disāvidisānuvilokano hoti. </span></div><p><div class=verse-container id=cnd7:63.6><span>Atthi kañci kālaṁ kodho disāvidisānuvilokanamatto hoti, na ca tāva daṇḍasatthaparāmasano hoti. </span></div><p><div class=verse-container id=cnd7:63.7><span>Atthi kañci kālaṁ kodho daṇḍasatthaparāmasanamatto hoti, na ca tāva daṇḍasatthaabbhukkiraṇo hoti. </span></div><p><div class=verse-container id=cnd7:63.8><span>Atthi kañci kālaṁ kodho daṇḍasatthaabbhukkiraṇamatto hoti, na ca tāva daṇḍasatthaabhinipātano hoti. </span></div><p><div class=verse-container id=cnd7:63.9><span>Atthi kañci kālaṁ kodho daṇḍasatthaabhinipātanamatto hoti, na ca tāva chinnavicchinnakaraṇo hoti. </span></div><p><div class=verse-container id=cnd7:63.10><span>Atthi kañci kālaṁ kodho chinnavicchinnakaraṇamatto hoti, na ca tāva sambhañjanapalibhañjano hoti. </span></div><p><div class=verse-container id=cnd7:63.11><span>Atthi kañci kālaṁ kodho sambhañjanapalibhañjanamatto hoti, na ca tāva aṅgamaṅgaapakaḍḍhano hoti. </span></div><p><div class=verse-container id=cnd7:63.12><span>Atthi kañci kālaṁ kodho aṅgamaṅgaapakaḍḍhanamatto hoti, na ca tāva jīvitāvoropano hoti. </span></div><p><div class=verse-container id=cnd7:63.13><span>Atthi kañci kālaṁ kodho jīvitāvoropanamatto hoti, na ca tāva sabbacāgapariccāgāya saṇṭhito hoti. </span></div><p><div class=verse-container id=cnd7:63.14><span>Yato kodho paraṁ puggalaṁ ghātetvā attānaṁ ghāteti, ettāvatā kodho paramussadagato paramavepullapatto hoti. </span></div><p><div class=verse-container id=cnd7:63.15><span>Yassa so hoti kodho pahīno samucchinno vūpasanto paṭipassaddho abhabbuppattiko ñāṇagginā daḍḍho, so vuccati—</span></div><p><div class=verse-container id=cnd7:63.16><span>vidhūmo. </span></div><p><div class=verse-container id=cnd7:64.1><span>Kodhassa pahīnattā vidhūmo, kodhavatthussa pariññātattā vidhūmo, kodhahetussa pariññātattā vidhūmo, kodhahetussa upacchinnattā vidhūmo. </span></div><p><div class=verse-container id=cnd7:65.1><span>Anīghoti rāgo nīgho, doso nīgho, moho nīgho, kodho nīgho, upanāho nīgho …pe… sabbākusalābhisaṅkhārā nīghā. </span></div><p><div class=verse-container id=cnd7:65.2><span>Yassete nīghā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so vuccati anīgho. </span></div><p><div class=verse-container id=cnd7:66.1><span>Nirāsoti āsā vuccati taṇhā. </span></div><p><div class=verse-container id=cnd7:66.2><span>Yo rāgo sārāgo …pe… abhijjhā lobho akusalamūlaṁ. </span></div><p><div class=verse-container id=cnd7:66.3><span>Yassesā āsā taṇhā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so vuccati nirāso. </span></div><p><div class=verse-container id=cnd7:66.4><span>Jātīti yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo āyatanānaṁ paṭilābho. </span></div><p><div class=verse-container id=cnd7:66.5><span>Jarāti yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko. </span></div><p><div class=verse-container id=cnd7:66.6><span>Santo vidhūmo anīgho nirāso, atāri so jātijaranti brūmīti yo santo ca vidhūmo ca anīgho ca nirāso ca, so jātijarāmaraṇaṁ atari uttari patari samatikkami vītivattayīti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span></div><p><div class=verse-container id=cnd7:66.7><span>santo vidhūmo anīgho nirāso, atāri so jātijaranti brūmi. </span></div><p><div class=verse-container id=cnd7:66.8><span>Tenāha bhagavā—</span></div><p><div class=verse-container id=cnd7:67.1><span>“Saṅkhāya lokasmi paroparāni, </span></div><p><div class=verse-container id=cnd7:67.2><span>(puṇṇakāti bhagavā) </span></div><p><div class=verse-container id=cnd7:67.3><span>Yassiñjitaṁ natthi kuhiñci loke; </span></div><p><div class=verse-container id=cnd7:67.4><span>Santo vidhūmo anīgho nirāso, </span></div><p><div class=verse-container id=cnd7:67.5><span>Atāri so jātijaranti brūmī”ti. </span></div><p><div class=verse-container id=cnd7:68.1><span>Sahagāthāpariyosānā …pe… </span></div><p><div class=verse-container id=cnd7:68.2><span>pañjaliko bhagavantaṁ namassamāno nisinno hoti—</span></div><p><div class=verse-container id=cnd7:68.3><span>“satthā me, bhante, bhagavā, sāvakohamasmī”ti. </span></div><p><div class=verse-container id=cnd7:68.4><span>Puṇṇakamāṇavapucchāniddeso tatiyo. </span></div><div class=flex-between><a href=/canon/en/pli/ms/sutta/kn/cnd/cnd0006.html>Previous</a><a href=/canon/en/pli/ms/sutta/kn/cnd/cnd0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>