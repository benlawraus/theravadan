<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/cnd.html> Cūḷaniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/cnd/cnd0004.html>Previous</a><a href=/canon/en/pli/ms/sutta/kn/cnd/cnd0006.html>Next</a></div><p><div class=verse-container id=cnd5:0.1><span>Cūḷaniddesa </span></div><p><div class=verse-container id=cnd5:0.2><span>Pārāyanavagganiddesa </span></div><p><div class=verse-container id=cnd5:0.3><span>Pucchāniddesa </span></div><p><div class=verse-container id=cnd5:0.4><span class=big-bold>1. Ajitamāṇavapucchāniddesa </span></div><p><div class=verse-container id=cnd5:1.1><span>Kenassu nivuto loko, </span></div><p><div class=verse-container id=cnd5:1.2><span>(iccāyasmā ajito) </span></div><p><div class=verse-container id=cnd5:1.3><span>Kenassu nappakāsati; </span></div><p><div class=verse-container id=cnd5:1.4><span>Kissābhilepanaṁ brūsi, </span></div><p><div class=verse-container id=cnd5:1.5><span>Kiṁsu tassa mahabbhayaṁ. </span></div><p><div class=verse-container id=cnd5:2.1><span>Kenassu nivuto lokoti. </span></div><p><div class=verse-container id=cnd5:2.2><span>Lokoti nirayaloko tiracchānaloko pettivisayaloko manussaloko devaloko khandhaloko dhātuloko āyatanaloko ayaṁ loko paro loko brahmaloko devaloko—</span></div><p><div class=verse-container id=cnd5:2.3><span>ayaṁ vuccati loko. </span></div><p><div class=verse-container id=cnd5:2.4><span>Ayaṁ loko kena āvuto nivuto ovuto pihito paṭicchanno paṭikujjitoti—</span></div><p><div class=verse-container id=cnd5:2.5><span>kenassu nivuto loko? </span></div><p><div class=verse-container id=cnd5:3.1><span>Iccāyasmā ajitoti. </span></div><p><div class=verse-container id=cnd5:3.2><span>Iccāti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ iccāti. </span></div><p><div class=verse-container id=cnd5:3.3><span>Āyasmāti piyavacanaṁ garuvacanaṁ sagāravasappatissādhivacanametaṁ āyasmāti. </span></div><p><div class=verse-container id=cnd5:3.4><span>Ajitoti tassa brāhmaṇassa nāmaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpoti—</span></div><p><div class=verse-container id=cnd5:3.5><span>iccāyasmā ajito. </span></div><p><div class=verse-container id=cnd5:4.1><span>Kenassu nappakāsatīti kena loko nappakāsati nappabhāsati na tapati na virocati na ñāyati na paññāyatīti—</span></div><p><div class=verse-container id=cnd5:4.2><span>kenassu nappakāsati. </span></div><p><div class=verse-container id=cnd5:5.1><span>Kissābhilepanaṁ brūsīti kiṁ lokassa lepanaṁ lagganaṁ bandhanaṁ upakkileso. </span></div><p><div class=verse-container id=cnd5:5.2><span>Kena loko litto saṁlitto upalitto kiliṭṭho saṅkiliṭṭho makkhito saṁsaṭṭho laggo laggito palibuddho, brūsi ācikkhasi desesi paññapesi paṭṭhapesi vivarasi vibhajasi uttānīkarosi pakāsesīti—</span></div><p><div class=verse-container id=cnd5:5.3><span>kissābhilepanaṁ brūsi. </span></div><p><div class=verse-container id=cnd5:6.1><span>Kiṁsu tassa mahabbhayanti kiṁ lokassa bhayaṁ mahabbhayaṁ pīḷanaṁ ghaṭṭanaṁ upaddavo upasaggoti—</span></div><p><div class=verse-container id=cnd5:6.2><span>kiṁsu tassa mahabbhayaṁ. </span></div><p><div class=verse-container id=cnd5:6.3><span>Tenāha so brāhmaṇo—</span></div><p><div class=verse-container id=cnd5:7.1><span>“Kenassu nivuto loko, </span></div><p><div class=verse-container id=cnd5:7.2><span>(iccāyasmā ajito) </span></div><p><div class=verse-container id=cnd5:7.3><span>Kenassu nappakāsati; </span></div><p><div class=verse-container id=cnd5:7.4><span>Kissābhilepanaṁ brūsi, </span></div><p><div class=verse-container id=cnd5:7.5><span>Kiṁsu tassa mahabbhayan”ti. </span></div><p><div class=verse-container id=cnd5:8.1><span>Avijjāya nivuto loko, </span></div><p><div class=verse-container id=cnd5:8.2><span>(ajitāti bhagavā) </span></div><p><div class=verse-container id=cnd5:8.3><span>Vevicchā pamādā nappakāsati; </span></div><p><div class=verse-container id=cnd5:8.4><span>Jappābhilepanaṁ brūmi, </span></div><p><div class=verse-container id=cnd5:8.5><span>Dukkhamassa mahabbhayaṁ. </span></div><p><div class=verse-container id=cnd5:9.1><span>Avijjāya nivuto lokoti. </span></div><p><div class=verse-container id=cnd5:9.2><span>Avijjāti dukkhe aññāṇaṁ dukkhasamudaye aññāṇaṁ dukkhanirodhe aññāṇaṁ dukkhanirodhagāminiyā paṭipadāya aññāṇaṁ, pubbante aññāṇaṁ aparante aññāṇaṁ pubbantāparante aññāṇaṁ, idappaccayatāpaṭiccasamuppannesu dhammesu aññāṇaṁ, yaṁ evarūpaṁ aññāṇaṁ adassanaṁ anabhisamayo ananubodho asambodho appaṭivedho asaṅgāhanā apariyogāhanā asamapekkhanā apaccavekkhaṇā apaccavekkhaṇakammaṁ dummejjhaṁ bālyaṁ asampajaññaṁ moho pamoho sammoho avijjā avijjogho avijjāyogo avijjānusayo avijjāpariyuṭṭhānaṁ avijjālaṅgī moho akusalamūlaṁ, ayaṁ vuccati—</span></div><p><div class=verse-container id=cnd5:9.3><span>avijjā. </span></div><p><div class=verse-container id=cnd5:10.1><span>Lokoti nirayaloko tiracchānaloko pettivisayaloko manussaloko devaloko khandhaloko dhātuloko āyatanaloko ayaṁ loko paro loko brahmaloko devaloko—</span></div><p><div class=verse-container id=cnd5:10.2><span>ayaṁ vuccati loko. </span></div><p><div class=verse-container id=cnd5:10.3><span>Ayaṁ loko imāya avijjāya āvuto nivuto ovuto pihito paṭicchanno paṭikujjitoti—</span></div><p><div class=verse-container id=cnd5:10.4><span>avijjāya nivuto loko. </span></div><p><div class=verse-container id=cnd5:11.1><span>Ajitāti bhagavā taṁ brāhmaṇaṁ nāmena ālapati. </span></div><p><div class=verse-container id=cnd5:11.2><span>Bhagavāti gāravādhivacanaṁ. </span></div><p><div class=verse-container id=cnd5:11.3><span>Api ca, bhaggarāgoti bhagavā; </span></div><p><div class=verse-container id=cnd5:11.4><span>bhaggadosoti bhagavā; </span></div><p><div class=verse-container id=cnd5:11.5><span>bhaggamohoti bhagavā; </span></div><p><div class=verse-container id=cnd5:11.6><span>bhaggamānoti bhagavā; </span></div><p><div class=verse-container id=cnd5:11.7><span>bhaggadiṭṭhīti bhagavā; </span></div><p><div class=verse-container id=cnd5:11.8><span>bhaggakaṇḍakoti bhagavā; </span></div><p><div class=verse-container id=cnd5:11.9><span>bhaggakilesoti bhagavā; </span></div><p><div class=verse-container id=cnd5:11.10><span>bhaji vibhaji pavibhaji dhammaratananti bhagavā; </span></div><p><div class=verse-container id=cnd5:11.11><span>bhavānaṁ antakaroti bhagavā; </span></div><p><div class=verse-container id=cnd5:11.12><span>bhāvitakāyo bhāvitasīlo bhāvitacitto bhāvitapaññoti bhagavā; </span></div><p><div class=verse-container id=cnd5:11.13><span>bhaji vā bhagavā araññavanapatthāni pantāni senāsanāni appasaddāni appanigghosāni vijanavātāni manussarāhasseyyakāni paṭisallānasāruppānīti bhagavā; </span></div><p><div class=verse-container id=cnd5:11.14><span>bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti bhagavā; </span></div><p><div class=verse-container id=cnd5:11.15><span>bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā; </span></div><p><div class=verse-container id=cnd5:11.16><span>bhāgī vā bhagavā catunnaṁ jhānānaṁ catunnaṁ appamaññānaṁ catunnaṁ arūpasamāpattīnanti bhagavā; </span></div><p><div class=verse-container id=cnd5:11.17><span>bhāgī vā bhagavā aṭṭhannaṁ vimokkhānaṁ aṭṭhannaṁ abhibhāyatanānaṁ navannaṁ anupubbasamāpattīnanti bhagavā; </span></div><p><div class=verse-container id=cnd5:11.18><span>bhāgī vā bhagavā dasannaṁ saññābhāvanānaṁ kasiṇasamāpattīnaṁ ānāpānassatisamādhissa asubhasamāpattiyāti bhagavā; </span></div><p><div class=verse-container id=cnd5:11.19><span>bhāgī vā bhagavā catunnaṁ satipaṭṭhānānaṁ catunnaṁ sammappadhānānaṁ catunnaṁ iddhipādānaṁ pañcannaṁ indriyānaṁ pañcannaṁ balānaṁ sattannaṁ bojjhaṅgānaṁ ariyassa aṭṭhaṅgikassa maggassāti bhagavā; </span></div><p><div class=verse-container id=cnd5:11.20><span>bhāgī vā bhagavā dasannaṁ tathāgatabalānaṁ catunnaṁ vesārajjānaṁ catunnaṁ paṭisambhidānaṁ channaṁ abhiññānaṁ channaṁ buddhadhammānanti bhagavā; </span></div><p><div class=verse-container id=cnd5:11.21><span>bhagavāti netaṁ nāmaṁ mātarā kataṁ na pitarā kataṁ na bhātarā kataṁ na bhaginiyā kataṁ na mittāmaccehi kataṁ na ñātisālohitehi kataṁ na samaṇabrāhmaṇehi kataṁ na devatāhi kataṁ. </span></div><p><div class=verse-container id=cnd5:11.22><span>Vimokkhantikametaṁ buddhānaṁ bhagavantānaṁ bodhiyā mūle saha sabbaññutañāṇassa paṭilābhā sacchikā paññatti, yadidaṁ bhagavāti—</span></div><p><div class=verse-container id=cnd5:11.23><span>ajitāti bhagavā. </span></div><p><div class=verse-container id=cnd5:12.1><span>Vevicchā pamādā nappakāsatīti. </span></div><p><div class=verse-container id=cnd5:12.2><span>Vevicchaṁ vuccati pañca macchariyāni—</span></div><p><div class=verse-container id=cnd5:12.3><span>āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ. </span></div><p><div class=verse-container id=cnd5:12.4><span>Yaṁ evarūpaṁ maccheraṁ maccharāyanā maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—</span></div><p><div class=verse-container id=cnd5:12.5><span>idaṁ vuccati macchariyaṁ. </span></div><p><div class=verse-container id=cnd5:12.6><span>Api ca khandhamacchariyampi macchariyaṁ, dhātumacchariyampi macchariyaṁ, āyatanamacchariyampi macchariyaṁ, gāho vuccati macchariyaṁ. </span></div><p><div class=verse-container id=cnd5:12.7><span>Pamādo vattabbo—</span></div><p><div class=verse-container id=cnd5:12.8><span>kāyaduccarite vā vacīduccarite vā manoduccarite vā pañcasu kāmaguṇesu vā cittassa vosaggo vosaggānuppadānaṁ kusalānaṁ dhammānaṁ bhāvanāya asakkaccakiriyatā asātaccakiriyatā anaṭṭhitakiriyatā olīnavuttitā nikkhittacchandatā nikkhittadhuratā anāsevanā abhāvanā abahulīkammaṁ anadhiṭṭhānaṁ ananuyogo pamādo. </span></div><p><div class=verse-container id=cnd5:12.9><span>Yo evarūpo pamādo pamajjanā pamajjitattaṁ—</span></div><p><div class=verse-container id=cnd5:12.10><span>ayaṁ vuccati pamādo. </span></div><p><div class=verse-container id=cnd5:12.11><span>Vevicchā pamādā nappakāsatīti iminā ca macchariyena iminā ca pamādena loko nappakāsati nappabhāsati na tapati na virocati na ñāyati na paññāyatīti—</span></div><p><div class=verse-container id=cnd5:12.12><span>vevicchā pamādā nappakāsati. </span></div><p><div class=verse-container id=cnd5:13.1><span>Jappābhilepanaṁ brūmīti jappā vuccati taṇhā. </span></div><p><div class=verse-container id=cnd5:13.2><span>Yo rāgo sārāgo anunayo anurodho nandī nandirāgo cittassa sārāgo icchā mucchā ajjhosānaṁ gedho paligedho saṅgo paṅko ejā māyā janikā sañjananī sibbinī jālinī saritā visattikā suttaṁ visaṭā āyūhanī dutiyā paṇidhi bhavanetti vanaṁ vanatho santhavo sineho apekkhā paṭibandhu āsā āsīsanā āsīsitattaṁ rūpāsā saddāsā gandhāsā rasāsā phoṭṭhabbāsā lābhāsā dhanāsā puttāsā jīvitāsā jappā pajappā abhijappā jappanā jappitattaṁ loluppaṁ loluppāyanā loluppāyitattaṁ pucchañjikatā sādhukamyatā adhammarāgo visamalobho nikanti nikāmanā patthanā pihanā sampatthanā kāmataṇhā bhavataṇhā vibhavataṇhā rūpataṇhā arūpataṇhā nirodhataṇhā rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā ogho yogo gantho upādānaṁ āvaraṇaṁ nīvaraṇaṁ chadanaṁ bandhanaṁ upakkileso anusayo pariyuṭṭhānaṁ latā vevicchaṁ dukkhamūlaṁ dukkhanidānaṁ dukkhappabhavo mārapāso mārabaḷisaṁ mārāmisaṁ māravisayo māranivāso māragocaro mārabandhanaṁ taṇhānadī taṇhājālaṁ taṇhāgaddulaṁ taṇhāsamuddo abhijjhā lobho akusalamūlaṁ—</span></div><p><div class=verse-container id=cnd5:13.3><span>ayaṁ vuccati jappā. </span></div><p><div class=verse-container id=cnd5:13.4><span>Lokassa lepanaṁ lagganaṁ bandhanaṁ upakkileso imāya jappāya loko litto saṁlitto upalitto kiliṭṭho saṅkiliṭṭho makkhito saṁsaṭṭho laggo laggito palibuddhoti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span></div><p><div class=verse-container id=cnd5:13.5><span>jappābhilepanaṁ brūmi. </span></div><p><div class=verse-container id=cnd5:14.1><span>Dukkhamassa mahabbhayanti. </span></div><p><div class=verse-container id=cnd5:14.2><span>Dukkhanti jātidukkhaṁ jarādukkhaṁ byādhidukkhaṁ maraṇadukkhaṁ sokaparidevadukkhadomanassupāyāsadukkhaṁ nerayikaṁ dukkhaṁ tiracchānayonikaṁ dukkhaṁ pettivisayikaṁ dukkhaṁ mānusikaṁ dukkhaṁ gabbhokkantimūlakaṁ dukkhaṁ gabbhaṭṭhitimūlakaṁ dukkhaṁ gabbhavuṭṭhānamūlakaṁ dukkhaṁ jātassūpanibandhakaṁ dukkhaṁ jātassa parādheyyakaṁ dukkhaṁ attūpakkamaṁ dukkhaṁ parūpakkamaṁ dukkhaṁ saṅkhāradukkhaṁ vipariṇāmadukkhaṁ cakkhurogo sotarogo ghānarogo jivhārogo kāyarogo sīsarogo kaṇṇarogo mukharogo dantarogo kāso sāso pināso ḍāho jaro kucchirogo mucchā pakkhandikā sūlā visūcikā kuṭṭhaṁ gaṇḍo kilāso soso apamāro daddu kaṇḍu kacchu rakhasā vitacchikā lohitapittaṁ madhumeho aṁsā piḷakā bhagandalā pittasamuṭṭhānā ābādhā semhasamuṭṭhānā ābādhā vātasamuṭṭhānā ābādhā sannipātikā ābādhā utupariṇāmajā ābādhā visamaparihārajā ābādhā opakkamikā ābādhā kammavipākajā ābādhā sītaṁ uṇhaṁ jighacchā pipāsā uccāro passāvo ḍaṁsamakasavātātapasarīsapasamphassaṁ dukkhaṁ mātumaraṇaṁ dukkhaṁ pitumaraṇaṁ dukkhaṁ bhātumaraṇaṁ dukkhaṁ bhaginimaraṇaṁ dukkhaṁ puttamaraṇaṁ dukkhaṁ dhītumaraṇaṁ dukkhaṁ ñātibyasanaṁ dukkhaṁ rogabyasanaṁ dukkhaṁ bhogabyasanaṁ dukkhaṁ sīlabyasanaṁ dukkhaṁ diṭṭhibyasanaṁ dukkhaṁ yesaṁ dhammānaṁ ādito samudāgamanaṁ paññāyati. </span></div><p><div class=verse-container id=cnd5:14.3><span>Atthaṅgamato nirodho paññāyati. </span></div><p><div class=verse-container id=cnd5:14.4><span>Kammasannissito vipāko, vipākasannissitaṁ kammaṁ, nāmasannissitaṁ rūpaṁ rūpasannissitaṁ nāmaṁ, jātiyā anugataṁ jarāya anusaṭaṁ byādhinā abhibhūtaṁ maraṇena abbhāhataṁ dukkhe patiṭṭhitaṁ atāṇaṁ aleṇaṁ asaraṇaṁ asaraṇībhūtaṁ—</span></div><p><div class=verse-container id=cnd5:14.5><span>idaṁ vuccati dukkhaṁ. </span></div><p><div class=verse-container id=cnd5:14.6><span>Idaṁ dukkhaṁ lokassa bhayaṁ mahābhayaṁ pīḷanaṁ ghaṭṭanaṁ upaddavo upasaggoti—</span></div><p><div class=verse-container id=cnd5:14.7><span>dukkhamassa mahabbhayaṁ. </span></div><p><div class=verse-container id=cnd5:14.8><span>Tenāha bhagavā—</span></div><p><div class=verse-container id=cnd5:15.1><span>“Avijjāya nivuto loko, </span></div><p><div class=verse-container id=cnd5:15.2><span>(ajitāti bhagavā) </span></div><p><div class=verse-container id=cnd5:15.3><span>Vevicchā pamādā nappakāsati; </span></div><p><div class=verse-container id=cnd5:15.4><span>Jappābhilepanaṁ brūmi, </span></div><p><div class=verse-container id=cnd5:15.5><span>Dukkhamassa mahabbhayan”ti. </span></div><p><div class=verse-container id=cnd5:16.1><span>Savanti sabbadhi sotā, </span></div><p><div class=verse-container id=cnd5:16.2><span>(iccāyasmā ajito) </span></div><p><div class=verse-container id=cnd5:16.3><span>Sotānaṁ kiṁ nivāraṇaṁ; </span></div><p><div class=verse-container id=cnd5:16.4><span>Sotānaṁ saṁvaraṁ brūhi, </span></div><p><div class=verse-container id=cnd5:16.5><span>Kena sotā pidhiyyare. </span></div><p><div class=verse-container id=cnd5:17.1><span>Savanti sabbadhi sotāti. </span></div><p><div class=verse-container id=cnd5:17.2><span>Sotāti taṇhāsoto diṭṭhisoto kilesasoto duccaritasoto avijjāsoto. </span></div><p><div class=verse-container id=cnd5:17.3><span>Sabbadhīti sabbesu āyatanesu. </span></div><p><div class=verse-container id=cnd5:17.4><span>Savantīti savanti āsavanti sandanti pavattanti. </span></div><p><div class=verse-container id=cnd5:17.5><span>Cakkhuto rūpe savanti āsavanti sandanti pavattanti. </span></div><p><div class=verse-container id=cnd5:17.6><span>Sotato sadde savanti … </span></div><p><div class=verse-container id=cnd5:17.7><span>ghānato gandhe savanti … </span></div><p><div class=verse-container id=cnd5:17.8><span>jivhāto rase savanti … </span></div><p><div class=verse-container id=cnd5:17.9><span>kāyato phoṭṭhabbe savanti … </span></div><p><div class=verse-container id=cnd5:17.10><span>manato dhamme savanti āsavanti sandanti pavattanti. </span></div><p><div class=verse-container id=cnd5:17.11><span>Cakkhuto rūpataṇhā savanti āsavanti sandanti pavattanti. </span></div><p><div class=verse-container id=cnd5:17.12><span>Sotato saddataṇhā savanti āsavanti sandanti pavattanti. </span></div><p><div class=verse-container id=cnd5:17.13><span>Ghānato gandhataṇhā savanti … </span></div><p><div class=verse-container id=cnd5:17.14><span>jivhāto rasataṇhā savanti … </span></div><p><div class=verse-container id=cnd5:17.15><span>kāyato phoṭṭhabbataṇhā savanti … </span></div><p><div class=verse-container id=cnd5:17.16><span>manato dhammataṇhā savanti āsavanti sandanti pavattantīti—</span></div><p><div class=verse-container id=cnd5:17.17><span>savanti sabbadhi sotā. </span></div><p><div class=verse-container id=cnd5:18.1><span>Iccāyasmā ajitoti. </span></div><p><div class=verse-container id=cnd5:18.2><span>Iccāti padasandhi …pe… padānupubbatāpetaṁ iccāti …pe… </span></div><p><div class=verse-container id=cnd5:18.3><span>iccāyasmā ajito. </span></div><p><div class=verse-container id=cnd5:19.1><span>Sotānaṁ kiṁ nivāraṇanti sotānaṁ kiṁ āvaraṇaṁ nīvaraṇaṁ saṁvaraṇaṁ rakkhanaṁ gopananti—</span></div><p><div class=verse-container id=cnd5:19.2><span>sotānaṁ kiṁ nivāraṇaṁ. </span></div><p><div class=verse-container id=cnd5:20.1><span>Sotānaṁ saṁvaraṁ brūhīti sotānaṁ āvaraṇaṁ nīvaraṇaṁ saṁvaraṇaṁ rakkhanaṁ gopanaṁ brūhi ācikkha desehi paññapehi paṭṭhapehi vivarāhi vibhajāhi uttānīkarohi pakāsehīti—</span></div><p><div class=verse-container id=cnd5:20.2><span>sotānaṁ saṁvaraṁ brūhi. </span></div><p><div class=verse-container id=cnd5:21.1><span>Kena sotā pidhiyyareti kena sotā pidhīyanti pacchijjanti na savanti na āsavanti na sandanti nappavattantīti—</span></div><p><div class=verse-container id=cnd5:21.2><span>kena sotā pidhiyyare. </span></div><p><div class=verse-container id=cnd5:21.3><span>Tenāha so brāhmaṇo—</span></div><p><div class=verse-container id=cnd5:22.1><span>“Savanti sabbadhi sotā, </span></div><p><div class=verse-container id=cnd5:22.2><span>(iccāyasmā ajito) </span></div><p><div class=verse-container id=cnd5:22.3><span>Sotānaṁ kiṁ nivāraṇaṁ; </span></div><p><div class=verse-container id=cnd5:22.4><span>Sotānaṁ saṁvaraṁ brūhi, </span></div><p><div class=verse-container id=cnd5:22.5><span>Kena sotā pidhiyyare”. </span></div><p><div class=verse-container id=cnd5:23.1><span>Yāni sotāni lokasmiṁ, </span></div><p><div class=verse-container id=cnd5:23.2><span>(ajitāti bhagavā) </span></div><p><div class=verse-container id=cnd5:23.3><span>Sati tesaṁ nivāraṇaṁ; </span></div><p><div class=verse-container id=cnd5:23.4><span>Sotānaṁ saṁvaraṁ brūmi, </span></div><p><div class=verse-container id=cnd5:23.5><span>Paññāyete pidhiyyare. </span></div><p><div class=verse-container id=cnd5:24.1><span>Yāni sotāni lokasminti yāni etāni sotāni mayā kittitāni pakittitāni ācikkhitāni desitāni paññapitāni paṭṭhapitāni vivaritāni vibhajitāni uttānīkatāni pakāsitāni, seyyathidaṁ—</span></div><p><div class=verse-container id=cnd5:24.2><span>taṇhāsoto diṭṭhisoto kilesasoto duccaritasoto avijjāsoto. </span></div><p><div class=verse-container id=cnd5:24.3><span>Lokasminti apāyaloke manussaloke devaloke khandhaloke dhātuloke āyatanaloketi—</span></div><p><div class=verse-container id=cnd5:24.4><span>yāni sotāni lokasmiṁ. </span></div><p><div class=verse-container id=cnd5:24.5><span>Ajitāti bhagavā taṁ brāhmaṇaṁ nāmena ālapati. </span></div><p><div class=verse-container id=cnd5:25.1><span>Sati tesaṁ nivāraṇanti. </span></div><p><div class=verse-container id=cnd5:25.2><span>Satīti yā sati anussati paṭissati sati saraṇatā dhāraṇatā apilāpanatā asammussanatā, sati satindriyaṁ satibalaṁ sammāsati satisambojjhaṅgo ekāyanamaggo—</span></div><p><div class=verse-container id=cnd5:25.3><span>ayaṁ vuccati sati. </span></div><p><div class=verse-container id=cnd5:25.4><span>Nivāraṇanti āvaraṇaṁ nīvaraṇaṁ saṁvaraṇaṁ rakkhanaṁ gopananti—</span></div><p><div class=verse-container id=cnd5:25.5><span>sati tesaṁ nivāraṇaṁ. </span></div><p><div class=verse-container id=cnd5:26.1><span>Sotānaṁ saṁvaraṁ brūmīti sotānaṁ āvaraṇaṁ nīvaraṇaṁ saṁvaraṇaṁ rakkhanaṁ gopanaṁ brūmi ācikkhāmi …pe… uttānīkaromi pakāsemīti—</span></div><p><div class=verse-container id=cnd5:26.2><span>sotānaṁ saṁvaraṁ brūmi. </span></div><p><div class=verse-container id=cnd5:27.1><span>Paññāyete pidhiyyareti. </span></div><p><div class=verse-container id=cnd5:27.2><span>Paññāti yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=cnd5:27.3><span>Paññāyete pidhiyyareti—</span></div><p><div class=verse-container id=cnd5:27.4><span>paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.5><span>“Sabbe saṅkhārā aniccā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.6><span>“Sabbe saṅkhārā dukkhā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.7><span>“Sabbe saṅkhārā anattā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.8><span>“Avijjāpaccayā saṅkhārā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.9><span>“Saṅkhārapaccayā viññāṇan”ti … </span></div><p><div class=verse-container id=cnd5:27.10><span>“viññāṇapaccayā nāmarūpan”ti … </span></div><p><div class=verse-container id=cnd5:27.11><span>“nāmarūpapaccayā saḷāyatanan”ti … </span></div><p><div class=verse-container id=cnd5:27.12><span>“saḷāyatanapaccayā phasso”ti … </span></div><p><div class=verse-container id=cnd5:27.13><span>“phassapaccayā vedanā”ti … </span></div><p><div class=verse-container id=cnd5:27.14><span>“vedanāpaccayā taṇhā”ti … </span></div><p><div class=verse-container id=cnd5:27.15><span>“taṇhāpaccayā upādānan”ti … </span></div><p><div class=verse-container id=cnd5:27.16><span>“upādānapaccayā bhavo”ti … </span></div><p><div class=verse-container id=cnd5:27.17><span>“bhavapaccayā jātī”ti … </span></div><p><div class=verse-container id=cnd5:27.18><span>“jātipaccayā jarāmaraṇan”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.19><span>“Avijjānirodhā saṅkhāranirodho”ti … </span></div><p><div class=verse-container id=cnd5:27.20><span>“saṅkhāranirodhā viññāṇanirodho”ti … </span></div><p><div class=verse-container id=cnd5:27.21><span>“viññāṇanirodhā nāmarūpanirodho”ti … </span></div><p><div class=verse-container id=cnd5:27.22><span>“nāmarūpanirodhā saḷāyatananirodho”ti … </span></div><p><div class=verse-container id=cnd5:27.23><span>“saḷāyatananirodhā phassanirodho”ti … </span></div><p><div class=verse-container id=cnd5:27.24><span>“phassanirodhā vedanānirodho”ti … </span></div><p><div class=verse-container id=cnd5:27.25><span>“vedanānirodhā taṇhānirodho”ti … </span></div><p><div class=verse-container id=cnd5:27.26><span>“taṇhānirodhā upādānanirodho”ti … </span></div><p><div class=verse-container id=cnd5:27.27><span>“upādānanirodhā bhavanirodho”ti … </span></div><p><div class=verse-container id=cnd5:27.28><span>“bhavanirodhā jātinirodho”ti … </span></div><p><div class=verse-container id=cnd5:27.29><span>“jātinirodhā jarāmaraṇanirodho”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.30><span>“Idaṁ dukkhan”ti … </span></div><p><div class=verse-container id=cnd5:27.31><span>“ayaṁ dukkhasamudayo”ti … </span></div><p><div class=verse-container id=cnd5:27.32><span>“ayaṁ dukkhanirodho”ti … </span></div><p><div class=verse-container id=cnd5:27.33><span>“ayaṁ dukkhanirodhagāminī paṭipadā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.34><span>“Ime dhammā āsavā”ti … </span></div><p><div class=verse-container id=cnd5:27.35><span>“ayaṁ āsavasamudayo”ti … </span></div><p><div class=verse-container id=cnd5:27.36><span>“ayaṁ āsavanirodho”ti … </span></div><p><div class=verse-container id=cnd5:27.37><span>“ayaṁ āsavanirodhagāminī paṭipadā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.38><span>“Ime dhammā abhiññeyyā”ti … </span></div><p><div class=verse-container id=cnd5:27.39><span>“ime dhammā pariññeyyā”ti … </span></div><p><div class=verse-container id=cnd5:27.40><span>“ime dhammā pahātabbā”ti … </span></div><p><div class=verse-container id=cnd5:27.41><span>“ime dhammā bhāvetabbā”ti … </span></div><p><div class=verse-container id=cnd5:27.42><span>“ime dhammā sacchikātabbā”ti jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.43><span>Channaṁ phassāyatanānaṁ samudayañca atthaṅgamañca assādañca ādīnavañca nissaraṇañca jānato passato paññāyete sotā pidhīyanti pacchijjanti na savanti na āsavanti na sandanti nappavattanti. </span></div><p><div class=verse-container id=cnd5:27.44><span>Pañcannaṁ upādānakkhandhānaṁ samudayañca atthaṅgamañca assādañca ādīnavañca nissaraṇañca jānato passato … </span></div><p><div class=verse-container id=cnd5:27.45><span>catunnaṁ mahābhūtānaṁ samudayañca atthaṅgamañca assādañca ādīnavañca nissaraṇañca jānato passato … </span></div><p><div class=verse-container id=cnd5:27.46><span>“yaṁ kiñci samudayadhammaṁ sabbaṁ taṁ nirodhadhamman”ti jānato passato paññāyete sotā pidhīyanti pacchijjanti na savanti na āsavanti na sandanti nappavattantīti—</span></div><p><div class=verse-container id=cnd5:27.47><span>paññāyete pidhiyyare. </span></div><p><div class=verse-container id=cnd5:27.48><span>Tenāha bhagavā—</span></div><p><div class=verse-container id=cnd5:28.1><span>“Yāni sotāni lokasmiṁ, </span></div><p><div class=verse-container id=cnd5:28.2><span>(ajitāti bhagavā) </span></div><p><div class=verse-container id=cnd5:28.3><span>Sati tesaṁ nivāraṇaṁ; </span></div><p><div class=verse-container id=cnd5:28.4><span>Sotānaṁ saṁvaraṁ brūmi, </span></div><p><div class=verse-container id=cnd5:28.5><span>Paññāyete pidhiyyare”ti. </span></div><p><div class=verse-container id=cnd5:29.1><span>Paññā ceva sati cāpi, </span></div><p><div class=verse-container id=cnd5:29.2><span>(iccāyasmā ajito) </span></div><p><div class=verse-container id=cnd5:29.3><span>Nāmarūpañca mārisa; </span></div><p><div class=verse-container id=cnd5:29.4><span>Etaṁ me puṭṭho pabrūhi, </span></div><p><div class=verse-container id=cnd5:29.5><span>Katthetaṁ uparujjhati. </span></div><p><div class=verse-container id=cnd5:30.1><span>Paññā ceva sati cāpīti. </span></div><p><div class=verse-container id=cnd5:30.2><span>Paññāti yā paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi. </span></div><p><div class=verse-container id=cnd5:30.3><span>Satīti yā sati anussati …pe… </span></div><p><div class=verse-container id=cnd5:30.4><span>sammāsatīti—</span></div><p><div class=verse-container id=cnd5:30.5><span>paññā ceva sati cāpi, iccāyasmā ajito. </span></div><p><div class=verse-container id=cnd5:31.1><span>Nāmarūpañca mārisāti. </span></div><p><div class=verse-container id=cnd5:31.2><span>Nāmanti cattāro arūpino khandhā. </span></div><p><div class=verse-container id=cnd5:31.3><span>Rūpanti cattāro ca mahābhūtā catunnañca mahābhūtānaṁ upādāyarūpaṁ. </span></div><p><div class=verse-container id=cnd5:31.4><span>Mārisāti piyavacanaṁ garuvacanaṁ sagāravasappatissādhivacanametaṁ mārisāti—</span></div><p><div class=verse-container id=cnd5:31.5><span>nāmarūpañca mārisa. </span></div><p><div class=verse-container id=cnd5:32.1><span>Etaṁ me puṭṭho pabrūhīti. </span></div><p><div class=verse-container id=cnd5:32.2><span>Etaṁ meti yaṁ pucchāmi yaṁ yācāmi yaṁ ajjhesāmi yaṁ pasādemi. </span></div><p><div class=verse-container id=cnd5:32.3><span>Puṭṭhoti pucchito yācito ajjhesito pasādito. </span></div><p><div class=verse-container id=cnd5:32.4><span>Pabrūhīti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span></div><p><div class=verse-container id=cnd5:32.5><span>etaṁ me puṭṭho pabrūhi. </span></div><p><div class=verse-container id=cnd5:33.1><span>Katthetaṁ uparujjhatīti. </span></div><p><div class=verse-container id=cnd5:33.2><span>Katthetaṁ nirujjhati vūpasammati atthaṁ gacchati paṭippassambhatīti—</span></div><p><div class=verse-container id=cnd5:33.3><span>katthetaṁ uparujjhati. </span></div><p><div class=verse-container id=cnd5:33.4><span>Tenāha so brāhmaṇo—</span></div><p><div class=verse-container id=cnd5:34.1><span>“Paññā ceva sati cāpi, </span></div><p><div class=verse-container id=cnd5:34.2><span>(iccāyasmā ajito) </span></div><p><div class=verse-container id=cnd5:34.3><span>Nāmarūpañca mārisa; </span></div><p><div class=verse-container id=cnd5:34.4><span>Etaṁ me puṭṭho pabrūhi, </span></div><p><div class=verse-container id=cnd5:34.5><span>Katthetaṁ uparujjhatī”ti. </span></div><p><div class=verse-container id=cnd5:35.1><span>Yametaṁ pañhaṁ apucchi, </span></div><p><div class=verse-container id=cnd5:35.2><span>ajita taṁ vadāmi te; </span></div><p><div class=verse-container id=cnd5:35.3><span>Yattha nāmañca rūpañca, </span></div><p><div class=verse-container id=cnd5:35.4><span>asesaṁ uparujjhati; </span></div><p><div class=verse-container id=cnd5:35.5><span>Viññāṇassa nirodhena, </span></div><p><div class=verse-container id=cnd5:35.6><span>etthetaṁ uparujjhati. </span></div><p><div class=verse-container id=cnd5:36.1><span>Yametaṁ pañhaṁ apucchīti. </span></div><p><div class=verse-container id=cnd5:36.2><span>Yametanti paññañca satiñca nāmarūpañca. </span></div><p><div class=verse-container id=cnd5:36.3><span>Apucchīti apucchasi yācasi ajjhesasi pasādesīti—</span></div><p><div class=verse-container id=cnd5:36.4><span>yametaṁ pañhaṁ apucchi. </span></div><p><div class=verse-container id=cnd5:37.1><span>Ajita taṁ vadāmi teti. </span></div><p><div class=verse-container id=cnd5:37.2><span>Ajitāti bhagavā taṁ brāhmaṇaṁ nāmena ālapati. </span></div><p><div class=verse-container id=cnd5:37.3><span>Tanti paññañca satiñca nāmarūpañca. </span></div><p><div class=verse-container id=cnd5:37.4><span>Vadāmīti vadāmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span></div><p><div class=verse-container id=cnd5:37.5><span>ajita taṁ vadāmi te. </span></div><p><div class=verse-container id=cnd5:38.1><span>Yattha nāmañca rūpañca, asesaṁ uparujjhatīti nāmanti cattāro arūpino khandhā. </span></div><p><div class=verse-container id=cnd5:38.2><span>Rūpanti cattāro ca mahābhūtā catunnañca mahābhūtānaṁ upādāyarūpaṁ. </span></div><p><div class=verse-container id=cnd5:38.3><span>Asesanti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ asesanti. </span></div><p><div class=verse-container id=cnd5:38.4><span>Uparujjhatīti nirujjhati vūpasammati atthaṁ gacchati paṭippassambhatīti. </span></div><p><div class=verse-container id=cnd5:38.5><span>Yattha nāmañca rūpañca asesaṁ uparujjhati. </span></div><p><div class=verse-container id=cnd5:39.1><span>Viññāṇassa nirodhena, etthetaṁ uparujjhatīti sotāpattimaggañāṇena abhisaṅkhāraviññāṇassa nirodhena satta bhave ṭhapetvā anamatagge saṁsāre ye uppajjeyyuṁ nāmañca rūpañca, etthete nirujjhanti vūpasammanti atthaṁ gacchanti paṭippassambhanti. </span></div><p><div class=verse-container id=cnd5:39.2><span>Sakadāgāmimaggañāṇena abhisaṅkhāraviññāṇassa nirodhena dve bhave ṭhapetvā pañcasu bhavesu ye uppajjeyyuṁ nāmañca rūpañca, etthete nirujjhanti vūpasammanti atthaṁ gacchanti paṭippassambhanti. </span></div><p><div class=verse-container id=cnd5:39.3><span>Anāgāmimaggañāṇena abhisaṅkhāraviññāṇassa nirodhena ekaṁ bhavaṁ ṭhapetvā rūpadhātuyā vā arūpadhātuyā vā ye uppajjeyyuṁ nāmañca rūpañca, etthete nirujjhanti vūpasammanti atthaṁ gacchanti paṭippassambhanti. </span></div><p><div class=verse-container id=cnd5:39.4><span>Arahattamaggañāṇena abhisaṅkhāraviññāṇassa nirodhena ye uppajjeyyuṁ nāmañca rūpañca, etthete nirujjhanti vūpasammanti atthaṁ gacchanti paṭippassambhanti. </span></div><p><div class=verse-container id=cnd5:39.5><span>Arahato anupādisesāya nibbānadhātuyā parinibbāyantassa carimaviññāṇassa nirodhena paññā ca sati ca nāmañca rūpañca, etthete nirujjhanti vūpasammanti atthaṁ gacchanti paṭippassambhantīti—</span></div><p><div class=verse-container id=cnd5:39.6><span>viññāṇassa nirodhena, etthetaṁ uparujjhati. </span></div><p><div class=verse-container id=cnd5:39.7><span>Tenāha bhagavā—</span></div><p><div class=verse-container id=cnd5:40.1><span>“Yametaṁ pañhaṁ apucchi, </span></div><p><div class=verse-container id=cnd5:40.2><span>ajita taṁ vadāmi te; </span></div><p><div class=verse-container id=cnd5:40.3><span>Yattha nāmañca rūpañca, </span></div><p><div class=verse-container id=cnd5:40.4><span>asesaṁ uparujjhati; </span></div><p><div class=verse-container id=cnd5:40.5><span>Viññāṇassa nirodhena, </span></div><p><div class=verse-container id=cnd5:40.6><span>etthetaṁ uparujjhatī”ti. </span></div><p><div class=verse-container id=cnd5:41.1><span>Ye ca saṅkhātadhammāse, </span></div><p><div class=verse-container id=cnd5:41.2><span>ye ca sekhā puthū idha; </span></div><p><div class=verse-container id=cnd5:41.3><span>Tesaṁ me nipako iriyaṁ, </span></div><p><div class=verse-container id=cnd5:41.4><span>puṭṭho pabrūhi mārisa. </span></div><p><div class=verse-container id=cnd5:42.1><span>Ye ca saṅkhātadhammāseti saṅkhātadhammā vuccanti arahanto khīṇāsavā. </span></div><p><div class=verse-container id=cnd5:42.2><span>Kiṅkāraṇā saṅkhātadhammā vuccanti arahanto khīṇāsavā? </span></div><p><div class=verse-container id=cnd5:42.3><span>Te saṅkhātadhammā ñātadhammā tulitadhammā tīritadhammā vibhūtadhammā vibhāvitadhammā. </span></div><p><div class=verse-container id=cnd5:42.4><span>“Sabbe saṅkhārā aniccā”ti saṅkhātadhammā ñātadhammā tulitadhammā tīritadhammā vibhūtadhammā vibhāvitadhammā. </span></div><p><div class=verse-container id=cnd5:42.5><span>“Sabbe saṅkhārā dukkhā”ti saṅkhātadhammā …pe… </span></div><p><div class=verse-container id=cnd5:42.6><span>“sabbe dhammā anattā”ti saṅkhātadhammā … </span></div><p><div class=verse-container id=cnd5:42.7><span>“avijjāpaccayā saṅkhārā”ti saṅkhātadhammā … </span></div><p><div class=verse-container id=cnd5:42.8><span>“yaṁ kiñci samudayadhammaṁ sabbaṁ taṁ nirodhadhamman”ti saṅkhātadhammā ñātadhammā tulitadhammā tīritadhammā vibhūtadhammā vibhāvitadhammā. </span></div><p><div class=verse-container id=cnd5:42.9><span>Atha vā tesaṁ khandhā saṅkhātā dhātuyo saṅkhātā āyatanāni saṅkhātā gatiyo saṅkhātā upapattiyo saṅkhātā paṭisandhi saṅkhātā bhavā saṅkhātā saṁsārā saṅkhātā vaṭṭā saṅkhātā. </span></div><p><div class=verse-container id=cnd5:42.10><span>Atha vā te khandhapariyante ṭhitā dhātupariyante ṭhitā āyatanapariyante ṭhitā gatipariyante ṭhitā upapattipariyante ṭhitā paṭisandhipariyante ṭhitā bhavapariyante ṭhitā saṁsārapariyante ṭhitā vaṭṭapariyante ṭhitā antime bhave ṭhitā antime samussaye ṭhitā antimadehadharā arahanto. </span></div><p><div class=verse-container id=cnd5:43.1><span>Tesaṁ cāyaṁ pacchimako, </span></div><p><div class=verse-container id=cnd5:43.2><span>Carimoyaṁ samussayo; </span></div><p><div class=verse-container id=cnd5:43.3><span>Jātimaraṇasaṁsāro, </span></div><p><div class=verse-container id=cnd5:43.4><span>Natthi nesaṁ punabbhavoti. </span></div><p><div class=verse-container id=cnd5:44.1><span>Taṅkāraṇā saṅkhātadhammā vuccanti arahanto khīṇāsavāti. </span></div><p><div class=verse-container id=cnd5:44.2><span>Ye ca saṅkhātadhammāse, ye ca sekhā puthū idhāti. </span></div><p><div class=verse-container id=cnd5:44.3><span>Sekhāti kiṅkāraṇā vuccanti sekhā? </span></div><p><div class=verse-container id=cnd5:44.4><span>Sikkhantīti sekhā. </span></div><p><div class=verse-container id=cnd5:44.5><span>Kiñca sikkhanti? </span></div><p><div class=verse-container id=cnd5:44.6><span>Adhisīlampi sikkhanti, adhicittampi sikkhanti, adhipaññampi sikkhanti. </span></div><p><div class=verse-container id=cnd5:45.1><span>Katamā adhisīlasikkhā? </span></div><p><div class=verse-container id=cnd5:45.2><span>Idha bhikkhu sīlavā hoti pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span></div><p><div class=verse-container id=cnd5:45.3><span>Khuddako sīlakkhandho mahanto sīlakkhandho sīlaṁ patiṭṭhā ādi caraṇaṁ saṁyamo saṁvaro mukhaṁ pamukhaṁ kusalānaṁ dhammānaṁ samāpattiyā—</span></div><p><div class=verse-container id=cnd5:45.4><span>ayaṁ adhisīlasikkhā. </span></div><p><div class=verse-container id=cnd5:46.1><span>Katamā adhicittasikkhā? </span></div><p><div class=verse-container id=cnd5:46.2><span>Idha bhikkhu vivicceva kāmehi …pe… paṭhamaṁ jhānaṁ … </span></div><p><div class=verse-container id=cnd5:46.3><span>dutiyaṁ jhānaṁ … </span></div><p><div class=verse-container id=cnd5:46.4><span>tatiyaṁ jhānaṁ … </span></div><p><div class=verse-container id=cnd5:46.5><span>catutthaṁ jhānaṁ upasampajja viharati—</span></div><p><div class=verse-container id=cnd5:46.6><span>ayaṁ adhicittasikkhā. </span></div><p><div class=verse-container id=cnd5:47.1><span>Katamā adhipaññāsikkhā? </span></div><p><div class=verse-container id=cnd5:47.2><span>Idha bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. </span></div><p><div class=verse-container id=cnd5:47.3><span>So “idaṁ dukkhan”ti yathābhūtaṁ pajānāti, “ayaṁ dukkhasamudayo”ti …pe… </span></div><p><div class=verse-container id=cnd5:47.4><span>“ayaṁ dukkhanirodho”ti … </span></div><p><div class=verse-container id=cnd5:47.5><span>“ayaṁ dukkhanirodhagāminī paṭipadā”ti yathābhūtaṁ pajānāti. </span></div><p><div class=verse-container id=cnd5:47.6><span>“Ime āsavā”ti …pe… </span></div><p><div class=verse-container id=cnd5:47.7><span>“ayaṁ āsavasamudayo”ti … </span></div><p><div class=verse-container id=cnd5:47.8><span>“ayaṁ āsavanirodho”ti … </span></div><p><div class=verse-container id=cnd5:47.9><span>“ayaṁ āsavanirodhagāminī paṭipadā”ti yathābhūtaṁ pajānāti. </span></div><p><div class=verse-container id=cnd5:47.10><span>“Ayaṁ adhipaññāsikkhā” … </span></div><p><div class=verse-container id=cnd5:47.11><span>imā tisso sikkhāyo āvajjantā sikkhanti jānantā sikkhanti passantā sikkhanti cittaṁ adhiṭṭhahantā sikkhanti saddhāya adhimuccantā sikkhanti vīriyaṁ paggaṇhantā sikkhanti satiṁ upaṭṭhapentā sikkhanti cittaṁ samādahantā sikkhanti paññāya pajānantā sikkhanti abhiññeyyaṁ abhijānantā sikkhanti pariññeyyaṁ parijānantā sikkhanti pahātabbaṁ pajahantā sikkhanti bhāvetabbaṁ bhāventā sikkhanti sacchikātabbaṁ sacchikarontā sikkhanti ācaranti samācaranti samādāya vattanti. </span></div><p><div class=verse-container id=cnd5:47.12><span>Taṅkāraṇā vuccanti—</span></div><p><div class=verse-container id=cnd5:47.13><span>sekhā. </span></div><p><div class=verse-container id=cnd5:47.14><span>Puthūti bahukā. </span></div><p><div class=verse-container id=cnd5:47.15><span>Ete sekhā sotāpannā ca paṭipannā ca sakadāgāmino ca paṭipannā ca anāgāmino ca paṭipannā ca arahanto ca paṭipannā ca. </span></div><p><div class=verse-container id=cnd5:47.16><span>Idhāti imissā diṭṭhiyā imissā khantiyā imissā ruciyā imasmiṁ ādāye imasmiṁ dhamme imasmiṁ vinaye imasmiṁ dhammavinaye imasmiṁ pāvacane imasmiṁ brahmacariye imasmiṁ satthusāsane imasmiṁ attabhāve imasmiṁ manussaloketi—</span></div><p><div class=verse-container id=cnd5:47.17><span>ye ca sekhā puthū idha. </span></div><p><div class=verse-container id=cnd5:48.1><span>Tesaṁ me nipako iriyaṁ, puṭṭho pabrūhi mārisāti tvampi nipako paṇḍito paññavā buddhimā ñāṇī medhāvī. </span></div><p><div class=verse-container id=cnd5:48.2><span>Tesaṁ saṅkhātadhammānañca sekkhānañca iriyaṁ cariyaṁ vuttiṁ pavattiṁ ācaraṁ gocaraṁ vihāraṁ paṭipadaṁ. </span></div><p><div class=verse-container id=cnd5:48.3><span>Puṭṭhoti pucchito yācito ajjhesito pasādito. </span></div><p><div class=verse-container id=cnd5:48.4><span>Pabrūhīti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehi. </span></div><p><div class=verse-container id=cnd5:48.5><span>Mārisāti piyavacanaṁ garuvacanaṁ sagāravasappatissādhivacanametaṁ mārisāti—</span></div><p><div class=verse-container id=cnd5:48.6><span>tesaṁ me nipako iriyaṁ, puṭṭho pabrūhi mārisa. </span></div><p><div class=verse-container id=cnd5:48.7><span>Tenāha so brāhmaṇo—</span></div><p><div class=verse-container id=cnd5:49.1><span>“Ye ca saṅkhātadhammāse, </span></div><p><div class=verse-container id=cnd5:49.2><span>ye ca sekhā puthū idha; </span></div><p><div class=verse-container id=cnd5:49.3><span>Tesaṁ me nipako iriyaṁ, </span></div><p><div class=verse-container id=cnd5:49.4><span>puṭṭho pabrūhi mārisā”ti. </span></div><p><div class=verse-container id=cnd5:50.1><span>Kāmesu nābhigijjheyya, </span></div><p><div class=verse-container id=cnd5:50.2><span>manasānāvilo siyā; </span></div><p><div class=verse-container id=cnd5:50.3><span>Kusalo sabbadhammānaṁ, </span></div><p><div class=verse-container id=cnd5:50.4><span>sato bhikkhu paribbaje. </span></div><p><div class=verse-container id=cnd5:51.1><span>Kāmesu nābhigijjheyyāti. </span></div><p><div class=verse-container id=cnd5:51.2><span>Kāmāti uddānato dve kāmā—</span></div><p><div class=verse-container id=cnd5:51.3><span>vatthukāmā ca kilesakāmā ca. </span></div><p><div class=verse-container id=cnd5:51.4><span>Katame vatthukāmā? </span></div><p><div class=verse-container id=cnd5:51.5><span>Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā, attharaṇā pāvuraṇā dāsidāsā ajeḷakā kukkuṭasūkarā hatthigavāssavaḷavā khettaṁ vatthu hiraññaṁ suvaṇṇaṁ gāmanigamarājadhāniyo raṭṭhañca janapado ca koso ca koṭṭhāgārañca—</span></div><p><div class=verse-container id=cnd5:51.6><span>yaṁ kiñci rajanīyavatthu vatthukāmā. </span></div><p><div class=verse-container id=cnd5:52.1><span>Api ca atītā kāmā anāgatā kāmā paccuppannā kāmā ajjhattā kāmā bahiddhā kāmā ajjhattabahiddhā kāmā, hīnā kāmā majjhimā kāmā paṇītā kāmā, āpāyikā kāmā mānusikā kāmā dibbā kāmā, paccupaṭṭhitā kāmā, nimmitā kāmā paranimmitā kāmā, pariggahitā kāmā apariggahitā kāmā, mamāyitā kāmā amamāyitā kāmā, sabbepi kāmāvacarā dhammā, sabbepi rūpāvacarā dhammā, sabbepi arūpāvacarā dhammā, taṇhāvatthukā taṇhārammaṇā, kāmanīyaṭṭhena rajanīyaṭṭhena madanīyaṭṭhena ramaṇīyaṭṭhena kāmā. </span></div><p><div class=verse-container id=cnd5:52.2><span>Ime vuccanti vatthukāmā. </span></div><p><div class=verse-container id=cnd5:53.1><span>Katame kilesakāmā? </span></div><p><div class=verse-container id=cnd5:53.2><span>Chando kāmo rāgo kāmo chandarāgo kāmo saṅkappo kāmo rāgo kāmo saṅkapparāgo kāmo, yo kāmesu kāmacchando kāmarāgo kāmanandī kāmataṇhā kāmasineho kāmapipāsā kāmapariḷāho kāmagedho kāmamucchā kāmajjhosānaṁ kāmogho kāmayogo kāmupādānaṁ kāmacchandanīvaraṇaṁ—</span></div><p><div class=verse-container id=cnd5:54.1><span>Addasaṁ kāma te mūlaṁ, </span></div><p><div class=verse-container id=cnd5:54.2><span>saṅkappā kāma jāyasi; </span></div><p><div class=verse-container id=cnd5:54.3><span>Na taṁ saṅkappayissāmi, </span></div><p><div class=verse-container id=cnd5:54.4><span>evaṁ kāma na hehisīti. </span></div><p><div class=verse-container id=cnd5:55.1><span>Ime vuccanti kilesakāmā. </span></div><p><div class=verse-container id=cnd5:55.2><span>Gedho vuccati taṇhā, yo rāgo sārāgo …pe… abhijjhā lobho akusalamūlaṁ. </span></div><p><div class=verse-container id=cnd5:55.3><span>Kāmesu nābhigijjheyyāti kilesakāmena vatthukāmesu nābhigijjheyya na paligijjheyya na palibundheyya agiddho assa agadhito amucchito anajjhosanno vītagedho vigatagedho cattagedho vantagedho muttagedho pahīnagedho paṭinissaṭṭhagedho vītarāgo vigatarāgo cattarāgo vantarāgo muttarāgo pahīnarāgo paṭinissaṭṭharāgo nicchāto nibbuto sītibhūto sukhappaṭisaṁvedī brahmabhūtena attanā vihareyyāti—</span></div><p><div class=verse-container id=cnd5:55.4><span>kāmesu nābhigijjheyya. </span></div><p><div class=verse-container id=cnd5:56.1><span>Manasānāvilo siyāti. </span></div><p><div class=verse-container id=cnd5:56.2><span>Manoti yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjā manoviññāṇadhātu. </span></div><p><div class=verse-container id=cnd5:56.3><span>Kāyaduccaritena cittaṁ āvilaṁ hoti luḷitaṁ eritaṁ ghaṭṭitaṁ calitaṁ bhantaṁ avūpasantaṁ. </span></div><p><div class=verse-container id=cnd5:56.4><span>Vacīduccaritena …pe… </span></div><p><div class=verse-container id=cnd5:56.5><span>manoduccaritena … </span></div><p><div class=verse-container id=cnd5:56.6><span>rāgena … </span></div><p><div class=verse-container id=cnd5:56.7><span>dosena … </span></div><p><div class=verse-container id=cnd5:56.8><span>mohena … </span></div><p><div class=verse-container id=cnd5:56.9><span>kodhena … </span></div><p><div class=verse-container id=cnd5:56.10><span>upanāhena … </span></div><p><div class=verse-container id=cnd5:56.11><span>makkhena … </span></div><p><div class=verse-container id=cnd5:56.12><span>paḷāsena … </span></div><p><div class=verse-container id=cnd5:56.13><span>issāya … </span></div><p><div class=verse-container id=cnd5:56.14><span>macchariyena … </span></div><p><div class=verse-container id=cnd5:56.15><span>māyāya … </span></div><p><div class=verse-container id=cnd5:56.16><span>sāṭheyyena … </span></div><p><div class=verse-container id=cnd5:56.17><span>thambhena … </span></div><p><div class=verse-container id=cnd5:56.18><span>sārambhena … </span></div><p><div class=verse-container id=cnd5:56.19><span>mānena … </span></div><p><div class=verse-container id=cnd5:56.20><span>atimānena … </span></div><p><div class=verse-container id=cnd5:56.21><span>madena … </span></div><p><div class=verse-container id=cnd5:56.22><span>pamādena … </span></div><p><div class=verse-container id=cnd5:56.23><span>sabbakilesehi … </span></div><p><div class=verse-container id=cnd5:56.24><span>sabbaduccaritehi … </span></div><p><div class=verse-container id=cnd5:56.25><span>sabbaḍāhehi … </span></div><p><div class=verse-container id=cnd5:56.26><span>sabbapariḷāhehi … </span></div><p><div class=verse-container id=cnd5:56.27><span>sabbasantāpehi … </span></div><p><div class=verse-container id=cnd5:56.28><span>sabbākusalābhisaṅkhārehi cittaṁ āvilaṁ hoti luḷitaṁ eritaṁ ghaṭṭitaṁ calitaṁ bhantaṁ avūpasantaṁ. </span></div><p><div class=verse-container id=cnd5:56.29><span>Manasānāvilo siyāti cittena anāvilo siyā—</span></div><p><div class=verse-container id=cnd5:56.30><span>aluḷito anerito aghaṭṭito acalito abhanto vūpasanto āvilakare kilese jaheyya pajaheyya vinodeyya byantīkareyya anabhāvaṁ gameyya, āvilakarehi kilesehi ca ārato virato paṭivirato nikkhanto nissaṭo vippamutto visaññutto vimariyādikatena cetasā vihareyyāti—</span></div><p><div class=verse-container id=cnd5:56.31><span>manasānāvilo siyā. </span></div><p><div class=verse-container id=cnd5:57.1><span>Kusalo sabbadhammānanti “sabbe saṅkhārā aniccā”ti kusalo sabbadhammānaṁ, </span></div><p><div class=verse-container id=cnd5:57.2><span>“sabbe saṅkhārā dukkhā”ti kusalo sabbadhammānaṁ, </span></div><p><div class=verse-container id=cnd5:57.3><span>“sabbe dhammā anattā”ti kusalo sabbadhammānaṁ, “avijjāpaccayā saṅkhārā”ti kusalo sabbadhammānaṁ …pe… </span></div><p><div class=verse-container id=cnd5:57.4><span>“yaṁ kiñci samudayadhammaṁ sabbaṁ taṁ nirodhadhamman”ti kusalo sabbadhammānaṁ. </span></div><p><div class=verse-container id=cnd5:57.5><span>Evampi kusalo sabbadhammānaṁ. </span></div><p><div class=verse-container id=cnd5:58.1><span>Atha vā aniccato kusalo sabbadhammānaṁ, dukkhato …pe… </span></div><p><div class=verse-container id=cnd5:58.2><span>rogato … </span></div><p><div class=verse-container id=cnd5:58.3><span>gaṇḍato … </span></div><p><div class=verse-container id=cnd5:58.4><span>sallato … </span></div><p><div class=verse-container id=cnd5:58.5><span>aghato … </span></div><p><div class=verse-container id=cnd5:58.6><span>ābādhato … </span></div><p><div class=verse-container id=cnd5:58.7><span>parato … </span></div><p><div class=verse-container id=cnd5:58.8><span>palokato … </span></div><p><div class=verse-container id=cnd5:58.9><span>ītito … </span></div><p><div class=verse-container id=cnd5:58.10><span>upaddavato … </span></div><p><div class=verse-container id=cnd5:58.11><span>bhayato … </span></div><p><div class=verse-container id=cnd5:58.12><span>upasaggato … </span></div><p><div class=verse-container id=cnd5:58.13><span>calato … </span></div><p><div class=verse-container id=cnd5:58.14><span>pabhaṅguto … </span></div><p><div class=verse-container id=cnd5:58.15><span>addhuvato … </span></div><p><div class=verse-container id=cnd5:58.16><span>atāṇato … </span></div><p><div class=verse-container id=cnd5:58.17><span>aleṇato … </span></div><p><div class=verse-container id=cnd5:58.18><span>asaraṇato … </span></div><p><div class=verse-container id=cnd5:58.19><span>asaraṇībhūtato … </span></div><p><div class=verse-container id=cnd5:58.20><span>rittato … </span></div><p><div class=verse-container id=cnd5:58.21><span>tucchato … </span></div><p><div class=verse-container id=cnd5:58.22><span>suññato … </span></div><p><div class=verse-container id=cnd5:58.23><span>anattato … </span></div><p><div class=verse-container id=cnd5:58.24><span>ādīnavato … </span></div><p><div class=verse-container id=cnd5:58.25><span>vipariṇāmadhammato … </span></div><p><div class=verse-container id=cnd5:58.26><span>asārakato … </span></div><p><div class=verse-container id=cnd5:58.27><span>aghamūlato … </span></div><p><div class=verse-container id=cnd5:58.28><span>vadhakato … </span></div><p><div class=verse-container id=cnd5:58.29><span>vibhavato … </span></div><p><div class=verse-container id=cnd5:58.30><span>sāsavato … </span></div><p><div class=verse-container id=cnd5:58.31><span>saṅkhatato … </span></div><p><div class=verse-container id=cnd5:58.32><span>mārāmisato … </span></div><p><div class=verse-container id=cnd5:58.33><span>jātidhammato … </span></div><p><div class=verse-container id=cnd5:58.34><span>jarādhammato … </span></div><p><div class=verse-container id=cnd5:58.35><span>byādhidhammato … </span></div><p><div class=verse-container id=cnd5:58.36><span>maraṇadhammato … </span></div><p><div class=verse-container id=cnd5:58.37><span>sokaparidevadukkhadomanassupāyāsadhammato … </span></div><p><div class=verse-container id=cnd5:58.38><span>saṅkilesikadhammato … </span></div><p><div class=verse-container id=cnd5:58.39><span>samudayato … </span></div><p><div class=verse-container id=cnd5:58.40><span>atthaṅgamato … </span></div><p><div class=verse-container id=cnd5:58.41><span>assādato … </span></div><p><div class=verse-container id=cnd5:58.42><span>ādīnavato … </span></div><p><div class=verse-container id=cnd5:58.43><span>nissaraṇato kusalo sabbadhammānaṁ. </span></div><p><div class=verse-container id=cnd5:58.44><span>Evampi kusalo sabbadhammānaṁ. </span></div><p><div class=verse-container id=cnd5:59.1><span>Atha vā khandhakusalo dhātukusalo āyatanakusalo paṭiccasamuppādakusalo satipaṭṭhānakusalo sammappadhānakusalo iddhipādakusalo indriyakusalo balakusalo bojjhaṅgakusalo maggakusalo phalakusalo nibbānakusalo. </span></div><p><div class=verse-container id=cnd5:59.2><span>Evampi kusalo sabbadhammānaṁ. </span></div><p><div class=verse-container id=cnd5:60.1><span>Atha vā sabbadhammā vuccanti dvādasāyatanāni—</span></div><p><div class=verse-container id=cnd5:60.2><span>cakkhu ceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca. </span></div><p><div class=verse-container id=cnd5:60.3><span>Yato ca ajjhattikabāhiresu āyatanesu chandarāgo pahīno hoti ucchinnamūlo tālāvatthukato anabhāvaṅkato āyatiṁ anuppādadhammo, ettāvatāpi kusalo sabbadhammānanti—</span></div><p><div class=verse-container id=cnd5:60.4><span>kusalo sabbadhammānaṁ. </span></div><p><div class=verse-container id=cnd5:61.1><span>Sato bhikkhu paribbajeti. </span></div><p><div class=verse-container id=cnd5:61.2><span>Satoti catūhi kāraṇehi sato—</span></div><p><div class=verse-container id=cnd5:61.3><span>kāye kāyānupassanāsatipaṭṭhānaṁ bhāvento sato, </span></div><p><div class=verse-container id=cnd5:61.4><span>vedanāsu vedanānupassanāsatipaṭṭhānaṁ bhāvento sato, citte cittānupassanāsatipaṭṭhānaṁ bhāvento sato, dhammesu dhammānupassanāsatipaṭṭhānaṁ bhāvento sato. </span></div><p><div class=verse-container id=cnd5:62.1><span>Aparehipi catūhi kāraṇehi sato—</span></div><p><div class=verse-container id=cnd5:62.2><span>asatiparivajjanāya sato, satikaraṇīyānaṁ dhammānaṁ katattā sato, satiparibandhānaṁ dhammānaṁ hatattā sato, satinimittānaṁ dhammānaṁ asammuṭṭhattā sato. </span></div><p><div class=verse-container id=cnd5:63.1><span>Aparehipi catūhi kāraṇehi sato—</span></div><p><div class=verse-container id=cnd5:63.2><span>satiyā samannāgatattā sato, satiyā vasitattā sato, satiyā pāguññena samannāgatattā sato, satiyā apaccorohaṇatāya sato. </span></div><p><div class=verse-container id=cnd5:64.1><span>Aparehipi catūhi kāraṇehi sato—</span></div><p><div class=verse-container id=cnd5:64.2><span>satiyā samannāgatattā sato, santattā sato, samitattā sato, santadhammasamannāgatattā sato. </span></div><p><div class=verse-container id=cnd5:64.3><span>Buddhānussatiyā sato, dhammānussatiyā sato, saṅghānussatiyā sato, sīlānussatiyā sato, cāgānussatiyā sato, devatānussatiyā sato, ānāpānassatiyā sato, maraṇassatiyā sato, kāyagatāsatiyā sato, upasamānussatiyā sato. </span></div><p><div class=verse-container id=cnd5:64.4><span>Yā sati anussati …pe… sammāsati satisambojjhaṅgo ekāyanamaggo, ayaṁ vuccati sati. </span></div><p><div class=verse-container id=cnd5:64.5><span>Imāya satiyā upeto hoti samupeto upāgato samupāgato upapanno samupapanno samannāgato, so vuccati sato. </span></div><p><div class=verse-container id=cnd5:64.6><span>Bhikkhūti sattannaṁ dhammānaṁ bhinnattā bhikkhu—</span></div><p><div class=verse-container id=cnd5:64.7><span>sakkāyadiṭṭhi bhinnā hoti, vicikicchā bhinnā hoti, sīlabbataparāmāso bhinno hoti, rāgo bhinno hoti, doso bhinno hoti, moho bhinno hoti, māno bhinno hoti. </span></div><p><div class=verse-container id=cnd5:64.8><span>Bhinnā honti pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā. </span></div><p><div class=verse-container id=cnd5:65.1><span>Pajjena katena attanā, </span></div><p><div class=verse-container id=cnd5:65.2><span>(sabhiyāti bhagavā) </span></div><p><div class=verse-container id=cnd5:65.3><span>Parinibbānagato vitiṇṇakaṅkho; </span></div><p><div class=verse-container id=cnd5:65.4><span>Vibhavañca bhavañca vippahāya, </span></div><p><div class=verse-container id=cnd5:65.5><span>Vusitavā khīṇapunabbhavo sa bhikkhūti. </span></div><p><div class=verse-container id=cnd5:66.1><span>Sato bhikkhu paribbajeti sato bhikkhu paribbaje, sato gaccheyya, sato tiṭṭheyya, sato nisīdeyya, sato seyyaṁ kappeyya, sato abhikkameyya, sato paṭikkameyya, sato ālokeyya, sato vilokeyya, sato samiñjeyya, sato pasāreyya, sato saṅghāṭipattacīvaraṁ dhāreyya, sato careyya vihareyya iriyeyya vatteyya pāleyya yapeyya yāpeyyāti—</span></div><p><div class=verse-container id=cnd5:66.2><span>sato bhikkhu paribbaje. </span></div><p><div class=verse-container id=cnd5:66.3><span>Tenāha bhagavā—</span></div><p><div class=verse-container id=cnd5:67.1><span>“Kāmesu nābhigijjheyya, </span></div><p><div class=verse-container id=cnd5:67.2><span>manasānāvilo siyā; </span></div><p><div class=verse-container id=cnd5:67.3><span>Kusalo sabbadhammānaṁ, </span></div><p><div class=verse-container id=cnd5:67.4><span>sato bhikkhu paribbaje”ti. </span></div><p><div class=verse-container id=cnd5:68.1><span>Saha gāthāpariyosānā ye te brāhmaṇena saddhiṁ ekacchandā ekapayogā ekādhippāyā ekavāsanavāsitā, tesaṁ anekapāṇasahassānaṁ virajaṁ vītamalaṁ dhammacakkhuṁ udapādi—</span></div><p><div class=verse-container id=cnd5:68.2><span>“yaṁ kiñci samudayadhammaṁ sabbaṁ taṁ nirodhadhamman”ti. </span></div><p><div class=verse-container id=cnd5:68.3><span>Tassa brāhmaṇassa anupādāya āsavehi cittaṁ vimucci. </span></div><p><div class=verse-container id=cnd5:68.4><span>Saha arahattappattā ajinajaṭāvākacīratidaṇḍakamaṇḍalukesā ca massū ca antarahitā, bhaṇḍukāsāyavatthavasano saṅghāṭipattacīvaradharo anvatthapaṭipattiyā pañjaliko bhagavantaṁ namassamāno nisinno hoti—</span></div><p><div class=verse-container id=cnd5:68.5><span>“satthā me bhante bhagavā, sāvakohamasmī”ti. </span></div><p><div class=verse-container id=cnd5:68.6><span>Ajitamāṇavapucchāniddeso paṭhamo. </span></div><div class=flex-between><a href=/canon/en/pli/ms/sutta/kn/cnd/cnd0004.html>Previous</a><a href=/canon/en/pli/ms/sutta/kn/cnd/cnd0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>