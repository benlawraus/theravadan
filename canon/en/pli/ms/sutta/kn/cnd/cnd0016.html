<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/cnd.html> Cūḷaniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/cnd/cnd0015.html>Previous</a><a href=/canon/en/pli/ms/sutta/kn/cnd/cnd0017.html>Next</a></div><p id=cnd16:0.1><span class=root>Cūḷaniddesa </span><br><p id=cnd16:0.2><span class=root>Pārāyanavagganiddesa </span><br><p id=cnd16:0.3><span class=root>Pucchāniddesa </span><br><p id=cnd16:0.4><span class="root big-bold">12. Bhadrāvudhamāṇavapucchāniddesa </span><br><p id=cnd16:1.1><span class=root>Okañjahaṁ taṇhacchidaṁ anejaṁ, </span><br><p id=cnd16:1.2><span class=root>(iccāyasmā bhadrāvudho) </span><br><p id=cnd16:1.3><span class=root>Nandiñjahaṁ oghatiṇṇaṁ vimuttaṁ; </span><br><p id=cnd16:1.4><span class=root>Kappañjahaṁ abhiyāce sumedhaṁ, </span><br><p id=cnd16:1.5><span class=root>Sutvāna nāgassa apanamissanti ito. </span><br><p id=cnd16:2.1><span class=root>Okañjahaṁ taṇhacchidaṁ anejanti. </span><br><p id=cnd16:2.2><span class=root>Okañjahanti rūpadhātuyā yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br><p id=cnd16:2.3><span class=root>Tasmā buddho okañjaho. </span><br><p id=cnd16:2.4><span class=root>Vedanādhātuyā …pe… </span><br><p id=cnd16:2.5><span class=root>saññādhātuyā … </span><br><p id=cnd16:2.6><span class=root>saṅkhāradhātuyā … </span><br><p id=cnd16:2.7><span class=root>viññāṇadhātuyā yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br><p id=cnd16:2.8><span class=root>Tasmā buddho okañjaho. </span><br><p id=cnd16:3.1><span class=root>Taṇhacchidanti. </span><br><p id=cnd16:3.2><span class=root>Taṇhāti rūpataṇhā …pe… dhammataṇhā. </span><br><p id=cnd16:3.3><span class=root>Sā taṇhā buddhassa bhagavato chinnā ucchinnā samucchinnā vūpasantā paṭippassaddhā abhabbuppattikā ñāṇagginā daḍḍhā. </span><br><p id=cnd16:3.4><span class=root>Tasmā buddho taṇhacchido. </span><br><p id=cnd16:3.5><span class=root>Anejoti ejā vuccati taṇhā. </span><br><p id=cnd16:3.6><span class=root>Yo rāgo sārāgo …pe… abhijjhā lobho akusalamūlaṁ. </span><br><p id=cnd16:3.7><span class=root>Sā ejā taṇhā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br><p id=cnd16:3.8><span class=root>Tasmā buddho anejo. </span><br><p id=cnd16:3.9><span class=root>Ejāya pahīnattā anejo bhagavā lābhepi na iñjati, alābhepi na iñjati, yasepi na iñjati, ayasepi na iñjati, pasaṁsāyapi na iñjati, nindāyapi na iñjati, sukhepi na iñjati, dukkhepi na iñjati na calati na vedhati na pavedhati na sampavedhatīti. </span><br><p id=cnd16:3.10><span class=root>Tasmā buddho anejoti—</span><br><p id=cnd16:3.11><span class=root>okañjahaṁ taṇhacchidaṁ anejaṁ. </span><br><p id=cnd16:3.12><span class=root>Iccāyasmā bhadrāvudhoti. </span><br><p id=cnd16:3.13><span class=root>Iccāti padasandhi …pe… </span><br><p id=cnd16:3.14><span class=root>āyasmāti, piyavacanaṁ …pe… </span><br><p id=cnd16:3.15><span class=root>bhadrāvudhoti tassa brāhmaṇassa nāmaṁ …pe… abhilāpoti—</span><br><p id=cnd16:3.16><span class=root>iccāyasmā bhadrāvudho. </span><br><p id=cnd16:4.1><span class=root>Nandiñjahaṁ oghatiṇṇaṁ vimuttanti nandī vuccati taṇhā. </span><br><p id=cnd16:4.2><span class=root>Yo rāgo sārāgo …pe… abhijjhā lobho akusalamūlaṁ. </span><br><p id=cnd16:4.3><span class=root>Sā nandī sā taṇhā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br><p id=cnd16:4.4><span class=root>Tasmā buddho nandiñjaho. </span><br><p id=cnd16:4.5><span class=root>Oghatiṇṇanti bhagavā kāmoghaṁ tiṇṇo bhavoghaṁ tiṇṇo diṭṭhoghaṁ tiṇṇo avijjoghaṁ tiṇṇo sabbasaṁsārapathaṁ tiṇṇo uttiṇṇo nitthiṇṇo atikkanto samatikkanto vītivatto. </span><br><p id=cnd16:4.6><span class=root>So vutthavāso ciṇṇacaraṇo …pe… jātimaraṇasaṁsāro natthi tassa punabbhavoti—</span><br><p id=cnd16:4.7><span class=root>nandiñjahaṁ oghatiṇṇaṁ. </span><br><p id=cnd16:4.8><span class=root>Vimuttanti bhagavato rāgā cittaṁ muttaṁ vimuttaṁ suvimuttaṁ, dosā cittaṁ … mohā cittaṁ …pe… </span><br><p id=cnd16:4.9><span class=root>sabbākusalābhisaṅkhārehi cittaṁ muttaṁ vimuttaṁ suvimuttanti—</span><br><p id=cnd16:4.10><span class=root>nandiñjahaṁ oghatiṇṇaṁ vimuttaṁ. </span><br><p id=cnd16:5.1><span class=root>Kappañjahaṁ abhiyāce sumedhanti. </span><br><p id=cnd16:5.2><span class=root>Kappāti dve kappā—</span><br><p id=cnd16:5.3><span class=root>taṇhākappo ca diṭṭhikappo ca …pe… </span><br><p id=cnd16:5.4><span class=root>ayaṁ taṇhākappo …pe… </span><br><p id=cnd16:5.5><span class=root>ayaṁ diṭṭhikappo. </span><br><p id=cnd16:5.6><span class=root>Buddhassa bhagavato taṇhākappo pahīno diṭṭhikappo paṭinissaṭṭho. </span><br><p id=cnd16:5.7><span class=root>Taṇhākappassa pahīnattā diṭṭhikappassa paṭinissaṭṭhattā tasmā buddho kappañjaho. </span><br><p id=cnd16:5.8><span class=root>Abhiyāceti yācāmi abhiyācāmi ajjhesāmi sādiyāmi patthayāmi pihayāmi jappāmi abhijappāmi. </span><br><p id=cnd16:5.9><span class=root>Sumedhā vuccati paññā. </span><br><p id=cnd16:5.10><span class=root>Yā paññā pajānanā …pe… amoho dhammavicayo sammādiṭṭhi. </span><br><p id=cnd16:5.11><span class=root>Bhagavā imāya medhāya paññāya upeto samupeto upāgato samupāgato upapanno samupapanno samannāgato. </span><br><p id=cnd16:5.12><span class=root>Tasmā buddho sumedhoti—</span><br><p id=cnd16:5.13><span class=root>kappañjahaṁ abhiyāce sumedhaṁ. </span><br><p id=cnd16:6.1><span class=root>Sutvāna nāgassa apanamissanti itoti. </span><br><p id=cnd16:6.2><span class=root>Nāgassāti nāgo. </span><br><p id=cnd16:6.3><span class=root>Bhagavā āguṁ na karotīti nāgo, na gacchatīti nāgo, na āgacchatīti nāgo …pe… evaṁ bhagavā na gacchatīti nāgo. </span><br><p id=cnd16:6.4><span class=root>Sutvāna nāgassa apanamissanti itoti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ sutvā suṇitvā uggahetvā upadhārayitvā upalakkhayitvā ito apanamissanti vajissanti pakkamissanti disāvidisaṁ gamissantīti—</span><br><p id=cnd16:6.5><span class=root>sutvāna nāgassa apanamissanti ito. </span><br><p id=cnd16:6.6><span class=root>Tenāha so brāhmaṇo—</span><br><p id=cnd16:7.1><span class=root>“Okañjahaṁ taṇhacchidaṁ anejaṁ, </span><br><p id=cnd16:7.2><span class=root>(iccāyasmā bhadrāvudho) </span><br><p id=cnd16:7.3><span class=root>Nandiñjahaṁ oghatiṇṇaṁ vimuttaṁ; </span><br><p id=cnd16:7.4><span class=root>Kappañjahaṁ abhiyāce sumedhaṁ, </span><br><p id=cnd16:7.5><span class=root>Sutvāna nāgassa apanamissanti ito”ti. </span><br><p id=cnd16:8.1><span class=root>Nānājanā janapadehi saṅgatā, </span><br><p id=cnd16:8.2><span class=root>Tava vīra vākyaṁ abhikaṅkhamānā; </span><br><p id=cnd16:8.3><span class=root>Tesaṁ tuvaṁ sādhu viyākarohi, </span><br><p id=cnd16:8.4><span class=root>Tathā hi te vidito esa dhammo. </span><br><p id=cnd16:9.1><span class=root>Nānājanā janapadehi saṅgatāti. </span><br><p id=cnd16:9.2><span class=root>Nānājanāti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. </span><br><p id=cnd16:9.3><span class=root>Janapadehi saṅgatāti aṅgā ca magadhā ca kaliṅgā ca kāsiyā ca kosalā ca vajjiyā ca mallā ca cetiyamhā ca vaṁsā ca kurumhā ca pañcālā ca macchā ca surasenā ca assakā ca avantiyā ca yonā ca kambojā ca. </span><br><p id=cnd16:9.4><span class=root>Saṅgatāti saṅgatā samāgatā samohitā sannipatitāti—</span><br><p id=cnd16:9.5><span class=root>nānājanā janapadehi saṅgatā. </span><br><p id=cnd16:10.1><span class=root>Tava vīra vākyaṁ abhikaṅkhamānāti. </span><br><p id=cnd16:10.2><span class=root>Vīrāti vīro. </span><br><p id=cnd16:10.3><span class=root>Bhagavā vīriyavāti vīro, pahūti vīro, visavīti vīro, alamattoti vīro, vigatalomahaṁsotipi vīro. </span><br><p id=cnd16:11.1><span class=root>Virato idha sabbapāpakehi, </span><br><p id=cnd16:11.2><span class=root>Nirayadukkhaṁ aticca vīriyavāso; </span><br><p id=cnd16:11.3><span class=root>So vīriyavā padhānavā, </span><br><p id=cnd16:11.4><span class=root>Vīro tādi pavuccate tathattāti. </span><br><p id=cnd16:12.1><span class=root>Tava vīra vākyaṁ abhikaṅkhamānāti tuyhaṁ vacanaṁ byappathaṁ desanaṁ anusāsanaṁ anusiṭṭhaṁ. </span><br><p id=cnd16:12.2><span class=root>Abhikaṅkhamānāti abhikaṅkhamānā icchamānā sādiyamānā patthayamānā pihayamānā abhijappamānāti—</span><br><p id=cnd16:12.3><span class=root>tava vīra vākyaṁ abhikaṅkhamānā. </span><br><p id=cnd16:13.1><span class=root>Tesaṁ tuvaṁ sādhu viyākarohīti. </span><br><p id=cnd16:13.2><span class=root>Tesanti tesaṁ khattiyānaṁ brāhmaṇānaṁ vessānaṁ suddānaṁ gahaṭṭhānaṁ pabbajitānaṁ devānaṁ manussānaṁ. </span><br><p id=cnd16:13.3><span class=root>Tuvanti bhagavantaṁ bhaṇati. </span><br><p id=cnd16:13.4><span class=root>Sādhu viyākarohīti sādhu ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—</span><br><p id=cnd16:13.5><span class=root>tesaṁ tuvaṁ sādhu viyākarohi. </span><br><p id=cnd16:14.1><span class=root>Tathā hi te vidito esa dhammoti tathā hi te vidito tulito tīrito vibhūto vibhāvito esa dhammoti—</span><br><p id=cnd16:14.2><span class=root>tathā hi te vidito esa dhammo. </span><br><p id=cnd16:14.3><span class=root>Tenāha so brāhmaṇo—</span><br><p id=cnd16:15.1><span class=root>“Nānājanā janapadehi saṅgatā, </span><br><p id=cnd16:15.2><span class=root>Tava vīra vākyaṁ abhikaṅkhamānā; </span><br><p id=cnd16:15.3><span class=root>Tesaṁ tuvaṁ sādhu viyākarohi, </span><br><p id=cnd16:15.4><span class=root>Tathā hi te vidito esa dhammo”ti. </span><br><p id=cnd16:16.1><span class=root>Ādānataṇhaṁ vinayetha sabbaṁ, </span><br><p id=cnd16:16.2><span class=root>(bhadrāvudhāti bhagavā) </span><br><p id=cnd16:16.3><span class=root>Uddhaṁ adho tiriyañcāpi majjhe; </span><br><p id=cnd16:16.4><span class=root>Yaṁ yañhi lokasmimupādiyanti, </span><br><p id=cnd16:16.5><span class=root>Teneva māro anveti jantuṁ. </span><br><p id=cnd16:17.1><span class=root>Ādānataṇhaṁ vinayetha sabbanti ādānataṇhaṁ vuccati rūpataṇhā …pe… </span><br><p id=cnd16:17.2><span class=root>ādānataṇhāti kiṅkāraṇā vuccati ādānataṇhā? </span><br><p id=cnd16:17.3><span class=root>Tāya taṇhāya rūpaṁ ādiyanti upādiyanti gaṇhanti parāmasanti abhinivisanti. </span><br><p id=cnd16:17.4><span class=root>Vedanaṁ …pe… </span><br><p id=cnd16:17.5><span class=root>saññaṁ … </span><br><p id=cnd16:17.6><span class=root>saṅkhāre … </span><br><p id=cnd16:17.7><span class=root>viññāṇaṁ … </span><br><p id=cnd16:17.8><span class=root>gatiṁ … </span><br><p id=cnd16:17.9><span class=root>upapattiṁ … </span><br><p id=cnd16:17.10><span class=root>paṭisandhiṁ … </span><br><p id=cnd16:17.11><span class=root>bhavaṁ … </span><br><p id=cnd16:17.12><span class=root>saṁsāraṁ … </span><br><p id=cnd16:17.13><span class=root>vaṭṭaṁ ādiyanti upādiyanti gaṇhanti parāmasanti abhinivisanti. </span><br><p id=cnd16:17.14><span class=root>Taṅkāraṇā vuccati ādānataṇhā. </span><br><p id=cnd16:17.15><span class=root>Ādānataṇhaṁ vinayetha sabbanti sabbaṁ ādānataṇhaṁ vinayeyya paṭivinayeyya pajaheyya vinodeyya byantīkareyya anabhāvaṁ gameyyāti—</span><br><p id=cnd16:17.16><span class=root>ādānataṇhaṁ vinayetha sabbaṁ. </span><br><p id=cnd16:17.17><span class=root>Bhadrāvudhāti bhagavāti. </span><br><p id=cnd16:17.18><span class=root>Bhadrāvudhāti bhagavā taṁ brāhmaṇaṁ nāmena ālapati. </span><br><p id=cnd16:17.19><span class=root>Bhagavāti gāravādhivacanametaṁ …pe… sacchikā paññatti, yadidaṁ bhagavāti—</span><br><p id=cnd16:17.20><span class=root>bhadrāvudhāti bhagavā. </span><br><p id=cnd16:18.1><span class=root>Uddhaṁ adho tiriyañcāpi majjheti. </span><br><p id=cnd16:18.2><span class=root>Uddhanti anāgataṁ; </span><br><p id=cnd16:18.3><span class=root>adhoti atītaṁ; </span><br><p id=cnd16:18.4><span class=root>tiriyañcāpi majjheti paccuppannaṁ. </span><br><p id=cnd16:18.5><span class=root>Uddhanti devaloko; </span><br><p id=cnd16:18.6><span class=root>adhoti nirayaloko; </span><br><p id=cnd16:18.7><span class=root>tiriyañcāpi majjheti manussaloko. </span><br><p id=cnd16:18.8><span class=root>Atha vā uddhanti kusalā dhammā; </span><br><p id=cnd16:18.9><span class=root>adhoti akusalā dhammā; </span><br><p id=cnd16:18.10><span class=root>tiriyañcāpi majjheti abyākatā dhammā. </span><br><p id=cnd16:18.11><span class=root>Uddhanti arūpadhātu; </span><br><p id=cnd16:18.12><span class=root>adhoti kāmadhātu; </span><br><p id=cnd16:18.13><span class=root>tiriyañcāpi majjheti rūpadhātu. </span><br><p id=cnd16:18.14><span class=root>Uddhanti sukhā vedanā; </span><br><p id=cnd16:18.15><span class=root>adhoti dukkhā vedanā; </span><br><p id=cnd16:18.16><span class=root>tiriyañcāpi majjheti adukkhamasukhā vedanā. </span><br><p id=cnd16:18.17><span class=root>Uddhanti uddhaṁ pādatalā; </span><br><p id=cnd16:18.18><span class=root>adhoti adho kesamatthakā; </span><br><p id=cnd16:18.19><span class=root>tiriyañcāpi majjheti vemajjheti—</span><br><p id=cnd16:18.20><span class=root>uddhaṁ adho tiriyañcāpi majjhe. </span><br><p id=cnd16:19.1><span class=root>Yaṁ yañhi lokasmimupādiyantīti yaṁ yaṁ rūpagataṁ vedanāgataṁ saññāgataṁ saṅkhāragataṁ viññāṇagataṁ ādiyanti upādiyanti gaṇhanti parāmasanti abhinivisanti. </span><br><p id=cnd16:19.2><span class=root>Lokasminti apāyaloke …pe… āyatanaloketi—</span><br><p id=cnd16:19.3><span class=root>yaṁ yañhi lokasmimupādiyanti. </span><br><p id=cnd16:20.1><span class=root>Teneva māro anveti jantunti teneva kammābhisaṅkhāravasena paṭisandhiko khandhamāro dhātumāro āyatanamāro gatimāro upapattimāro paṭisandhimāro bhavamāro saṁsāramāro vaṭṭamāro anveti anugacchati anvāyiko hoti. </span><br><p id=cnd16:20.2><span class=root>Jantunti sattaṁ janaṁ naraṁ mānavaṁ posaṁ puggalaṁ jīvaṁ jāguṁ jantuṁ indaguṁ manujanti—</span><br><p id=cnd16:20.3><span class=root>teneva māro anveti jantuṁ. </span><br><p id=cnd16:20.4><span class=root>Tenāha bhagavā—</span><br><p id=cnd16:21.1><span class=root>“Ādānataṇhaṁ vinayetha sabbaṁ, </span><br><p id=cnd16:21.2><span class=root>(bhadrāvudhāti bhagavā) </span><br><p id=cnd16:21.3><span class=root>Uddhaṁ adho tiriyañcāpi majjhe; </span><br><p id=cnd16:21.4><span class=root>Yaṁ yañhi lokasmimupādiyanti, </span><br><p id=cnd16:21.5><span class=root>Teneva māro anveti jantun”ti. </span><br><p id=cnd16:22.1><span class=root>Tasmā pajānaṁ na upādiyetha, </span><br><p id=cnd16:22.2><span class=root>Bhikkhu sato kiñcanaṁ sabbaloke; </span><br><p id=cnd16:22.3><span class=root>Ādānasatte iti pekkhamāno, </span><br><p id=cnd16:22.4><span class=root>Pajaṁ imaṁ maccudheyye visattaṁ. </span><br><p id=cnd16:23.1><span class=root>Tasmā pajānaṁ na upādiyethāti. </span><br><p id=cnd16:23.2><span class=root>Tasmāti tasmā taṅkāraṇā taṁhetu tappaccayā taṁnidānā, etaṁ ādīnavaṁ sampassamāno ādānataṇhāyāti—</span><br><p id=cnd16:23.3><span class=root>tasmā. </span><br><p id=cnd16:23.4><span class=root>Pajānanti jānanto pajānanto ājānanto vijānanto paṭivijānanto paṭivijjhanto “sabbe saṅkhārā aniccā”ti …pe… </span><br><p id=cnd16:23.5><span class=root>“yaṁ kiñci samudayadhammaṁ sabbaṁ taṁ nirodhadhamman”ti jānanto pajānanto ājānanto vijānanto paṭivijānanto paṭivijjhanto. </span><br><p id=cnd16:23.6><span class=root>Na upādiyethāti rūpaṁ nādiyeyya na upādiyeyya na gaṇheyya na parāmaseyya nābhiniviseyya; </span><br><p id=cnd16:23.7><span class=root>vedanaṁ …pe… </span><br><p id=cnd16:23.8><span class=root>saññaṁ … </span><br><p id=cnd16:23.9><span class=root>saṅkhāre … </span><br><p id=cnd16:23.10><span class=root>viññāṇaṁ … </span><br><p id=cnd16:23.11><span class=root>gatiṁ … </span><br><p id=cnd16:23.12><span class=root>upapattiṁ … </span><br><p id=cnd16:23.13><span class=root>paṭisandhiṁ … </span><br><p id=cnd16:23.14><span class=root>bhavaṁ … </span><br><p id=cnd16:23.15><span class=root>saṁsāraṁ … </span><br><p id=cnd16:23.16><span class=root>vaṭṭaṁ nādiyeyya na upādiyeyya na gaṇheyya na parāmaseyya nābhiniviseyyāti—</span><br><p id=cnd16:23.17><span class=root>tasmā pajānaṁ na upādiyetha. </span><br><p id=cnd16:24.1><span class=root>Bhikkhu sato kiñcanaṁ sabbaloketi. </span><br><p id=cnd16:24.2><span class=root>Bhikkhūti puthujjanakalyāṇako vā bhikkhu, sekkho vā bhikkhu. </span><br><p id=cnd16:24.3><span class=root>Satoti catūhi kāraṇehi sato—</span><br><p id=cnd16:24.4><span class=root>kāye kāyānupassanāsatipaṭṭhānaṁ bhāvento sato …pe… </span><br><p id=cnd16:24.5><span class=root>so vuccati satoti—</span><br><p id=cnd16:24.6><span class=root>bhikkhu sato. </span><br><p id=cnd16:24.7><span class=root>Kiñcananti kiñci rūpagataṁ vedanāgataṁ saññāgataṁ saṅkhāragataṁ viññāṇagataṁ. </span><br><p id=cnd16:24.8><span class=root>Sabbaloketi sabbaapāyaloke sabbamanussaloke sabbadevaloke sabbakhandhaloke sabbadhātuloke sabbaāyatanaloketi—</span><br><p id=cnd16:24.9><span class=root>bhikkhu sato kiñcanaṁ sabbaloke. </span><br><p id=cnd16:25.1><span class=root>Ādānasatte iti pekkhamānoti ādānasattā vuccanti ye rūpaṁ ādiyanti upādiyanti gaṇhanti parāmasanti abhinivisanti; </span><br><p id=cnd16:25.2><span class=root>vedanaṁ …pe… </span><br><p id=cnd16:25.3><span class=root>saññaṁ … </span><br><p id=cnd16:25.4><span class=root>saṅkhāre … </span><br><p id=cnd16:25.5><span class=root>viññāṇaṁ … </span><br><p id=cnd16:25.6><span class=root>gatiṁ … </span><br><p id=cnd16:25.7><span class=root>upapattiṁ … </span><br><p id=cnd16:25.8><span class=root>paṭisandhiṁ … </span><br><p id=cnd16:25.9><span class=root>bhavaṁ … </span><br><p id=cnd16:25.10><span class=root>saṁsāraṁ … </span><br><p id=cnd16:25.11><span class=root>vaṭṭaṁ ādiyanti upādiyanti gaṇhanti parāmasanti abhinivisanti. </span><br><p id=cnd16:25.12><span class=root>Itīti padasandhi …pe… padānupubbatāpetaṁ itīti. </span><br><p id=cnd16:25.13><span class=root>Pekkhamānoti pekkhamāno dakkhamāno dissamāno passamāno olokayamāno nijjhāyamāno upaparikkhamānoti—</span><br><p id=cnd16:25.14><span class=root>ādānasatte iti pekkhamāno. </span><br><p id=cnd16:26.1><span class=root>Pajaṁ imaṁ maccudheyye visattanti. </span><br><p id=cnd16:26.2><span class=root>Pajāti sattādhivacanaṁ maccudheyyā vuccanti kilesā ca khandhā ca abhisaṅkhārā ca. </span><br><p id=cnd16:26.3><span class=root>Pajā maccudheyye māradheyye maraṇadheyye sattā visattā āsattā laggā laggitā palibuddhā. </span><br><p id=cnd16:26.4><span class=root>Yathā bhittikhile vā nāgadante vā bhaṇḍaṁ sattaṁ visattaṁ āsattaṁ laggaṁ laggitaṁ palibuddhaṁ, evameva pajā maccudheyye māradheyye maraṇadheyye sattā visattā āsattā laggā laggitā palibuddhāti—</span><br><p id=cnd16:26.5><span class=root>pajaṁ imaṁ maccudheyye visattaṁ. </span><br><p id=cnd16:26.6><span class=root>Tenāha bhagavā—</span><br><p id=cnd16:27.1><span class=root>“Tasmā pajānaṁ na upādiyetha, </span><br><p id=cnd16:27.2><span class=root>Bhikkhu sato kiñcanaṁ sabbaloke; </span><br><p id=cnd16:27.3><span class=root>Ādānasatte iti pekkhamāno, </span><br><p id=cnd16:27.4><span class=root>Pajaṁ imaṁ maccudheyye visattan”ti. </span><br><p id=cnd16:28.1><span class=root>Saha gāthāpariyosānā …pe… </span><br><p id=cnd16:28.2><span class=root>satthā me bhante bhagavā, sāvakohamasmīti. </span><br><p id=cnd16:28.3><span class=root>Bhadrāvudhamāṇavapucchāniddeso dvādasamo. </span><br></main><footer class="container footer"><small><a href=/about/>Contact info</a></small></footer>