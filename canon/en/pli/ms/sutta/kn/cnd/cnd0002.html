<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/cnd.html> Cūḷaniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/cnd/cnd0001.html>Previous</a><a href=/canon/en/pli/ms/sutta/kn/cnd/cnd0003.html>Next</a></div><p><div class=verse-container id=cnd2:0.1><span>Cūḷaniddesa </span></div><p><div class=verse-container id=cnd2:0.2><span>Pārāyanavaggagāthā </span></div><p><div class=verse-container id=cnd2:0.3><span class=big-bold>Pucchā </span></div><p><div class=verse-container id=cnd2:1.0.1><span>1. Ajitamāṇavapucchā </span></div><p><div class=verse-container id=cnd2:1.1><span>“Kenassu nivuto loko, </span></div><p><div class=verse-container id=cnd2:1.2><span>(iccāyasmā ajito) </span></div><p><div class=verse-container id=cnd2:1.3><span>Kenassu nappakāsati; </span></div><p><div class=verse-container id=cnd2:1.4><span>Kissābhilepanaṁ brūsi, </span></div><p><div class=verse-container id=cnd2:1.5><span>Kiṁsu tassa mahabbhayaṁ”. </span></div><p><div class=verse-container id=cnd2:2.1><span>“Avijjāya nivuto loko, </span></div><p><div class=verse-container id=cnd2:2.2><span>(ajitāti bhagavā) </span></div><p><div class=verse-container id=cnd2:2.3><span>Vevicchā pamādā nappakāsati; </span></div><p><div class=verse-container id=cnd2:2.4><span>Jappābhilepanaṁ brūmi, </span></div><p><div class=verse-container id=cnd2:2.5><span>Dukkhamassa mahabbhayaṁ”. </span></div><p><div class=verse-container id=cnd2:3.1><span>“Savanti sabbadhi sotā, </span></div><p><div class=verse-container id=cnd2:3.2><span>(iccāyasmā ajito) </span></div><p><div class=verse-container id=cnd2:3.3><span>Sotānaṁ kiṁ nivāraṇaṁ; </span></div><p><div class=verse-container id=cnd2:3.4><span>Sotānaṁ saṁvaraṁ brūhi, </span></div><p><div class=verse-container id=cnd2:3.5><span>Kena sotā pidhiyyare”. </span></div><p><div class=verse-container id=cnd2:4.1><span>“Yāni sotāni lokasmiṁ, </span></div><p><div class=verse-container id=cnd2:4.2><span>(ajitāti bhagavā) </span></div><p><div class=verse-container id=cnd2:4.3><span>Sati tesaṁ nivāraṇaṁ; </span></div><p><div class=verse-container id=cnd2:4.4><span>Sotānaṁ saṁvaraṁ brūmi, </span></div><p><div class=verse-container id=cnd2:4.5><span>Paññāyete pidhiyyare”. </span></div><p><div class=verse-container id=cnd2:5.1><span>“Paññā ceva sati cāpi, </span></div><p><div class=verse-container id=cnd2:5.2><span>(iccāyasmā ajito) </span></div><p><div class=verse-container id=cnd2:5.3><span>Nāmarūpañca mārisa; </span></div><p><div class=verse-container id=cnd2:5.4><span>Etaṁ me puṭṭho pabrūhi, </span></div><p><div class=verse-container id=cnd2:5.5><span>Katthetaṁ uparujjhati”. </span></div><p><div class=verse-container id=cnd2:6.1><span>“Yametaṁ pañhaṁ apucchi, </span></div><p><div class=verse-container id=cnd2:6.2><span>ajita taṁ vadāmi te; </span></div><p><div class=verse-container id=cnd2:6.3><span>Yattha nāmañca rūpañca, </span></div><p><div class=verse-container id=cnd2:6.4><span>asesaṁ uparujjhati; </span></div><p><div class=verse-container id=cnd2:6.5><span>Viññāṇassa nirodhena, </span></div><p><div class=verse-container id=cnd2:6.6><span>etthetaṁ uparujjhati”. </span></div><p><div class=verse-container id=cnd2:7.1><span>“Ye ca saṅkhātadhammāse, </span></div><p><div class=verse-container id=cnd2:7.2><span>ye ca sekhā puthū idha; </span></div><p><div class=verse-container id=cnd2:7.3><span>Tesaṁ me nipako iriyaṁ, </span></div><p><div class=verse-container id=cnd2:7.4><span>puṭṭho pabrūhi mārisa”. </span></div><p><div class=verse-container id=cnd2:8.1><span>“Kāmesu nābhigijjheyya, </span></div><p><div class=verse-container id=cnd2:8.2><span>Manasānāvilo siyā; </span></div><p><div class=verse-container id=cnd2:8.3><span>Kusalo sabbadhammānaṁ, </span></div><p><div class=verse-container id=cnd2:8.4><span>Sato bhikkhu paribbaje”ti. </span></div><p><div class=verse-container id=cnd2:8.5><span>Ajitamāṇavapucchā paṭhamā. </span></div><p><div class=verse-container id=cnd2:9.0><span>2. Tissametteyyamāṇavapucchā </span></div><p><div class=verse-container id=cnd2:9.1><span>“Kodha santusito loke, </span></div><p><div class=verse-container id=cnd2:9.2><span>(iccāyasmā tissametteyyo) </span></div><p><div class=verse-container id=cnd2:9.3><span>Kassa no santi iñjitā; </span></div><p><div class=verse-container id=cnd2:9.4><span>Ko ubhantamabhiññāya, </span></div><p><div class=verse-container id=cnd2:9.5><span>Majjhe mantā na lippati; </span></div><p><div class=verse-container id=cnd2:9.6><span>Kaṁ brūsi mahāpurisoti, </span></div><p><div class=verse-container id=cnd2:9.7><span>Ko idha sibbinimaccagā”. </span></div><p><div class=verse-container id=cnd2:10.1><span>“Kāmesu brahmacariyavā, </span></div><p><div class=verse-container id=cnd2:10.2><span>(metteyyāti bhagavā) </span></div><p><div class=verse-container id=cnd2:10.3><span>Vītataṇho sadā sato; </span></div><p><div class=verse-container id=cnd2:10.4><span>Saṅkhāya nibbuto bhikkhu, </span></div><p><div class=verse-container id=cnd2:10.5><span>Tassa no santi iñjitā. </span></div><p><div class=verse-container id=cnd2:11.1><span>So ubhantamabhiññāya, </span></div><p><div class=verse-container id=cnd2:11.2><span>Majjhe mantā na lippati; </span></div><p><div class=verse-container id=cnd2:11.3><span>Taṁ brūmi mahāpurisoti, </span></div><p><div class=verse-container id=cnd2:11.4><span>So idha sibbinimaccagā”ti. </span></div><p><div class=verse-container id=cnd2:11.5><span>Tissametteyyamāṇavapucchā dutiyā. </span></div><p><div class=verse-container id=cnd2:12.0><span>3. Puṇṇakamāṇavapucchā </span></div><p><div class=verse-container id=cnd2:12.1><span>“Anejaṁ mūladassāviṁ, </span></div><p><div class=verse-container id=cnd2:12.2><span>(iccāyasmā puṇṇako) </span></div><p><div class=verse-container id=cnd2:12.3><span>Atthi pañhena āgamaṁ; </span></div><p><div class=verse-container id=cnd2:12.4><span>Kiṁ nissitā isayo manujā, </span></div><p><div class=verse-container id=cnd2:12.5><span>Khattiyā brāhmaṇā devatānaṁ; </span></div><p><div class=verse-container id=cnd2:12.6><span>Yaññamakappayiṁsu puthūdha loke, </span></div><p><div class=verse-container id=cnd2:12.7><span>Pucchāmi taṁ bhagavā brūhi metaṁ”. </span></div><p><div class=verse-container id=cnd2:13.1><span>“Ye kecime isayo manujā, </span></div><p><div class=verse-container id=cnd2:13.2><span>(puṇṇakāti bhagavā) </span></div><p><div class=verse-container id=cnd2:13.3><span>Khattiyā brāhmaṇā devatānaṁ; </span></div><p><div class=verse-container id=cnd2:13.4><span>Yaññamakappayiṁsu puthūdha loke, </span></div><p><div class=verse-container id=cnd2:13.5><span>Āsīsamānā puṇṇaka itthattaṁ; </span></div><p><div class=verse-container id=cnd2:13.6><span>Jaraṁ sitā yaññamakappayiṁsu”. </span></div><p><div class=verse-container id=cnd2:14.1><span>“Ye kecime isayo manujā, </span></div><p><div class=verse-container id=cnd2:14.2><span>(iccāyasmā puṇṇako) </span></div><p><div class=verse-container id=cnd2:14.3><span>Khattiyā brāhmaṇā devatānaṁ; </span></div><p><div class=verse-container id=cnd2:14.4><span>Yaññamakappayiṁsu puthūdha loke, </span></div><p><div class=verse-container id=cnd2:14.5><span>Kaccisu te bhagavā yaññapathe appamattā; </span></div><p><div class=verse-container id=cnd2:14.6><span>Atāruṁ jātiñca jarañca mārisa, </span></div><p><div class=verse-container id=cnd2:14.7><span>Pucchāmi taṁ bhagavā brūhi metaṁ”. </span></div><p><div class=verse-container id=cnd2:15.1><span>“Āsīsanti thomayanti abhijappanti juhanti, </span></div><p><div class=verse-container id=cnd2:15.2><span>(puṇṇakāti bhagavā) </span></div><p><div class=verse-container id=cnd2:15.3><span>Kāmābhijappanti paṭicca lābhaṁ; </span></div><p><div class=verse-container id=cnd2:15.4><span>Te yājayogā bhavarāgarattā, </span></div><p><div class=verse-container id=cnd2:15.5><span>Nātariṁsu jātijaranti brūmi”. </span></div><p><div class=verse-container id=cnd2:16.1><span>“Te ce nātariṁsu yājayogā, </span></div><p><div class=verse-container id=cnd2:16.2><span>(iccāyasmā puṇṇako) </span></div><p><div class=verse-container id=cnd2:16.3><span>Yaññehi jātiñca jarañca mārisa; </span></div><p><div class=verse-container id=cnd2:16.4><span>Atha ko carahi devamanussaloke, </span></div><p><div class=verse-container id=cnd2:16.5><span>Atāri jātiñca jarañca mārisa; </span></div><p><div class=verse-container id=cnd2:16.6><span>Pucchāmi taṁ bhagavā brūhi metaṁ”. </span></div><p><div class=verse-container id=cnd2:17.1><span>“Saṅkhāya lokasmi paroparāni, </span></div><p><div class=verse-container id=cnd2:17.2><span>(puṇṇakāti bhagavā) </span></div><p><div class=verse-container id=cnd2:17.3><span>Yassiñjitaṁ natthi kuhiñci loke; </span></div><p><div class=verse-container id=cnd2:17.4><span>Santo vidhūmo anīgho nirāso, </span></div><p><div class=verse-container id=cnd2:17.5><span>Atāri so jātijaranti brūmī”ti. </span></div><p><div class=verse-container id=cnd2:17.6><span>Puṇṇakamāṇavapucchā tatiyā. </span></div><p><div class=verse-container id=cnd2:18.0><span>4. Mettagūmāṇavapucchā </span></div><p><div class=verse-container id=cnd2:18.1><span>“Pucchāmi taṁ bhagavā brūhi metaṁ, </span></div><p><div class=verse-container id=cnd2:18.2><span>(iccāyasmā mettagū) </span></div><p><div class=verse-container id=cnd2:18.3><span>Maññāmi taṁ vedaguṁ bhāvitattaṁ; </span></div><p><div class=verse-container id=cnd2:18.4><span>Kuto nu dukkhā samudāgatā ime, </span></div><p><div class=verse-container id=cnd2:18.5><span>Ye keci lokasmimanekarūpā”. </span></div><p><div class=verse-container id=cnd2:19.1><span>“Dukkhassa ve maṁ pabhavaṁ apucchasi, </span></div><p><div class=verse-container id=cnd2:19.2><span>(mettagūti bhagavā) </span></div><p><div class=verse-container id=cnd2:19.3><span>Taṁ te pavakkhāmi yathā pajānaṁ; </span></div><p><div class=verse-container id=cnd2:19.4><span>Upadhinidānā pabhavanti dukkhā, </span></div><p><div class=verse-container id=cnd2:19.5><span>Ye keci lokasmimanekarūpā. </span></div><p><div class=verse-container id=cnd2:20.1><span>Yo ve avidvā upadhiṁ karoti, </span></div><p><div class=verse-container id=cnd2:20.2><span>Punappunaṁ dukkhamupeti mando; </span></div><p><div class=verse-container id=cnd2:20.3><span>Tasmā pajānaṁ upadhiṁ na kayirā, </span></div><p><div class=verse-container id=cnd2:20.4><span>Dukkhassa jātippabhavānupassī”. </span></div><p><div class=verse-container id=cnd2:21.1><span>“Yaṁ taṁ apucchimha akittayī no, </span></div><p><div class=verse-container id=cnd2:21.2><span>Aññaṁ taṁ pucchāma tadiṅgha brūhi; </span></div><p><div class=verse-container id=cnd2:21.3><span>‘Kathaṁ nu dhīrā vitaranti oghaṁ, </span></div><p><div class=verse-container id=cnd2:21.4><span>Jātiṁ jaraṁ sokapariddavañca’; </span></div><p><div class=verse-container id=cnd2:21.5><span>Taṁ me muni sādhu viyākarohi, </span></div><p><div class=verse-container id=cnd2:21.6><span>Tathā hi te vidito esa dhammo”. </span></div><p><div class=verse-container id=cnd2:22.1><span>“Kittayissāmi te dhammaṁ, </span></div><p><div class=verse-container id=cnd2:22.2><span>(mettagūti bhagavā) </span></div><p><div class=verse-container id=cnd2:22.3><span>Diṭṭhe dhamme anītihaṁ; </span></div><p><div class=verse-container id=cnd2:22.4><span>Yaṁ viditvā sato caraṁ, </span></div><p><div class=verse-container id=cnd2:22.5><span>Tare loke visattikaṁ”. </span></div><p><div class=verse-container id=cnd2:23.1><span>“Tañcāhaṁ abhinandāmi, </span></div><p><div class=verse-container id=cnd2:23.2><span>mahesi dhammamuttamaṁ; </span></div><p><div class=verse-container id=cnd2:23.3><span>Yaṁ viditvā sato caraṁ, </span></div><p><div class=verse-container id=cnd2:23.4><span>tare loke visattikaṁ”. </span></div><p><div class=verse-container id=cnd2:24.1><span>“Yaṁ kiñci sampajānāsi, </span></div><p><div class=verse-container id=cnd2:24.2><span>(mettagūti bhagavā) </span></div><p><div class=verse-container id=cnd2:24.3><span>Uddhaṁ adho tiriyañcāpi majjhe; </span></div><p><div class=verse-container id=cnd2:24.4><span>Etesu nandiñca nivesanañca, </span></div><p><div class=verse-container id=cnd2:24.5><span>Panujja viññāṇaṁ bhave na tiṭṭhe. </span></div><p><div class=verse-container id=cnd2:25.1><span>Evaṁvihārī sato appamatto, </span></div><p><div class=verse-container id=cnd2:25.2><span>Bhikkhu caraṁ hitvā mamāyitāni; </span></div><p><div class=verse-container id=cnd2:25.3><span>Jātiṁ jaraṁ sokapariddavañca, </span></div><p><div class=verse-container id=cnd2:25.4><span>Idheva vidvā pajaheyya dukkhaṁ”. </span></div><p><div class=verse-container id=cnd2:26.1><span>“Etābhinandāmi vaco mahesino, </span></div><p><div class=verse-container id=cnd2:26.2><span>Sukittitaṁ gotamanūpadhīkaṁ; </span></div><p><div class=verse-container id=cnd2:26.3><span>Addhā hi bhagavā pahāsi dukkhaṁ, </span></div><p><div class=verse-container id=cnd2:26.4><span>Tathā hi te vidito esa dhammo. </span></div><p><div class=verse-container id=cnd2:27.1><span>Te cāpi nūnappajaheyyu dukkhaṁ, </span></div><p><div class=verse-container id=cnd2:27.2><span>Ye tvaṁ muni aṭṭhitaṁ ovadeyya; </span></div><p><div class=verse-container id=cnd2:27.3><span>Taṁ taṁ namassāmi samecca nāga, </span></div><p><div class=verse-container id=cnd2:27.4><span>Appeva maṁ bhagavā aṭṭhitaṁ ovadeyya”. </span></div><p><div class=verse-container id=cnd2:28.1><span>“Yaṁ brāhmaṇaṁ vedagumābhijaññā, </span></div><p><div class=verse-container id=cnd2:28.2><span>Akiñcanaṁ kāmabhave asattaṁ; </span></div><p><div class=verse-container id=cnd2:28.3><span>Addhā hi so oghamimaṁ atāri, </span></div><p><div class=verse-container id=cnd2:28.4><span>Tiṇṇo ca pāraṁ akhilo akaṅkho. </span></div><p><div class=verse-container id=cnd2:29.1><span>Vidvā ca yo vedagū naro idha, </span></div><p><div class=verse-container id=cnd2:29.2><span>Bhavābhave saṅgamimaṁ visajja; </span></div><p><div class=verse-container id=cnd2:29.3><span>So vītataṇho anīgho nirāso, </span></div><p><div class=verse-container id=cnd2:29.4><span>Atāri so jātijaranti brūmī”ti. </span></div><p><div class=verse-container id=cnd2:29.5><span>Mettagūmāṇavapucchā catutthī. </span></div><p><div class=verse-container id=cnd2:30.0><span>5. Dhotakamāṇavapucchā </span></div><p><div class=verse-container id=cnd2:30.1><span>“Pucchāmi taṁ bhagavā brūhi metaṁ, </span></div><p><div class=verse-container id=cnd2:30.2><span>(iccāyasmā dhotako) </span></div><p><div class=verse-container id=cnd2:30.3><span>Vācābhikaṅkhāmi mahesi tuyhaṁ; </span></div><p><div class=verse-container id=cnd2:30.4><span>Tava sutvāna nigghosaṁ, </span></div><p><div class=verse-container id=cnd2:30.5><span>Sikkhe nibbānamattano”. </span></div><p><div class=verse-container id=cnd2:31.1><span>“Tenahātappaṁ karohi, </span></div><p><div class=verse-container id=cnd2:31.2><span>(dhotakāti bhagavā) </span></div><p><div class=verse-container id=cnd2:31.3><span>Idheva nipako sato; </span></div><p><div class=verse-container id=cnd2:31.4><span>Ito sutvāna nigghosaṁ, </span></div><p><div class=verse-container id=cnd2:31.5><span>Sikkhe nibbānamattano”. </span></div><p><div class=verse-container id=cnd2:32.1><span>“Passāmahaṁ devamanussaloke, </span></div><p><div class=verse-container id=cnd2:32.2><span>Akiñcanaṁ brāhmaṇamiriyamānaṁ; </span></div><p><div class=verse-container id=cnd2:32.3><span>Taṁ taṁ namassāmi samantacakkhu, </span></div><p><div class=verse-container id=cnd2:32.4><span>Pamuñca maṁ sakka kathaṅkathāhi”. </span></div><p><div class=verse-container id=cnd2:33.1><span>“Nāhaṁ sahissāmi pamocanāya, </span></div><p><div class=verse-container id=cnd2:33.2><span>Kathaṅkathiṁ dhotaka kañci loke; </span></div><p><div class=verse-container id=cnd2:33.3><span>Dhammañca seṭṭhaṁ abhijānamāno, </span></div><p><div class=verse-container id=cnd2:33.4><span>Evaṁ tuvaṁ oghamimaṁ taresi”. </span></div><p><div class=verse-container id=cnd2:34.1><span>“Anusāsa brahme karuṇāyamāno, </span></div><p><div class=verse-container id=cnd2:34.2><span>Vivekadhammaṁ yamahaṁ vijaññaṁ; </span></div><p><div class=verse-container id=cnd2:34.3><span>Yathāhaṁ ākāsova abyāpajjamāno, </span></div><p><div class=verse-container id=cnd2:34.4><span>Idheva santo asito careyyaṁ”. </span></div><p><div class=verse-container id=cnd2:35.1><span>“Kittayissāmi te santiṁ, </span></div><p><div class=verse-container id=cnd2:35.2><span>(dhotakāti bhagavā) </span></div><p><div class=verse-container id=cnd2:35.3><span>Diṭṭhe dhamme anītihaṁ; </span></div><p><div class=verse-container id=cnd2:35.4><span>Yaṁ viditvā sato caraṁ, </span></div><p><div class=verse-container id=cnd2:35.5><span>Tare loke visattikaṁ”. </span></div><p><div class=verse-container id=cnd2:36.1><span>“Tañcāhaṁ abhinandāmi, </span></div><p><div class=verse-container id=cnd2:36.2><span>mahesi santimuttamaṁ; </span></div><p><div class=verse-container id=cnd2:36.3><span>Yaṁ viditvā sato caraṁ, </span></div><p><div class=verse-container id=cnd2:36.4><span>tare loke visattikaṁ”. </span></div><p><div class=verse-container id=cnd2:37.1><span>“Yaṁ kiñci sampajānāsi, </span></div><p><div class=verse-container id=cnd2:37.2><span>(dhotakāti bhagavā) </span></div><p><div class=verse-container id=cnd2:37.3><span>Uddhaṁ adho tiriyañcāpi majjhe; </span></div><p><div class=verse-container id=cnd2:37.4><span>Etaṁ viditvā saṅgoti loke, </span></div><p><div class=verse-container id=cnd2:37.5><span>Bhavābhavāya mākāsi taṇhan”ti. </span></div><p><div class=verse-container id=cnd2:37.6><span>Dhotakamāṇavapucchā pañcamī. </span></div><p><div class=verse-container id=cnd2:38.0><span>6. Upasīvamāṇavapucchā </span></div><p><div class=verse-container id=cnd2:38.1><span>“Eko ahaṁ sakka mahantamoghaṁ, </span></div><p><div class=verse-container id=cnd2:38.2><span>(iccāyasmā upasīvo) </span></div><p><div class=verse-container id=cnd2:38.3><span>Anissito no visahāmi tārituṁ; </span></div><p><div class=verse-container id=cnd2:38.4><span>Ārammaṇaṁ brūhi samantacakkhu, </span></div><p><div class=verse-container id=cnd2:38.5><span>Yaṁ nissito oghamimaṁ tareyyaṁ”. </span></div><p><div class=verse-container id=cnd2:39.1><span>“Ākiñcaññaṁ pekkhamāno satimā, </span></div><p><div class=verse-container id=cnd2:39.2><span>(upasīvāti bhagavā) </span></div><p><div class=verse-container id=cnd2:39.3><span>Natthīti nissāya tarassu oghaṁ; </span></div><p><div class=verse-container id=cnd2:39.4><span>Kāme pahāya virato kathāhi, </span></div><p><div class=verse-container id=cnd2:39.5><span>Taṇhakkhayaṁ nattamahābhipassa”. </span></div><p><div class=verse-container id=cnd2:40.1><span>“Sabbesu kāmesu yo vītarāgo, </span></div><p><div class=verse-container id=cnd2:40.2><span>(iccāyasmā upasīvo) </span></div><p><div class=verse-container id=cnd2:40.3><span>Ākiñcaññaṁ nissito hitvā maññaṁ; </span></div><p><div class=verse-container id=cnd2:40.4><span>Saññāvimokkhe paramedhimutto, </span></div><p><div class=verse-container id=cnd2:40.5><span>Tiṭṭhe nu so tattha anānuyāyī”. </span></div><p><div class=verse-container id=cnd2:41.1><span>“Sabbesu kāmesu yo vītarāgo, </span></div><p><div class=verse-container id=cnd2:41.2><span>(upasīvāti bhagavā) </span></div><p><div class=verse-container id=cnd2:41.3><span>Ākiñcaññaṁ nissito hitvā maññaṁ; </span></div><p><div class=verse-container id=cnd2:41.4><span>Saññāvimokkhe paramedhimutto, </span></div><p><div class=verse-container id=cnd2:41.5><span>Tiṭṭheyya so tattha anānuyāyī”. </span></div><p><div class=verse-container id=cnd2:42.1><span>“Tiṭṭhe ce so tattha anānuyāyī, </span></div><p><div class=verse-container id=cnd2:42.2><span>Pūgampi vassānaṁ samantacakkhu; </span></div><p><div class=verse-container id=cnd2:42.3><span>Tattheva so sītisiyā vimutto, </span></div><p><div class=verse-container id=cnd2:42.4><span>Cavetha viññāṇaṁ tathāvidhassa”. </span></div><p><div class=verse-container id=cnd2:43.1><span>“Acci yathā vātavegena khittā, </span></div><p><div class=verse-container id=cnd2:43.2><span>(upasīvāti bhagavā) </span></div><p><div class=verse-container id=cnd2:43.3><span>Atthaṁ paleti na upeti saṅkhaṁ; </span></div><p><div class=verse-container id=cnd2:43.4><span>Evaṁ munī nāmakāyā vimutto, </span></div><p><div class=verse-container id=cnd2:43.5><span>Atthaṁ paleti na upeti saṅkhaṁ”. </span></div><p><div class=verse-container id=cnd2:44.1><span>“Atthaṅgato so uda vā so natthi, </span></div><p><div class=verse-container id=cnd2:44.2><span>Udāhu ve sassatiyā arogo; </span></div><p><div class=verse-container id=cnd2:44.3><span>Taṁ me munī sādhu viyākarohi, </span></div><p><div class=verse-container id=cnd2:44.4><span>Tathā hi te vidito esa dhammo”. </span></div><p><div class=verse-container id=cnd2:45.1><span>“Atthaṅgatassa na pamāṇamatthi, </span></div><p><div class=verse-container id=cnd2:45.2><span>(upasīvāti bhagavā) </span></div><p><div class=verse-container id=cnd2:45.3><span>Yena naṁ vajjuṁ taṁ tassa natthi; </span></div><p><div class=verse-container id=cnd2:45.4><span>Sabbesu dhammesu samūhatesu, </span></div><p><div class=verse-container id=cnd2:45.5><span>Samūhatā vādapathāpi sabbe”ti. </span></div><p><div class=verse-container id=cnd2:45.6><span>Upasīvamāṇavapucchā chaṭṭhī. </span></div><p><div class=verse-container id=cnd2:46.0><span>7. Nandamāṇavapucchā </span></div><p><div class=verse-container id=cnd2:46.1><span>“Santi loke munayo, </span></div><p><div class=verse-container id=cnd2:46.2><span>(iccāyasmā nando) </span></div><p><div class=verse-container id=cnd2:46.3><span>Janā vadanti tayidaṁ kathaṁsu; </span></div><p><div class=verse-container id=cnd2:46.4><span>Ñāṇūpapannaṁ muni no vadanti, </span></div><p><div class=verse-container id=cnd2:46.5><span>Udāhu ve jīvitenūpapannaṁ”. </span></div><p><div class=verse-container id=cnd2:47.1><span>“Na diṭṭhiyā na sutiyā na ñāṇena, </span></div><p><div class=verse-container id=cnd2:47.2><span>Munīdha nanda kusalā vadanti; </span></div><p><div class=verse-container id=cnd2:47.3><span>Visenikatvā anīghā nirāsā, </span></div><p><div class=verse-container id=cnd2:47.4><span>Caranti ye te munayoti brūmi”. </span></div><p><div class=verse-container id=cnd2:48.1><span>“Ye kecime samaṇabrāhmaṇāse, </span></div><p><div class=verse-container id=cnd2:48.2><span>(iccāyasmā nando) </span></div><p><div class=verse-container id=cnd2:48.3><span>Diṭṭhassutenāpi vadanti suddhiṁ; </span></div><p><div class=verse-container id=cnd2:48.4><span>Sīlabbatenāpi vadanti suddhiṁ, </span></div><p><div class=verse-container id=cnd2:48.5><span>Anekarūpena vadanti suddhiṁ; </span></div><p><div class=verse-container id=cnd2:48.6><span>Kaccissu te bhagavā tattha yatā carantā, </span></div><p><div class=verse-container id=cnd2:48.7><span>Atāru jātiñca jarañca mārisa; </span></div><p><div class=verse-container id=cnd2:48.8><span>Pucchāmi taṁ bhagavā brūhi metaṁ”. </span></div><p><div class=verse-container id=cnd2:49.1><span>“Ye kecime samaṇabrāhmaṇāse, </span></div><p><div class=verse-container id=cnd2:49.2><span>(nandāti bhagavā) </span></div><p><div class=verse-container id=cnd2:49.3><span>Diṭṭhassutenāpi vadanti suddhiṁ; </span></div><p><div class=verse-container id=cnd2:49.4><span>Sīlabbatenāpi vadanti suddhiṁ, </span></div><p><div class=verse-container id=cnd2:49.5><span>Anekarūpena vadanti suddhiṁ; </span></div><p><div class=verse-container id=cnd2:49.6><span>Kiñcāpi te tattha yatā caranti, </span></div><p><div class=verse-container id=cnd2:49.7><span>Nātariṁsu jātijaranti brūmi”. </span></div><p><div class=verse-container id=cnd2:50.1><span>“Ye kecime samaṇabrāhmaṇāse, </span></div><p><div class=verse-container id=cnd2:50.2><span>(iccāyasmā nando) </span></div><p><div class=verse-container id=cnd2:50.3><span>Diṭṭhassutenāpi vadanti suddhiṁ; </span></div><p><div class=verse-container id=cnd2:50.4><span>Sīlabbatenāpi vadanti suddhiṁ, </span></div><p><div class=verse-container id=cnd2:50.5><span>Anekarūpena vadanti suddhiṁ; </span></div><p><div class=verse-container id=cnd2:50.6><span>Te ce muni brūsi anoghatiṇṇe, </span></div><p><div class=verse-container id=cnd2:50.7><span>Atha ko carahi devamanussaloke; </span></div><p><div class=verse-container id=cnd2:50.8><span>Atāri jātiñca jarañca mārisa, </span></div><p><div class=verse-container id=cnd2:50.9><span>Pucchāmi taṁ bhagavā brūhi metaṁ”. </span></div><p><div class=verse-container id=cnd2:51.1><span>“Nāhaṁ sabbe samaṇabrāhmaṇāse, </span></div><p><div class=verse-container id=cnd2:51.2><span>(nandāti bhagavā) </span></div><p><div class=verse-container id=cnd2:51.3><span>Jātijarāya nivutāti brūmi; </span></div><p><div class=verse-container id=cnd2:51.4><span>Ye sīdha diṭṭhaṁ va sutaṁ mutaṁ vā, </span></div><p><div class=verse-container id=cnd2:51.5><span>Sīlabbataṁ vāpi pahāya sabbaṁ; </span></div><p><div class=verse-container id=cnd2:51.6><span>Anekarūpampi pahāya sabbaṁ, </span></div><p><div class=verse-container id=cnd2:51.7><span>Taṇhaṁ pariññāya anāsavāse; </span></div><p><div class=verse-container id=cnd2:51.8><span>Te ve narā oghatiṇṇāti brūmi”. </span></div><p><div class=verse-container id=cnd2:52.1><span>“Etābhinandāmi vaco mahesino, </span></div><p><div class=verse-container id=cnd2:52.2><span>Sukittitaṁ gotamanūpadhīkaṁ; </span></div><p><div class=verse-container id=cnd2:52.3><span>Ye sīdha diṭṭhaṁ va sutaṁ mutaṁ vā, </span></div><p><div class=verse-container id=cnd2:52.4><span>Sīlabbataṁ vāpi pahāya sabbaṁ; </span></div><p><div class=verse-container id=cnd2:52.5><span>Anekarūpampi pahāya sabbaṁ, </span></div><p><div class=verse-container id=cnd2:52.6><span>Taṇhaṁ pariññāya anāsavāse; </span></div><p><div class=verse-container id=cnd2:52.7><span>Ahampi te oghatiṇṇāti brūmī”ti. </span></div><p><div class=verse-container id=cnd2:52.8><span>Nandamāṇavapucchā sattamā. </span></div><p><div class=verse-container id=cnd2:53.0><span>8. Hemakamāṇavapucchā </span></div><p><div class=verse-container id=cnd2:53.1><span>“Ye me pubbe viyākaṁsu, </span></div><p><div class=verse-container id=cnd2:53.2><span>(iccāyasmā hemako) </span></div><p><div class=verse-container id=cnd2:53.3><span>Huraṁ gotamasāsanā; </span></div><p><div class=verse-container id=cnd2:53.4><span>Iccāsi iti bhavissati, </span></div><p><div class=verse-container id=cnd2:53.5><span>Sabbaṁ taṁ itihītihaṁ; </span></div><p><div class=verse-container id=cnd2:53.6><span>Sabbaṁ taṁ takkavaḍḍhanaṁ, </span></div><p><div class=verse-container id=cnd2:53.7><span>Nāhaṁ tattha abhiramiṁ. </span></div><p><div class=verse-container id=cnd2:54.1><span>Tvañca me dhammamakkhāhi, </span></div><p><div class=verse-container id=cnd2:54.2><span>taṇhānigghātanaṁ muni; </span></div><p><div class=verse-container id=cnd2:54.3><span>Yaṁ viditvā sato caraṁ, </span></div><p><div class=verse-container id=cnd2:54.4><span>tare loke visattikaṁ”. </span></div><p><div class=verse-container id=cnd2:55.1><span>“Idha diṭṭhasutamutaviññātesu, </span></div><p><div class=verse-container id=cnd2:55.2><span>Piyarūpesu hemaka; </span></div><p><div class=verse-container id=cnd2:55.3><span>Chandarāgavinodanaṁ, </span></div><p><div class=verse-container id=cnd2:55.4><span>Nibbānapadamaccutaṁ. </span></div><p><div class=verse-container id=cnd2:56.1><span>Etadaññāya ye satā, </span></div><p><div class=verse-container id=cnd2:56.2><span>Diṭṭhadhammābhinibbutā; </span></div><p><div class=verse-container id=cnd2:56.3><span>Upasantā ca te sadā, </span></div><p><div class=verse-container id=cnd2:56.4><span>Tiṇṇā loke visattikan”ti. </span></div><p><div class=verse-container id=cnd2:56.5><span>Hemakamāṇavapucchā aṭṭhamā. </span></div><p><div class=verse-container id=cnd2:57.0><span>9. Todeyyamāṇavapucchā </span></div><p><div class=verse-container id=cnd2:57.1><span>“Yasmiṁ kāmā na vasanti, </span></div><p><div class=verse-container id=cnd2:57.2><span>(iccāyasmā todeyyo) </span></div><p><div class=verse-container id=cnd2:57.3><span>Taṇhā yassa na vijjati; </span></div><p><div class=verse-container id=cnd2:57.4><span>Kathaṅkathā ca yo tiṇṇo, </span></div><p><div class=verse-container id=cnd2:57.5><span>Vimokkho tassa kīdiso”. </span></div><p><div class=verse-container id=cnd2:58.1><span>“Yasmiṁ kāmā na vasanti, </span></div><p><div class=verse-container id=cnd2:58.2><span>(todeyyāti bhagavā) </span></div><p><div class=verse-container id=cnd2:58.3><span>Taṇhā yassa na vijjati; </span></div><p><div class=verse-container id=cnd2:58.4><span>Kathaṅkathā ca yo tiṇṇo, </span></div><p><div class=verse-container id=cnd2:58.5><span>Vimokkho tassa nāparo”. </span></div><p><div class=verse-container id=cnd2:59.1><span>“Nirāsaso so uda āsasāno, </span></div><p><div class=verse-container id=cnd2:59.2><span>Paññāṇavā so uda paññakappī; </span></div><p><div class=verse-container id=cnd2:59.3><span>Muniṁ ahaṁ sakka yathā vijaññaṁ, </span></div><p><div class=verse-container id=cnd2:59.4><span>Taṁ me viyācikkha samantacakkhu”. </span></div><p><div class=verse-container id=cnd2:60.1><span>“Nirāsaso so na ca āsasāno, </span></div><p><div class=verse-container id=cnd2:60.2><span>Paññāṇavā so na ca paññakappī; </span></div><p><div class=verse-container id=cnd2:60.3><span>Evampi todeyya muniṁ vijāna, </span></div><p><div class=verse-container id=cnd2:60.4><span>Akiñcanaṁ kāmabhave asattan”ti. </span></div><p><div class=verse-container id=cnd2:60.5><span>Todeyyamāṇavapucchā navamā. </span></div><p><div class=verse-container id=cnd2:61.0><span>10. Kappamāṇavapucchā </span></div><p><div class=verse-container id=cnd2:61.1><span>“Majjhe sarasmiṁ tiṭṭhataṁ, </span></div><p><div class=verse-container id=cnd2:61.2><span>(iccāyasmā kappo) </span></div><p><div class=verse-container id=cnd2:61.3><span>Oghe jāte mahabbhaye; </span></div><p><div class=verse-container id=cnd2:61.4><span>Jarāmaccuparetānaṁ, </span></div><p><div class=verse-container id=cnd2:61.5><span>Dīpaṁ pabrūhi mārisa; </span></div><p><div class=verse-container id=cnd2:61.6><span>Tvañca me dīpamakkhāhi, </span></div><p><div class=verse-container id=cnd2:61.7><span>Yathāyidaṁ nāparaṁ siyā”. </span></div><p><div class=verse-container id=cnd2:62.1><span>“Majjhe sarasmiṁ tiṭṭhataṁ, </span></div><p><div class=verse-container id=cnd2:62.2><span>(kappāti bhagavā) </span></div><p><div class=verse-container id=cnd2:62.3><span>Oghe jāte mahabbhaye; </span></div><p><div class=verse-container id=cnd2:62.4><span>Jarāmaccuparetānaṁ, </span></div><p><div class=verse-container id=cnd2:62.5><span>Dīpaṁ pabrūmi kappa te. </span></div><p><div class=verse-container id=cnd2:63.1><span>Akiñcanaṁ anādānaṁ, </span></div><p><div class=verse-container id=cnd2:63.2><span>etaṁ dīpaṁ anāparaṁ; </span></div><p><div class=verse-container id=cnd2:63.3><span>Nibbānaṁ iti naṁ brūmi, </span></div><p><div class=verse-container id=cnd2:63.4><span>jarāmaccuparikkhayaṁ. </span></div><p><div class=verse-container id=cnd2:64.1><span>Etadaññāya ye satā, </span></div><p><div class=verse-container id=cnd2:64.2><span>Diṭṭhadhammābhinibbutā; </span></div><p><div class=verse-container id=cnd2:64.3><span>Na te māravasānugā, </span></div><p><div class=verse-container id=cnd2:64.4><span>Na te mārassa paddhagū”ti. </span></div><p><div class=verse-container id=cnd2:64.5><span>Kappamāṇavapucchā dasamā. </span></div><p><div class=verse-container id=cnd2:65.0><span>11. Jatukaṇṇimāṇavapucchā </span></div><p><div class=verse-container id=cnd2:65.1><span>“Sutvānahaṁ vīramakāmakāmiṁ, </span></div><p><div class=verse-container id=cnd2:65.2><span>(iccāyasmā jatukaṇṇi) </span></div><p><div class=verse-container id=cnd2:65.3><span>Oghātigaṁ puṭṭhumakāmamāgamaṁ; </span></div><p><div class=verse-container id=cnd2:65.4><span>Santipadaṁ brūhi sahajanetta, </span></div><p><div class=verse-container id=cnd2:65.5><span>Yathātacchaṁ bhagavā brūhi metaṁ. </span></div><p><div class=verse-container id=cnd2:66.1><span>Bhagavā hi kāme abhibhuyya iriyati, </span></div><p><div class=verse-container id=cnd2:66.2><span>Ādiccova pathaviṁ tejī tejasā; </span></div><p><div class=verse-container id=cnd2:66.3><span>Parittapaññassa me bhūripañña, </span></div><p><div class=verse-container id=cnd2:66.4><span>Ācikkha dhammaṁ yamahaṁ vijaññaṁ; </span></div><p><div class=verse-container id=cnd2:66.5><span>Jātijarāya idha vippahānaṁ”. </span></div><p><div class=verse-container id=cnd2:67.1><span>“Kāmesu vinaya gedhaṁ, </span></div><p><div class=verse-container id=cnd2:67.2><span>(jatukaṇṇīti bhagavā) </span></div><p><div class=verse-container id=cnd2:67.3><span>Nekkhammaṁ daṭṭhu khemato; </span></div><p><div class=verse-container id=cnd2:67.4><span>Uggahitaṁ nirattaṁ vā, </span></div><p><div class=verse-container id=cnd2:67.5><span>Mā te vijjittha kiñcanaṁ. </span></div><p><div class=verse-container id=cnd2:68.1><span>Yaṁ pubbe taṁ visosehi, </span></div><p><div class=verse-container id=cnd2:68.2><span>pacchā te māhu kiñcanaṁ; </span></div><p><div class=verse-container id=cnd2:68.3><span>Majjhe ce no gahessasi, </span></div><p><div class=verse-container id=cnd2:68.4><span>upasanto carissasi. </span></div><p><div class=verse-container id=cnd2:69.1><span>Sabbaso nāmarūpasmiṁ, </span></div><p><div class=verse-container id=cnd2:69.2><span>Vītagedhassa brāhmaṇa; </span></div><p><div class=verse-container id=cnd2:69.3><span>Āsavāssa na vijjanti, </span></div><p><div class=verse-container id=cnd2:69.4><span>Yehi maccuvasaṁ vaje”ti. </span></div><p><div class=verse-container id=cnd2:69.5><span>Jatukaṇṇimāṇavapucchā ekādasamā. </span></div><p><div class=verse-container id=cnd2:70.0><span>12. Bhadrāvudhamāṇavapucchā </span></div><p><div class=verse-container id=cnd2:70.1><span>“Okañjahaṁ taṇhacchidaṁ anejaṁ, </span></div><p><div class=verse-container id=cnd2:70.2><span>(iccāyasmā bhadrāvudho) </span></div><p><div class=verse-container id=cnd2:70.3><span>Nandiñjahaṁ oghatiṇṇaṁ vimuttaṁ; </span></div><p><div class=verse-container id=cnd2:70.4><span>Kappañjahaṁ abhiyāce sumedhaṁ, </span></div><p><div class=verse-container id=cnd2:70.5><span>Sutvāna nāgassa apanamissanti ito. </span></div><p><div class=verse-container id=cnd2:71.1><span>Nānājanā janapadehi saṅgatā, </span></div><p><div class=verse-container id=cnd2:71.2><span>Tava vīra vākyaṁ abhikaṅkhamānā; </span></div><p><div class=verse-container id=cnd2:71.3><span>Tesaṁ tuvaṁ sādhu viyākarohi, </span></div><p><div class=verse-container id=cnd2:71.4><span>Tathā hi te vidito esa dhammo”. </span></div><p><div class=verse-container id=cnd2:72.1><span>“Ādānataṇhaṁ vinayetha sabbaṁ, </span></div><p><div class=verse-container id=cnd2:72.2><span>(bhadrāvudhāti bhagavā) </span></div><p><div class=verse-container id=cnd2:72.3><span>Uddhaṁ adho tiriyañcāpi majjhe; </span></div><p><div class=verse-container id=cnd2:72.4><span>Yaṁ yañhi lokasmimupādiyanti, </span></div><p><div class=verse-container id=cnd2:72.5><span>Teneva māro anveti jantuṁ. </span></div><p><div class=verse-container id=cnd2:73.1><span>Tasmā pajānaṁ na upādiyetha, </span></div><p><div class=verse-container id=cnd2:73.2><span>Bhikkhu sato kiñcanaṁ sabbaloke; </span></div><p><div class=verse-container id=cnd2:73.3><span>Ādānasatte iti pekkhamāno, </span></div><p><div class=verse-container id=cnd2:73.4><span>Pajaṁ imaṁ maccudheyye visattan”ti. </span></div><p><div class=verse-container id=cnd2:73.5><span>Bhadrāvudhamāṇavapucchā dvādasamā. </span></div><p><div class=verse-container id=cnd2:74.0><span>13. Udayamāṇavapucchā </span></div><p><div class=verse-container id=cnd2:74.1><span>“Jhāyiṁ virajamāsīnaṁ, </span></div><p><div class=verse-container id=cnd2:74.2><span>(iccāyasmā udayo) </span></div><p><div class=verse-container id=cnd2:74.3><span>Katakiccaṁ anāsavaṁ; </span></div><p><div class=verse-container id=cnd2:74.4><span>Pāraguṁ sabbadhammānaṁ, </span></div><p><div class=verse-container id=cnd2:74.5><span>Atthi pañhena āgamaṁ; </span></div><p><div class=verse-container id=cnd2:74.6><span>Aññāvimokkhaṁ pabrūhi, </span></div><p><div class=verse-container id=cnd2:74.7><span>Avijjāya pabhedanaṁ”. </span></div><p><div class=verse-container id=cnd2:75.1><span>“Pahānaṁ kāmacchandānaṁ, </span></div><p><div class=verse-container id=cnd2:75.2><span>(udayāti bhagavā) </span></div><p><div class=verse-container id=cnd2:75.3><span>Domanassāna cūbhayaṁ; </span></div><p><div class=verse-container id=cnd2:75.4><span>Thinassa ca panūdanaṁ, </span></div><p><div class=verse-container id=cnd2:75.5><span>Kukkuccānaṁ nivāraṇaṁ. </span></div><p><div class=verse-container id=cnd2:76.1><span>Upekkhāsatisaṁsuddhaṁ, </span></div><p><div class=verse-container id=cnd2:76.2><span>dhammatakkapurejavaṁ; </span></div><p><div class=verse-container id=cnd2:76.3><span>Aññāvimokkhaṁ pabrūmi, </span></div><p><div class=verse-container id=cnd2:76.4><span>avijjāya pabhedanaṁ”. </span></div><p><div class=verse-container id=cnd2:77.1><span>“Kiṁsu saṁyojano loko, </span></div><p><div class=verse-container id=cnd2:77.2><span>kiṁsu tassa vicāraṇaṁ; </span></div><p><div class=verse-container id=cnd2:77.3><span>Kissassa vippahānena, </span></div><p><div class=verse-container id=cnd2:77.4><span>nibbānaṁ iti vuccati”. </span></div><p><div class=verse-container id=cnd2:78.1><span>“Nandisaṁyojano loko, </span></div><p><div class=verse-container id=cnd2:78.2><span>vitakkassa vicāraṇaṁ; </span></div><p><div class=verse-container id=cnd2:78.3><span>Taṇhāya vippahānena, </span></div><p><div class=verse-container id=cnd2:78.4><span>nibbānaṁ iti vuccati”. </span></div><p><div class=verse-container id=cnd2:79.1><span>“Kathaṁ satassa carato, </span></div><p><div class=verse-container id=cnd2:79.2><span>viññāṇaṁ uparujjhati; </span></div><p><div class=verse-container id=cnd2:79.3><span>Bhagavantaṁ puṭṭhumāgamma, </span></div><p><div class=verse-container id=cnd2:79.4><span>taṁ suṇoma vaco tava”. </span></div><p><div class=verse-container id=cnd2:80.1><span>“Ajjhattañca bahiddhā ca, </span></div><p><div class=verse-container id=cnd2:80.2><span>Vedanaṁ nābhinandato; </span></div><p><div class=verse-container id=cnd2:80.3><span>Evaṁ satassa carato, </span></div><p><div class=verse-container id=cnd2:80.4><span>Viññāṇaṁ uparujjhatī”ti. </span></div><p><div class=verse-container id=cnd2:80.5><span>Udayamāṇavapucchā terasamā. </span></div><p><div class=verse-container id=cnd2:81.0><span>14. Posālamāṇavapucchā </span></div><p><div class=verse-container id=cnd2:81.1><span>“Yo atītaṁ ādisati, </span></div><p><div class=verse-container id=cnd2:81.2><span>(iccāyasmā posālo) </span></div><p><div class=verse-container id=cnd2:81.3><span>Anejo chinnasaṁsayo; </span></div><p><div class=verse-container id=cnd2:81.4><span>Pāraguṁ sabbadhammānaṁ, </span></div><p><div class=verse-container id=cnd2:81.5><span>Atthi pañhena āgamaṁ. </span></div><p><div class=verse-container id=cnd2:82.1><span>Vibhūtarūpasaññissa, </span></div><p><div class=verse-container id=cnd2:82.2><span>sabbakāyappahāyino; </span></div><p><div class=verse-container id=cnd2:82.3><span>Ajjhattañca bahiddhā ca, </span></div><p><div class=verse-container id=cnd2:82.4><span>natthi kiñcīti passato; </span></div><p><div class=verse-container id=cnd2:82.5><span>Ñāṇaṁ sakkānupucchāmi, </span></div><p><div class=verse-container id=cnd2:82.6><span>kathaṁ neyyo tathāvidho”. </span></div><p><div class=verse-container id=cnd2:83.1><span>“Viññāṇaṭṭhitiyo sabbā, </span></div><p><div class=verse-container id=cnd2:83.2><span>(posālāti bhagavā) </span></div><p><div class=verse-container id=cnd2:83.3><span>Abhijānaṁ tathāgato; </span></div><p><div class=verse-container id=cnd2:83.4><span>Tiṭṭhantamenaṁ jānāti, </span></div><p><div class=verse-container id=cnd2:83.5><span>Vimuttaṁ tapparāyaṇaṁ. </span></div><p><div class=verse-container id=cnd2:84.1><span>Ākiñcaññasambhavaṁ ñatvā, </span></div><p><div class=verse-container id=cnd2:84.2><span>Nandī saṁyojanaṁ iti; </span></div><p><div class=verse-container id=cnd2:84.3><span>Evametaṁ abhiññāya, </span></div><p><div class=verse-container id=cnd2:84.4><span>Tato tattha vipassati; </span></div><p><div class=verse-container id=cnd2:84.5><span>Etaṁ ñāṇaṁ tathaṁ tassa, </span></div><p><div class=verse-container id=cnd2:84.6><span>Brāhmaṇassa vusīmato”ti. </span></div><p><div class=verse-container id=cnd2:84.7><span>Posālamāṇavapucchā cuddasamā. </span></div><p><div class=verse-container id=cnd2:85.0><span>15. Mogharājamāṇavapucchā </span></div><p><div class=verse-container id=cnd2:85.1><span>“Dvāhaṁ sakkaṁ apucchissaṁ, </span></div><p><div class=verse-container id=cnd2:85.2><span>(iccāyasmā mogharājā) </span></div><p><div class=verse-container id=cnd2:85.3><span>Na me byākāsi cakkhumā; </span></div><p><div class=verse-container id=cnd2:85.4><span>Yāvatatiyañca devīsi, </span></div><p><div class=verse-container id=cnd2:85.5><span>Byākarotīti me sutaṁ. </span></div><p><div class=verse-container id=cnd2:86.1><span>Ayaṁ loko paro loko, </span></div><p><div class=verse-container id=cnd2:86.2><span>brahmaloko sadevako; </span></div><p><div class=verse-container id=cnd2:86.3><span>Diṭṭhiṁ te nābhijānāti, </span></div><p><div class=verse-container id=cnd2:86.4><span>gotamassa yasassino. </span></div><p><div class=verse-container id=cnd2:87.1><span>Evaṁ abhikkantadassāviṁ, </span></div><p><div class=verse-container id=cnd2:87.2><span>atthi pañhena āgamaṁ; </span></div><p><div class=verse-container id=cnd2:87.3><span>Kathaṁ lokaṁ avekkhantaṁ, </span></div><p><div class=verse-container id=cnd2:87.4><span>maccurājā na passati”. </span></div><p><div class=verse-container id=cnd2:88.1><span>“Suññato lokaṁ avekkhassu, </span></div><p><div class=verse-container id=cnd2:88.2><span>Mogharāja sadā sato; </span></div><p><div class=verse-container id=cnd2:88.3><span>Attānudiṭṭhiṁ ūhacca, </span></div><p><div class=verse-container id=cnd2:88.4><span>Evaṁ maccutaro siyā; </span></div><p><div class=verse-container id=cnd2:88.5><span>Evaṁ lokaṁ avekkhantaṁ, </span></div><p><div class=verse-container id=cnd2:88.6><span>Maccurājā na passatī”ti. </span></div><p><div class=verse-container id=cnd2:88.7><span>Mogharājamāṇavapucchā pannarasamā. </span></div><p><div class=verse-container id=cnd2:89.0><span>16. Piṅgiyamāṇavapucchā </span></div><p><div class=verse-container id=cnd2:89.1><span>“Jiṇṇohamasmi abalo vītavaṇṇo, </span></div><p><div class=verse-container id=cnd2:89.2><span>(iccāyasmā piṅgiyo) </span></div><p><div class=verse-container id=cnd2:89.3><span>Nettā na suddhā savanaṁ na phāsu; </span></div><p><div class=verse-container id=cnd2:89.4><span>Māhaṁ nassaṁ momuho antarāva, </span></div><p><div class=verse-container id=cnd2:89.5><span>Ācikkha dhammaṁ yamahaṁ vijaññaṁ; </span></div><p><div class=verse-container id=cnd2:89.6><span>Jātijarāya idha vippahānaṁ”. </span></div><p><div class=verse-container id=cnd2:90.1><span>“Disvāna rūpesu vihaññamāne, </span></div><p><div class=verse-container id=cnd2:90.2><span>(piṅgiyāti bhagavā) </span></div><p><div class=verse-container id=cnd2:90.3><span>Ruppanti rūpesu janā pamattā; </span></div><p><div class=verse-container id=cnd2:90.4><span>Tasmā tuvaṁ piṅgiya appamatto, </span></div><p><div class=verse-container id=cnd2:90.5><span>Jahassu rūpaṁ apunabbhavāya”. </span></div><p><div class=verse-container id=cnd2:91.1><span>“Disā catasso vidisā catasso, </span></div><p><div class=verse-container id=cnd2:91.2><span>Uddhaṁ adho dasa disā imāyo; </span></div><p><div class=verse-container id=cnd2:91.3><span>Na tuyhaṁ adiṭṭhaṁ asutaṁ amutaṁ, </span></div><p><div class=verse-container id=cnd2:91.4><span>Atho aviññātaṁ kiñcanamatthi loke; </span></div><p><div class=verse-container id=cnd2:91.5><span>Ācikkha dhammaṁ yamahaṁ vijaññaṁ, </span></div><p><div class=verse-container id=cnd2:91.6><span>Jātijarāya idha vippahānaṁ”. </span></div><p><div class=verse-container id=cnd2:92.1><span>“Taṇhādhipanne manuje pekkhamāno, </span></div><p><div class=verse-container id=cnd2:92.2><span>(piṅgiyāti bhagavā) </span></div><p><div class=verse-container id=cnd2:92.3><span>Santāpajāte jarasā parete; </span></div><p><div class=verse-container id=cnd2:92.4><span>Tasmā tuvaṁ piṅgiya appamatto, </span></div><p><div class=verse-container id=cnd2:92.5><span>Jahassu taṇhaṁ apunabbhavāyā”ti. </span></div><p><div class=verse-container id=cnd2:92.6><span>Piṅgiyamāṇavapucchā soḷasamā. </span></div><div class=flex-between><a href=/canon/en/pli/ms/sutta/kn/cnd/cnd0001.html>Previous</a><a href=/canon/en/pli/ms/sutta/kn/cnd/cnd0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>