<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0001P0003.html>Previous</a><a href=/canon/en/pli/ms/sutta/kn/ps/ps0001P0005.html>Next</a></div><p id=ps1.4:0.1><span class=root>Paṭisambhidāmagga </span><br><p id=ps1.4:0.2><span class=root>1 Mahāvagga </span><br><p id=ps1.4:0.3><span class="root big-bold">1.4. Indriyakathā </span><br><p id=ps1.4:1.0><span class=root>1.4.1 Paṭhamasuttantaniddesa </span><br><p id=ps1.4:1.1><span class=root>Evaṁ me sutaṁ—</span><br><p id=ps1.4:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br><p id=ps1.4:1.3><span class=root>Tatra kho bhagavā bhikkhū āmantesi—</span><br><p id=ps1.4:1.4><span class=root>“bhikkhavo”ti. </span><br><p id=ps1.4:1.5><span class=root>“Bhadante”ti te bhikkhū bhagavato paccassosuṁ. </span><br><p id=ps1.4:1.6><span class=root>Bhagavā etadavoca—</span><br><p id=ps1.4:2.1><span class=root>“Pañcimāni, bhikkhave, indriyāni. </span><br><p id=ps1.4:2.2><span class=root>Katamāni pañca? </span><br><p id=ps1.4:2.3><span class=root>Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—</span><br><p id=ps1.4:2.4><span class=root>imāni kho, bhikkhave, pañcindriyāni”. </span><br><p id=ps1.4:3.1><span class=root>Imāni pañcindriyāni katihākārehi visujjhanti? </span><br><p id=ps1.4:3.2><span class=root>Imāni pañcindriyāni pannarasahi ākārehi visujjhanti. </span><br><p id=ps1.4:3.3><span class=root>Assaddhe puggale parivajjayato, saddhe puggale sevato bhajato payirupāsato, pasādanīye suttante paccavekkhato—</span><br><p id=ps1.4:3.4><span class=root>imehi tīhākārehi saddhindriyaṁ visujjhati. </span><br><p id=ps1.4:3.5><span class=root>Kusīte puggale parivajjayato, āraddhavīriye puggale sevato bhajato payirupāsato, sammappadhāne paccavekkhato—</span><br><p id=ps1.4:3.6><span class=root>imehi tīhākārehi vīriyindriyaṁ visujjhati. </span><br><p id=ps1.4:3.7><span class=root>Muṭṭhassatī puggale parivajjayato, upaṭṭhitassatī puggale sevato bhajato payirupāsato, satipaṭṭhāne paccavekkhato—</span><br><p id=ps1.4:3.8><span class=root>imehi tīhākārehi satindriyaṁ visujjhati. </span><br><p id=ps1.4:3.9><span class=root>Asamāhite puggale parivajjayato, samāhite puggale sevato bhajato payirupāsato, jhānavimokkhe paccavekkhato—</span><br><p id=ps1.4:3.10><span class=root>imehi tīhākārehi samādhindriyaṁ visujjhati. </span><br><p id=ps1.4:3.11><span class=root>Duppaññe puggale parivajjayato, paññavante puggale sevato bhajato payirupāsato, gambhīrañāṇacariyaṁ paccavekkhato—</span><br><p id=ps1.4:3.12><span class=root>imehi tīhākārehi paññindriyaṁ visujjhati. </span><br><p id=ps1.4:3.13><span class=root>Iti ime pañca puggale parivajjayato, pañca puggale sevato bhajato payirupāsato, pañca suttantakkhandhe paccavekkhato—</span><br><p id=ps1.4:3.14><span class=root>imehi pannarasahi ākārehi imāni pañcindriyāni visujjhanti. </span><br><p id=ps1.4:4.1><span class=root>Katihākārehi pañcindriyāni bhāviyanti, katihākārehi pañcannaṁ indriyānaṁ bhāvanā hoti? </span><br><p id=ps1.4:4.2><span class=root>Dasahākārehi pañcindriyāni bhāviyanti, dasahākārehi pañcannaṁ indriyānaṁ bhāvanā hoti. </span><br><p id=ps1.4:4.3><span class=root>Assaddhiyaṁ pajahanto saddhindriyaṁ bhāveti, saddhindriyaṁ bhāvento assaddhiyaṁ pajahati; </span><br><p id=ps1.4:4.4><span class=root>kosajjaṁ pajahanto vīriyindriyaṁ bhāveti, vīriyindriyaṁ bhāvento kosajjaṁ pajahati; </span><br><p id=ps1.4:4.5><span class=root>pamādaṁ pajahanto satindriyaṁ bhāveti, satindriyaṁ bhāvento pamādaṁ pajahati; </span><br><p id=ps1.4:4.6><span class=root>uddhaccaṁ pajahanto samādhindriyaṁ bhāveti, samādhindriyaṁ bhāvento uddhaccaṁ pajahati; </span><br><p id=ps1.4:4.7><span class=root>avijjaṁ pajahanto paññindriyaṁ bhāveti, paññindriyaṁ bhāvento avijjaṁ pajahati. </span><br><p id=ps1.4:4.8><span class=root>Imehi dasahākārehi pañcindriyāni bhāviyanti, imehi dasahākārehi pañcannaṁ indriyānaṁ bhāvanā hoti. </span><br><p id=ps1.4:5.1><span class=root>Katihākārehi pañcindriyāni bhāvitāni honti subhāvitāni? </span><br><p id=ps1.4:5.2><span class=root>Dasahākārehi pañcindriyāni bhāvitāni honti subhāvitāni. </span><br><p id=ps1.4:5.3><span class=root>Assaddhiyassa pahīnattā suppahīnattā saddhindriyaṁ bhāvitaṁ hoti subhāvitaṁ; </span><br><p id=ps1.4:5.4><span class=root>saddhindriyassa bhāvitattā subhāvitattā assaddhiyaṁ pahīnaṁ hoti suppahīnaṁ. </span><br><p id=ps1.4:5.5><span class=root>Kosajjassa pahīnattā suppahīnattā vīriyindriyaṁ bhāvitaṁ hoti subhāvitaṁ; </span><br><p id=ps1.4:5.6><span class=root>vīriyindriyassa bhāvitattā subhāvitattā kosajjaṁ pahīnaṁ hoti suppahīnaṁ. </span><br><p id=ps1.4:5.7><span class=root>Pamādassa pahīnattā suppahīnattā satindriyaṁ bhāvitaṁ hoti subhāvitaṁ; </span><br><p id=ps1.4:5.8><span class=root>satindriyassa bhāvitattā subhāvitattā pamādo pahīno hoti suppahīno. </span><br><p id=ps1.4:5.9><span class=root>Uddhaccassa pahīnattā suppahīnattā samādhindriyaṁ bhāvitaṁ hoti subhāvitaṁ; </span><br><p id=ps1.4:5.10><span class=root>samādhindriyassa bhāvitattā subhāvitattā uddhaccaṁ pahīnaṁ hoti suppahīnaṁ. </span><br><p id=ps1.4:5.11><span class=root>Avijjāya pahīnattā paññindriyaṁ bhāvitaṁ hoti subhāvitaṁ; </span><br><p id=ps1.4:5.12><span class=root>paññindriyassa bhāvitattā subhāvitattā avijjā pahīnā hoti suppahīnā. </span><br><p id=ps1.4:5.13><span class=root>Imehi dasahākārehi pañcindriyāni bhāvitāni honti subhāvitāni. </span><br><p id=ps1.4:6.1><span class=root>Katihākārehi pañcindriyāni bhāviyanti, katihākārehi pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca? </span><br><p id=ps1.4:6.2><span class=root>Catūhākārehi pañcindriyāni bhāviyanti catūhākārehi pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca. </span><br><p id=ps1.4:6.3><span class=root>Sotāpattimaggakkhaṇe pañcindriyāni bhāviyanti; </span><br><p id=ps1.4:6.4><span class=root>sotāpattiphalakkhaṇe pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca. </span><br><p id=ps1.4:6.5><span class=root>Sakadāgāmimaggakkhaṇe pañcindriyāni bhāviyanti; </span><br><p id=ps1.4:6.6><span class=root>sakadāgāmiphalakkhaṇe pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca. </span><br><p id=ps1.4:6.7><span class=root>Anāgāmimaggakkhaṇe pañcindriyāni bhāviyanti; </span><br><p id=ps1.4:6.8><span class=root>anāgāmiphalakkhaṇe pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca. </span><br><p id=ps1.4:6.9><span class=root>Arahattamaggakkhaṇe pañcindriyāni bhāviyanti; </span><br><p id=ps1.4:6.10><span class=root>arahattaphalakkhaṇe pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca. </span><br><p id=ps1.4:6.11><span class=root>Iti catasso maggavisuddhiyo, catasso phalavisuddhiyo, catasso samucchedavisuddhiyo, catasso paṭippassaddhivisuddhiyo. </span><br><p id=ps1.4:6.12><span class=root>Imehi catūhākārehi pañcindriyāni bhāviyanti; </span><br><p id=ps1.4:6.13><span class=root>imehi catūhākārehi pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca. </span><br><p id=ps1.4:7.1><span class=root>Katinaṁ puggalānaṁ indriyabhāvanā; </span><br><p id=ps1.4:7.2><span class=root>kati puggalā bhāvitindriyā? </span><br><p id=ps1.4:7.3><span class=root>Aṭṭhannaṁ puggalānaṁ indriyabhāvanā; </span><br><p id=ps1.4:7.4><span class=root>tayo puggalā bhāvitindriyā. </span><br><p id=ps1.4:7.5><span class=root>Katamesaṁ aṭṭhannaṁ puggalānaṁ indriyabhāvanā? </span><br><p id=ps1.4:7.6><span class=root>Sattannañca sekkhānaṁ, puthujjanakalyāṇakassa ca—</span><br><p id=ps1.4:7.7><span class=root>imesaṁ aṭṭhannaṁ puggalānaṁ indriyabhāvanā. </span><br><p id=ps1.4:7.8><span class=root>Katame tayo puggalā bhāvitindriyā? </span><br><p id=ps1.4:7.9><span class=root>Savanena buddho tathāgatassa sāvako khīṇāsavo bhāvitindriyo, sayaṁ bhūtaṭṭhena paccekasambuddho bhāvitindriyo, appameyyaṭṭhena tathāgato arahaṁ sammāsambuddho bhāvitindriyo—</span><br><p id=ps1.4:7.10><span class=root>ime tayo puggalā bhāvitindriyā. </span><br><p id=ps1.4:7.11><span class=root>Iti imesaṁ aṭṭhannaṁ puggalānaṁ indriyabhāvanā; </span><br><p id=ps1.4:7.12><span class=root>ime tayo puggalā bhāvitindriyā. </span><br><p id=ps1.4:7.13><span class=root>Suttantaniddeso paṭhamo. </span><br><p id=ps1.4:8.0><span class=root>1.4.2. Dutiyasuttantaniddesa </span><br><p id=ps1.4:8.1><span class=root>Sāvatthinidānaṁ. </span><br><p id=ps1.4:8.2><span class=root>“Pañcimāni, bhikkhave, indriyāni. </span><br><p id=ps1.4:8.3><span class=root>Katamāni pañca? </span><br><p id=ps1.4:8.4><span class=root>Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ. </span><br><p id=ps1.4:9.1><span class=root>Ye hi keci, bhikkhave, samaṇā vā brāhmaṇā vā imesaṁ pañcannaṁ indriyānaṁ samudayañca atthaṅgamañca assādañca ādīnavañca nissaraṇañca yathābhūtaṁ nappajānanti, na me te, bhikkhave, samaṇā vā brāhmaṇā vā samaṇesu vā samaṇasammatā, brāhmaṇesu vā brāhmaṇasammatā; </span><br><p id=ps1.4:9.2><span class=root>na ca panete āyasmantā sāmaññatthaṁ vā brahmaññatthaṁ vā diṭṭheva dhamme sayaṁ abhiññā sacchikatvā upasampajja viharanti. </span><br><p id=ps1.4:10.1><span class=root>Ye ca kho keci bhikkhave samaṇā vā brāhmaṇā vā imesaṁ pañcannaṁ indriyānaṁ samudayañca atthaṅgamañca assādañca ādīnavañca nissaraṇañca yathābhūtaṁ pajānanti, te kho me, bhikkhave, samaṇā vā brāhmaṇā vā samaṇesu vā samaṇasammatā, brāhmaṇesu vā brāhmaṇasammatā; </span><br><p id=ps1.4:10.2><span class=root>te ca panāyasmantā sāmaññatthañca brahmaññatthañca diṭṭheva dhamme sayaṁ abhiññā sacchikatvā upasampajja viharantī”ti. </span><br><p id=ps1.4:11.1><span class=root>Katihākārehi pañcannaṁ indriyānaṁ samudayo hoti; </span><br><p id=ps1.4:11.2><span class=root>katihākārehi pañcannaṁ indriyānaṁ samudayaṁ pajānāti? </span><br><p id=ps1.4:11.3><span class=root>Katihākārehi pañcannaṁ indriyānaṁ atthaṅgamo hoti; </span><br><p id=ps1.4:11.4><span class=root>katihākārehi pañcannaṁ indriyānaṁ atthaṅgamaṁ pajānāti? </span><br><p id=ps1.4:11.5><span class=root>Katihākārehi pañcannaṁ indriyānaṁ assādo hoti, katihākārehi pañcannaṁ indriyānaṁ assādaṁ pajānāti? </span><br><p id=ps1.4:11.6><span class=root>Katihākārehi pañcannaṁ indriyānaṁ ādīnavo hoti; </span><br><p id=ps1.4:11.7><span class=root>katihākārehi pañcannaṁ indriyānaṁ ādīnavaṁ pajānāti? </span><br><p id=ps1.4:11.8><span class=root>Katihākārehi pañcannaṁ indriyānaṁ nissaraṇaṁ hoti; </span><br><p id=ps1.4:11.9><span class=root>katihākārehi pañcannaṁ indriyānaṁ nissaraṇaṁ pajānāti? </span><br><p id=ps1.4:12.1><span class=root>Cattārīsāya ākārehi pañcannaṁ indriyānaṁ samudayo hoti; </span><br><p id=ps1.4:12.2><span class=root>cattārīsāya ākārehi pañcannaṁ indriyānaṁ samudayaṁ pajānāti. </span><br><p id=ps1.4:12.3><span class=root>Cattārīsāya ākārehi pañcannaṁ indriyānaṁ atthaṅgamo hoti; </span><br><p id=ps1.4:12.4><span class=root>cattārīsāya ākārehi pañcannaṁ indriyānaṁ atthaṅgamaṁ pajānāti. </span><br><p id=ps1.4:12.5><span class=root>Pañcavīsatiyā ākārehi pañcannaṁ indriyānaṁ assādo hoti; </span><br><p id=ps1.4:12.6><span class=root>pañcavīsatiyā ākārehi pañcannaṁ indriyānaṁ assādaṁ pajānāti. </span><br><p id=ps1.4:12.7><span class=root>Pañcavīsatiyā ākārehi pañcannaṁ indriyānaṁ ādīnavo hoti; </span><br><p id=ps1.4:12.8><span class=root>pañcavīsatiyā ākārehi pañcannaṁ indriyānaṁ ādīnavaṁ pajānāti. </span><br><p id=ps1.4:12.9><span class=root>Asītisataṁ ākārehi pañcannaṁ indriyānaṁ nissaraṇaṁ hoti; </span><br><p id=ps1.4:12.10><span class=root>asītisataṁ ākārehi pañcannaṁ indriyānaṁ nissaraṇaṁ pajānāti. </span><br><p id=ps1.4:13.1><span class=root>Katamehi cattārīsāya ākārehi pañcannaṁ indriyānaṁ samudayo hoti; </span><br><p id=ps1.4:13.2><span class=root>katamehi cattārīsāya ākārehi pañcannaṁ indriyānaṁ samudayaṁ pajānāti? </span><br><p id=ps1.4:13.3><span class=root>Adhimokkhatthāya āvajjanāya samudayo saddhindriyassa samudayo hoti, adhimokkhavasena chandassa samudayo saddhindriyassa samudayo hoti, adhimokkhavasena manasikārassa samudayo saddhindriyassa samudayo hoti, saddhindriyassa vasena ekattupaṭṭhānaṁ saddhindriyassa samudayo hoti; </span><br><p id=ps1.4:13.4><span class=root>paggahatthāya āvajjanāya samudayo vīriyindriyassa samudayo hoti, paggahavasena chandassa samudayo vīriyindriyassa samudayo hoti, paggahavasena manasikārassa samudayo vīriyindriyassa samudayo hoti, vīriyindriyassa vasena ekattupaṭṭhānaṁ vīriyindriyassa samudayo hoti; </span><br><p id=ps1.4:13.5><span class=root>upaṭṭhānatthāya āvajjanāya samudayo satindriyassa samudayo hoti, upaṭṭhānavasena chandassa samudayo satindriyassa samudayo hoti, upaṭṭhānavasena manasikārassa samudayo satindriyassa samudayo hoti, satindriyassa vasena ekattupaṭṭhānaṁ satindriyassa samudayo hoti; </span><br><p id=ps1.4:13.6><span class=root>avikkhepatthāya āvajjanāya samudayo samādhindriyassa samudayo hoti, avikkhepavasena chandassa samudayo samādhindriyassa samudayo hoti, avikkhepavasena manasikārassa samudayo samādhindriyassa samudayo hoti, samādhindriyassa vasena ekattupaṭṭhānaṁ samādhindriyassa samudayo hoti; </span><br><p id=ps1.4:13.7><span class=root>dassanatthāya āvajjanāya samudayo paññindriyassa samudayo hoti, dassanavasena chandassa samudayo paññindriyassa samudayo hoti, dassanavasena manasikārassa samudayo paññindriyassa samudayo hoti, paññindriyassa vasena ekattupaṭṭhānaṁ paññindriyassa samudayo hoti. </span><br><p id=ps1.4:13.8><span class=root>Adhimokkhatthāya āvajjanāya samudayo saddhindriyassa samudayo hoti, paggahatthāya āvajjanāya samudayo vīriyindriyassa samudayo hoti, upaṭṭhānatthāya āvajjanāya samudayo satindriyassa samudayo hoti, avikkhepatthāya āvajjanāya samudayo samādhindriyassa samudayo hoti, dassanatthāya āvajjanāya samudayo paññindriyassa samudayo hoti. </span><br><p id=ps1.4:13.9><span class=root>Adhimokkhavasena chandassa samudayo saddhindriyassa samudayo hoti, paggahavasena chandassa samudayo vīriyindriyassa samudayo hoti, upaṭṭhānavasena chandassa samudayo satindriyassa samudayo hoti, avikkhepavasena chandassa samudayo samādhindriyassa samudayo hoti, dassanavasena chandassa samudayo paññindriyassa samudayo hoti. </span><br><p id=ps1.4:13.10><span class=root>Adhimokkhavasena manasikārassa samudayo saddhindriyassa samudayo hoti, paggahavasena manasikārassa samudayo vīriyindriyassa samudayo hoti, upaṭṭhānavasena manasikārassa samudayo satindriyassa samudayo hoti, avikkhepavasena manasikārassa samudayo samādhindriyassa samudayo hoti, dassanavasena manasikārassa samudayo paññindriyassa samudayo hoti. </span><br><p id=ps1.4:13.11><span class=root>Saddhindriyassa vasena ekattupaṭṭhānaṁ saddhindriyassa samudayo hoti vīriyindriyassa vasena ekattupaṭṭhānaṁ vīriyindriyassa samudayo hoti, satindriyassa vasena ekattupaṭṭhānaṁ satindriyassa samudayo hoti, samādhindriyassa vasena ekattupaṭṭhānaṁ samādhindriyassa samudayo hoti, paññindriyassa vasena ekattupaṭṭhānaṁ paññindriyassa samudayo hoti. </span><br><p id=ps1.4:14.1><span class=root>Imehi cattārīsāya ākārehi pañcannaṁ indriyānaṁ samudayo hoti, imehi cattārīsāya ākārehi pañcannaṁ indriyānaṁ samudayaṁ pajānāti. </span><br><p id=ps1.4:15.1><span class=root>Katamehi cattārīsāya ākārehi pañcannaṁ indriyānaṁ atthaṅgamo hoti; </span><br><p id=ps1.4:15.2><span class=root>katamehi cattārīsāya ākārehi pañcannaṁ indriyānaṁ atthaṅgamaṁ pajānāti? </span><br><p id=ps1.4:15.3><span class=root>Adhimokkhatthāya āvajjanāya atthaṅgamo saddhindriyassa atthaṅgamo hoti, adhimokkhavasena chandassa atthaṅgamo saddhindriyassa atthaṅgamo hoti, adhimokkhavasena manasikārassa atthaṅgamo saddhindriyassa atthaṅgamo hoti, saddhindriyassa vasena ekattaanupaṭṭhānaṁ saddhindriyassa vasena atthaṅgamo hoti; </span><br><p id=ps1.4:15.4><span class=root>paggahatthāya āvajjanāya atthaṅgamo vīriyindriyassa atthaṅgamo hoti, paggahavasena chandassa atthaṅgamo vīriyindriyassa atthaṅgamo hoti, paggahavasena manasikārassa atthaṅgamo vīriyindriyassa atthaṅgamo hoti, vīriyindriyassa vasena ekattaanupaṭṭhānaṁ vīriyindriyassa atthaṅgamo hoti; </span><br><p id=ps1.4:15.5><span class=root>upaṭṭhānatthāya āvajjanāya atthaṅgamo satindriyassa atthaṅgamo hoti, upaṭṭhānavasena chandassa atthaṅgamo satindriyassa atthaṅgamo hoti, upaṭṭhānavasena manasikārassa atthaṅgamo satindriyassa atthaṅgamo hoti, satindriyassa vasena ekattaanupaṭṭhānaṁ satindriyassa atthaṅgamo hoti; </span><br><p id=ps1.4:15.6><span class=root>avikkhepatthāya āvajjanāya atthaṅgamo samādhindriyassa atthaṅgamo hoti, avikkhepavasena chandassa atthaṅgamo samādhindriyassa atthaṅgamo hoti, avikkhepavasena manasikārassa atthaṅgamo samādhindriyassa atthaṅgamo hoti, samādhindriyassa vasena ekattaanupaṭṭhānaṁ samādhindriyassa atthaṅgamo hoti; </span><br><p id=ps1.4:15.7><span class=root>dassanatthāya āvajjanāya atthaṅgamo paññindriyassa atthaṅgamo hoti, dassanavasena chandassa atthaṅgamo paññindriyassa atthaṅgamo hoti, dassanavasena manasikārassa atthaṅgamo paññindriyassa atthaṅgamo hoti, paññindriyassa vasena ekattaanupaṭṭhānaṁ paññindriyassa atthaṅgamo hoti. </span><br><p id=ps1.4:16.1><span class=root>Adhimokkhatthāya āvajjanāya atthaṅgamo saddhindriyassa atthaṅgamo hoti, paggahatthāya āvajjanāya atthaṅgamo vīriyindriyassa atthaṅgamo hoti, upaṭṭhānatthāya āvajjanāya atthaṅgamo satindriyassa atthaṅgamo hoti, avikkhepatthāya āvajjanāya atthaṅgamo samādhindriyassa atthaṅgamo hoti, dassanatthāya āvajjanāya atthaṅgamo paññindriyassa atthaṅgamo hoti. </span><br><p id=ps1.4:16.2><span class=root>Adhimokkhavasena chandassa atthaṅgamo saddhindriyassa atthaṅgamo hoti, paggahavasena chandassa atthaṅgamo vīriyindriyassa atthaṅgamo hoti, upaṭṭhānavasena chandassa atthaṅgamo satindriyassa atthaṅgamo hoti, avikkhepavasena chandassa atthaṅgamo samādhindriyassa atthaṅgamo hoti, dassanavasena chandassa atthaṅgamo paññindriyassa atthaṅgamo hoti. </span><br><p id=ps1.4:16.3><span class=root>Adhimokkhavasena manasikārassa atthaṅgamo saddhindriyassa atthaṅgamo hoti, paggahavasena manasikārassa atthaṅgamo vīriyindriyassa atthaṅgamo hoti, upaṭṭhānavasena manasikārassa atthaṅgamo satindriyassa atthaṅgamo hoti, avikkhepavasena manasikārassa atthaṅgamo samādhindriyassa atthaṅgamo hoti, dassanavasena manasikārassa atthaṅgamo paññindriyassa atthaṅgamo hoti. </span><br><p id=ps1.4:16.4><span class=root>Saddhindriyassa vasena ekattaanupaṭṭhānaṁ saddhindriyassa atthaṅgamo hoti, vīriyindriyassa vasena ekattaanupaṭṭhānaṁ vīriyindriyassa atthaṅgamo hoti, satindriyassa vasena ekattaanupaṭṭhānaṁ satindriyassa atthaṅgamo hoti, samādhindriyassa vasena ekattaanupaṭṭhānaṁ samādhindriyassa atthaṅgamo hoti, paññindriyassa vasena ekattaanupaṭṭhānaṁ paññindriyassa atthaṅgamo hoti. </span><br><p id=ps1.4:17.1><span class=root>Imehi cattārīsāya ākārehi pañcannaṁ indriyānaṁ atthaṅgamo hoti; </span><br><p id=ps1.4:17.2><span class=root>imehi cattārīsāya ākārehi pañcannaṁ indriyānaṁ atthaṅgamaṁ pajānāti. </span><br><p id=ps1.4:18.0><span class=root>1.4.2.1. Assādaniddesa </span><br><p id=ps1.4:18.1><span class=root>Katamehi pañcavīsatiyā ākārehi pañcannaṁ indriyānaṁ assādo hoti; </span><br><p id=ps1.4:18.2><span class=root>katamehi pañcavīsatiyā ākārehi pañcannaṁ indriyānaṁ assādaṁ pajānāti? </span><br><p id=ps1.4:18.3><span class=root>Assaddhiyassa anupaṭṭhānaṁ saddhindriyassa assādo hoti, assaddhiyapariḷāhassa anupaṭṭhānaṁ saddhindriyassa assādo hoti, adhimokkhacariyāya vesārajjaṁ saddhindriyassa assādo hoti, santo ca vihārādhigamo saddhindriyassa assādo hoti, yaṁ saddhindriyaṁ paṭicca uppajjati sukhaṁ somanassaṁ ayaṁ saddhindriyassa assādo. </span><br><p id=ps1.4:19.1><span class=root>Kosajjassa anupaṭṭhānaṁ vīriyindriyassa assādo hoti, kosajjapariḷāhassa anupaṭṭhānaṁ vīriyindriyassa assādo hoti, paggahacariyāya vesārajjaṁ vīriyindriyassa assādo hoti, santo ca vihārādhigamo vīriyindriyassa assādo hoti, yaṁ vīriyindriyaṁ paṭicca uppajjati sukhaṁ somanassaṁ ayaṁ vīriyindriyassa assādo. </span><br><p id=ps1.4:20.1><span class=root>Pamādassa anupaṭṭhānaṁ satindriyassa assādo hoti, pamādapariḷāhassa anupaṭṭhānaṁ satindriyassa assādo hoti, upaṭṭhānacariyāya vesārajjaṁ satindriyassa assādo hoti, santo ca vihārādhigamo satindriyassa assādo hoti, yaṁ satindriyaṁ paṭicca uppajjati sukhaṁ somanassaṁ ayaṁ satindriyassa assādo. </span><br><p id=ps1.4:21.1><span class=root>Uddhaccassa anupaṭṭhānaṁ samādhindriyassa assādo hoti, uddhaccapariḷāhassa anupaṭṭhānaṁ samādhindriyassa assādo hoti, avikkhepacariyāya vesārajjaṁ samādhindriyassa assādo hoti, santo ca vihārādhigamo samādhindriyassa assādo hoti, yaṁ samādhindriyaṁ paṭicca uppajjati sukhaṁ somanassaṁ ayaṁ samādhindriyassa assādo. </span><br><p id=ps1.4:22.1><span class=root>Avijjāya anupaṭṭhānaṁ paññindriyassa assādo hoti, avijjāpariḷāhassa anupaṭṭhānaṁ paññindriyassa assādo hoti, dassanacariyāya vesārajjaṁ paññindriyassa assādo hoti, santo ca vihārādhigamo paññindriyassa assādo hoti, yaṁ paññindriyaṁ paṭicca uppajjati sukhaṁ somanassaṁ ayaṁ paññindriyassa assādo. </span><br><p id=ps1.4:23.1><span class=root>Imehi pañcavīsatiyā ākārehi pañcannaṁ indriyānaṁ assādo hoti; </span><br><p id=ps1.4:23.2><span class=root>imehi pañcavīsatiyā ākārehi pañcannaṁ indriyānaṁ assādaṁ pajānāti. </span><br><p id=ps1.4:24.0><span class=root>1.4.2.2. Ādīnavaniddesa </span><br><p id=ps1.4:24.1><span class=root>Katamehi pañcavīsatiyā ākārehi pañcannaṁ indriyānaṁ ādīnavo hoti; </span><br><p id=ps1.4:24.2><span class=root>katamehi pañcavīsatiyā ākārehi pañcannaṁ indriyānaṁ ādīnavaṁ pajānāti? </span><br><p id=ps1.4:24.3><span class=root>Assaddhiyassa upaṭṭhānaṁ saddhindriyassa ādīnavo hoti, assaddhiyapariḷāhassa upaṭṭhānaṁ saddhindriyassa ādīnavo hoti, aniccaṭṭhena saddhindriyassa ādīnavo hoti, dukkhaṭṭhena saddhindriyassa ādīnavo hoti, anattaṭṭhena saddhindriyassa ādīnavo hoti. </span><br><p id=ps1.4:25.1><span class=root>Kosajjassa upaṭṭhānaṁ vīriyindriyassa ādīnavo hoti, kosajjapariḷāhassa upaṭṭhānaṁ vīriyindriyassa ādīnavo hoti, aniccaṭṭhena vīriyindriyassa ādīnavo hoti, dukkhaṭṭhena …pe… </span><br><p id=ps1.4:25.2><span class=root>anattaṭṭhena vīriyindriyassa ādīnavo hoti. </span><br><p id=ps1.4:26.1><span class=root>Pamādassa upaṭṭhānaṁ satindriyassa ādīnavo hoti, pamādapariḷāhassa upaṭṭhānaṁ satindriyassa ādīnavo hoti, aniccaṭṭhena satindriyassa ādīnavo hoti, dukkhaṭṭhena …pe… </span><br><p id=ps1.4:26.2><span class=root>anattaṭṭhena satindriyassa ādīnavo hoti. </span><br><p id=ps1.4:27.1><span class=root>Uddhaccassa upaṭṭhānaṁ samādhindriyassa ādīnavo hoti, uddhaccapariḷāhassa upaṭṭhānaṁ samādhindriyassa ādīnavo hoti, aniccaṭṭhena samādhindriyassa ādīnavo hoti, dukkhaṭṭhena …pe… </span><br><p id=ps1.4:27.2><span class=root>anattaṭṭhena samādhindriyassa ādīnavo hoti. </span><br><p id=ps1.4:28.1><span class=root>Avijjāya upaṭṭhānaṁ paññindriyassa ādīnavo hoti, avijjāpariḷāhassa upaṭṭhānaṁ paññindriyassa ādīnavo hoti, aniccaṭṭhena paññindriyassa ādīnavo hoti, dukkhaṭṭhena paññindriyassa ādīnavo hoti, anattaṭṭhena paññindriyassa ādīnavo hoti. </span><br><p id=ps1.4:29.1><span class=root>Imehi pañcavīsatiyā ākārehi pañcannaṁ indriyānaṁ ādīnavo hoti; </span><br><p id=ps1.4:29.2><span class=root>imehi pañcavīsatiyā ākārehi pañcannaṁ indriyānaṁ ādīnavaṁ pajānāti. </span><br><p id=ps1.4:30.0><span class=root>1.4.2.3. Nissaraṇaniddesa </span><br><p id=ps1.4:30.1><span class=root>Katamehi asītisataṁ ākārehi pañcannaṁ indriyānaṁ nissaraṇaṁ hoti; </span><br><p id=ps1.4:30.2><span class=root>katamehi asītisataṁ ākārehi pañcannaṁ indriyānaṁ nissaraṇaṁ pajānāti? </span><br><p id=ps1.4:31.1><span class=root>Adhimokkhaṭṭhena saddhindriyaṁ assaddhiyā nissaṭaṁ hoti, assaddhiyapariḷāhā nissaṭaṁ hoti, tadanuvattakakilesehi ca khandhehi ca nissaṭaṁ hoti, bahiddhā ca sabbanimittehi nissaṭaṁ hoti, tato paṇītatarasaddhindriyassa paṭilābhā purimatarasaddhindriyā nissaṭaṁ hoti. </span><br><p id=ps1.4:32.1><span class=root>Paggahaṭṭhena vīriyindriyaṁ kosajjā nissaṭaṁ hoti, kosajjapariḷāhā nissaṭaṁ hoti, tadanuvattakakilesehi ca khandhehi ca nissaṭaṁ hoti, bahiddhā ca sabbanimittehi nissaṭaṁ hoti, tato paṇītataravīriyindriyassa paṭilābhā purimataravīriyindriyā nissaṭaṁ hoti. </span><br><p id=ps1.4:33.1><span class=root>Upaṭṭhānaṭṭhena satindriyaṁ pamādā nissaṭaṁ hoti, pamādapariḷāhā nissaṭaṁ hoti, tadanuvattakakilesehi ca khandhehi ca nissaṭaṁ hoti, bahiddhā ca sabbanimittehi nissaṭaṁ hoti, tato paṇītatarasatindriyassa paṭilābhā purimatarasatindriyā nissaṭaṁ hoti. </span><br><p id=ps1.4:34.1><span class=root>Avikkhepaṭṭhena samādhindriyaṁ uddhaccā nissaṭaṁ hoti, uddhaccapariḷāhā nissaṭaṁ hoti, tadanuvattakakilesehi ca khandhehi ca nissaṭaṁ hoti, bahiddhā ca sabbanimittehi nissaṭaṁ hoti, tato paṇītatarasamādhindriyassa paṭilābhā purimatarasamādhindriyā nissaṭaṁ hoti. </span><br><p id=ps1.4:35.1><span class=root>Dassanaṭṭhena paññindriyaṁ avijjāya nissaṭaṁ hoti, avijjāpariḷāhā nissaṭaṁ hoti, tadanuvattakakilesehi ca khandhehi ca nissaṭaṁ hoti, bahiddhā ca sabbanimittehi nissaṭaṁ hoti, tato paṇītatarapaññindriyassa paṭilābhā purimatarapaññindriyā nissaṭaṁ hoti. </span><br><p id=ps1.4:36.1><span class=root>Pubbabhāge pañcahi indriyehi paṭhamajjhānavasena pañcindriyāni nissaṭāni honti, paṭhame jhāne pañcahindriyehi dutiyajjhānavasena pañcindriyāni nissaṭāni honti, dutiye jhāne pañcahindriyehi tatiyajjhānavasena pañcindriyāni nissaṭāni honti, tatiye jhāne pañcahindriyehi catutthajjhānavasena pañcindriyāni nissaṭāni honti, catutthe jhāne pañcahindriyehi ākāsānañcāyatanasamāpattivasena pañcindriyāni nissaṭāni honti, ākāsānañcāyatanasamāpattiyā pañcahindriyehi viññāṇañcāyatanasamāpattivasena pañcindriyāni nissaṭāni honti, viññāṇañcāyatanasamāpattiyā pañcahindriyehi ākiñcaññāyatanasamāpattivasena pañcindriyāni nissaṭāni honti, ākiñcaññāyatanasamāpattiyā pañcahindriyehi nevasaññānāsaññāyatanasamāpattivasena pañcindriyāni nissaṭāni honti. </span><br><p id=ps1.4:37.1><span class=root>Nevasaññānāsaññāyatanasamāpattiyā pañcahindriyehi aniccānupassanāvasena pañcindriyāni nissaṭāni honti, aniccānupassanāya pañcahindriyehi dukkhānupassanāvasena pañcindriyāni nissaṭāni honti, dukkhānupassanāya pañcahindriyehi anattānupassanāvasena pañcindriyāni nissaṭāni honti, anattānupassanāya pañcahindriyehi nibbidānupassanāvasena pañcindriyāni nissaṭāni honti, nibbidānupassanāya pañcahindriyehi virāgānupassanāvasena pañcindriyāni nissaṭāni honti, virāgānupassanāya pañcahindriyehi nirodhānupassanāvasena pañcindriyāni nissaṭāni honti, nirodhānupassanāya pañcahindriyehi paṭinissaggānupassanāvasena pañcindriyāni nissaṭāni honti, paṭinissaggānupassanāya pañcahindriyehi khayānupassanāvasena pañcindriyāni nissaṭāni honti, khayānupassanāya pañcahindriyehi vayānupassanāvasena pañcindriyāni nissaṭāni honti, vayānupassanāya pañcahindriyehi vipariṇāmānupassanāvasena pañcindriyāni nissaṭāni honti, vipariṇāmānupassanāya pañcahindriyehi animittānupassanāvasena pañcindriyāni nissaṭāni honti, animittānupassanāya pañcahindriyehi appaṇihitānupassanāvasena pañcindriyāni nissaṭāni honti, appaṇihitānupassanāya pañcahindriyehi suññatānupassanāvasena pañcindriyāni nissaṭāni honti suññatānupassanāya pañcahindriyehi adhipaññādhammavipassanāvasena pañcindriyāni nissaṭāni honti. </span><br><p id=ps1.4:37.2><span class=root>Adhipaññādhammavipassanāya pañcahindriyehi yathābhūtañāṇadassanavasena pañcindriyāni nissaṭāni honti, yathābhūtañāṇadassane pañcahindriyehi ādīnavānupassanāvasena pañcindriyāni nissaṭāni honti, ādīnavānupassanāya pañcahindriyehi paṭisaṅkhānupassanāvasena pañcindriyāni nissaṭāni honti, paṭisaṅkhānupassanāya pañcahindriyehi vivaṭṭanānupassanāvasena pañcindriyāni nissaṭāni honti. </span><br><p id=ps1.4:38.1><span class=root>Vivaṭṭanānupassanāya pañcahindriyehi sotāpattimaggavasena pañcindriyāni nissaṭāni honti, sotāpattimagge pañcahindriyehi sotāpattiphalasamāpattivasena pañcindriyāni nissaṭāni honti, sotāpattiphalasamāpattiyā pañcahindriyehi sakadāgāmimaggavasena pañcindriyāni nissaṭāni honti, sakadāgāmimagge pañcahindriyehi sakadāgāmiphalasamāpattivasena pañcindriyāni nissaṭāni honti, sakadāgāmiphalasamāpattiyā pañcahindriyehi anāgāmimaggavasena pañcindriyāni nissaṭāni honti, anāgāmimagge pañcahindriyehi anāgāmiphalasamāpattivasena pañcindriyāni nissaṭāni honti, anāgāmiphalasamāpattiyā pañcahindriyehi arahattamaggavasena pañcindriyāni nissaṭāni honti, arahattamagge pañcahindriyehi arahattaphalasamāpattivasena pañcindriyāni nissaṭāni honti. </span><br><p id=ps1.4:39.1><span class=root>Nekkhamme pañcindriyāni kāmacchandato nissaṭāni honti, abyāpāde pañcindriyāni byāpādato nissaṭāni honti, ālokasaññāya pañcindriyāni thinamiddhato nissaṭāni honti, avikkhepe pañcindriyāni uddhaccato nissaṭāni honti, dhammavavatthāne pañcindriyāni vicikicchāya nissaṭāni honti, ñāṇe pañcindriyāni avijjāya nissaṭāni honti, pāmojje pañcindriyāni aratiyā nissaṭāni honti. </span><br><p id=ps1.4:40.1><span class=root>Paṭhame jhāne pañcindriyāni nīvaraṇehi nissaṭāni honti, dutiye jhāne pañcindriyāni vitakkavicārehi nissaṭāni honti, tatiye jhāne pañcindriyāni pītiyā nissaṭāni honti, catutthe jhāne pañcindriyāni sukhadukkhehi nissaṭāni honti, ākāsānañcāyatanasamāpattiyā pañcindriyāni rūpasaññāya paṭighasaññāya nānattasaññāya nissaṭāni honti, viññāṇañcāyatanasamāpattiyā pañcindriyāni ākāsānañcāyatanasaññāya nissaṭāni honti, ākiñcaññāyatanasamāpattiyā pañcindriyāni viññāṇañcāyatanasaññāya nissaṭāni honti, nevasaññānāsaññāyatanasamāpattiyā pañcindriyāni ākiñcaññāyatanasaññāya nissaṭāni honti. </span><br><p id=ps1.4:41.1><span class=root>Aniccānupassanāya pañcindriyāni niccasaññāya nissaṭāni honti, dukkhānupassanāya pañcindriyāni sukhasaññāya nissaṭāni honti, anattānupassanāya pañcindriyāni attasaññāya nissaṭāni honti, nibbidānupassanāya pañcindriyāni nandiyā nissaṭāni honti, virāgānupassanāya pañcindriyāni rāgato nissaṭāni honti, nirodhānupassanāya pañcindriyāni samudayato nissaṭāni honti, paṭinissaggānupassanāya pañcindriyāni ādānato nissaṭāni honti, khayānupassanāya pañcindriyāni ghanasaññāya nissaṭāni honti, vayānupassanāya pañcindriyāni āyūhanato nissaṭāni honti, vipariṇāmānupassanāya pañcindriyāni dhuvasaññāya nissaṭāni honti, animittānupassanāya pañcindriyāni nimittato nissaṭāni honti, appaṇihitānupassanāya pañcindriyāni paṇidhiyā nissaṭāni honti, suññatānupassanāya pañcindriyāni abhinivesato nissaṭāni honti. </span><br><p id=ps1.4:41.2><span class=root>Adhipaññādhammavipassanāya pañcindriyāni sārādānābhinivesato nissaṭāni honti, yathābhūtañāṇadassane pañcindriyāni sammohābhinivesato nissaṭāni honti, ādīnavānupassanāya pañcindriyāni ālayābhinivesato nissaṭāni honti, paṭisaṅkhānupassanāya pañcindriyāni appaṭisaṅkhāya nissaṭāni honti, vivaṭṭanānupassanāya pañcindriyāni saññogābhinivesato nissaṭāni honti. </span><br><p id=ps1.4:42.1><span class=root>Sotāpattimagge pañcindriyāni diṭṭhekaṭṭhehi kilesehi nissaṭāni honti, sakadāgāmimagge pañcindriyāni oḷārikehi kilesehi nissaṭāni honti, anāgāmimagge pañcindriyāni anusahagatehi kilesehi nissaṭāni honti, arahattamagge pañcindriyāni sabbakilesehi nissaṭāni honti, sabbesaññeva khīṇāsavānaṁ tattha tattha pañcindriyāni nissaṭāni ceva honti sunissaṭāni ca paṭippassaddhāni ca suppaṭippassaddhāni ca. </span><br><p id=ps1.4:43.1><span class=root>Imehi asītisataṁ ākārehi pañcannaṁ indriyānaṁ nissaraṇaṁ hoti; </span><br><p id=ps1.4:43.2><span class=root>imehi asītisataṁ ākārehi pañcannaṁ indriyānaṁ nissaraṇaṁ pajānāti. </span><br><p id=ps1.4:43.3><span class=root>Suttantaniddeso dutiyo. </span><br><p id=ps1.4:43.4><span class=root>Paṭhamabhāṇavāro. </span><br><p id=ps1.4:44.0><span class=root>1.4.3. Tatiyasuttantaniddesa </span><br><p id=ps1.4:44.1><span class=root>Sāvatthinidānaṁ. </span><br><p id=ps1.4:44.2><span class=root>“Pañcimāni, bhikkhave, indriyāni. </span><br><p id=ps1.4:44.3><span class=root>Katamāni pañca? </span><br><p id=ps1.4:44.4><span class=root>Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ. </span><br><p id=ps1.4:44.5><span class=root>Kattha ca, bhikkhave, saddhindriyaṁ daṭṭhabbaṁ? </span><br><p id=ps1.4:44.6><span class=root>Catūsu sotāpattiyaṅgesu—</span><br><p id=ps1.4:44.7><span class=root>ettha saddhindriyaṁ daṭṭhabbaṁ. </span><br><p id=ps1.4:44.8><span class=root>Kattha ca, bhikkhave, vīriyindriyaṁ daṭṭhabbaṁ? </span><br><p id=ps1.4:44.9><span class=root>Catūsu sammappadhānesu—</span><br><p id=ps1.4:44.10><span class=root>ettha vīriyindriyaṁ daṭṭhabbaṁ. </span><br><p id=ps1.4:44.11><span class=root>Kattha ca, bhikkhave, satindriyaṁ daṭṭhabbaṁ? </span><br><p id=ps1.4:44.12><span class=root>Catūsu satipaṭṭhānesu—</span><br><p id=ps1.4:44.13><span class=root>ettha satindriyaṁ daṭṭhabbaṁ. </span><br><p id=ps1.4:44.14><span class=root>Kattha ca, bhikkhave, samādhindriyaṁ daṭṭhabbaṁ? </span><br><p id=ps1.4:44.15><span class=root>Catūsu jhānesu—</span><br><p id=ps1.4:44.16><span class=root>ettha samādhindriyaṁ daṭṭhabbaṁ. </span><br><p id=ps1.4:44.17><span class=root>Kattha ca, bhikkhave, paññindriyaṁ daṭṭhabbaṁ? </span><br><p id=ps1.4:44.18><span class=root>Catūsu ariyasaccesu—</span><br><p id=ps1.4:44.19><span class=root>ettha paññindriyaṁ daṭṭhabbaṁ”. </span><br><p id=ps1.4:45.1><span class=root>Catūsu sotāpattiyaṅgesu saddhindriyassa vasena katihākārehi pañcindriyāni daṭṭhabbāni? </span><br><p id=ps1.4:45.2><span class=root>Catūsu sammappadhānesu vīriyindriyassa vasena katihākārehi pañcindriyāni daṭṭhabbāni? </span><br><p id=ps1.4:45.3><span class=root>Catūsu satipaṭṭhānesu satindriyassa vasena katihākārehi pañcindriyāni daṭṭhabbāni? </span><br><p id=ps1.4:45.4><span class=root>Catūsu jhānesu samādhindriyassa vasena katihākārehi pañcindriyāni daṭṭhabbāni? </span><br><p id=ps1.4:45.5><span class=root>Catūsu ariyasaccesu paññindriyassa vasena katihākārehi pañcindriyāni daṭṭhabbāni? </span><br><p id=ps1.4:46.1><span class=root>Catūsu sotāpattiyaṅgesu saddhindriyassa vasena vīsatiyā ākārehi pañcindriyāni daṭṭhabbāni. </span><br><p id=ps1.4:46.2><span class=root>Catūsu sammappadhānesu vīriyindriyassa vasena vīsatiyā ākārehi pañcindriyāni daṭṭhabbāni. </span><br><p id=ps1.4:46.3><span class=root>Catūsu satipaṭṭhānesu satindriyassa vasena vīsatiyā ākārehi pañcindriyāni daṭṭhabbāni. </span><br><p id=ps1.4:46.4><span class=root>Catūsu jhānesu samādhindriyassa vasena vīsatiyā ākārehi pañcindriyāni daṭṭhabbāni. </span><br><p id=ps1.4:46.5><span class=root>Catūsu ariyasaccesu paññindriyassa vasena vīsatiyā ākārehi pañcindriyāni daṭṭhabbāni. </span><br><p id=ps1.4:47.0><span class=root>1.4.3.1. Pabhedagaṇananiddesa </span><br><p id=ps1.4:47.1><span class=root>Catūsu sotāpattiyaṅgesu saddhindriyassa vasena katamehi vīsatiyā ākārehi pañcindriyāni daṭṭhabbāni? </span><br><p id=ps1.4:47.2><span class=root>Sappurisasaṁseve sotāpattiyaṅge adhimokkhādhipateyyaṭṭhena saddhindriyaṁ daṭṭhabbaṁ, saddhindriyassa vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ; </span><br><p id=ps1.4:47.3><span class=root>saddhammasavane sotāpattiyaṅge … </span><br><p id=ps1.4:47.4><span class=root>yonisomanasikāre sotāpattiyaṅge … </span><br><p id=ps1.4:47.5><span class=root>dhammānudhammapaṭipattiyā sotāpattiyaṅge adhimokkhādhipateyyaṭṭhena saddhindriyaṁ daṭṭhabbaṁ, saddhindriyassa vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ. </span><br><p id=ps1.4:47.6><span class=root>Catūsu sotāpattiyaṅgesu saddhindriyassa vasena imehi vīsatiyā ākārehi pañcindriyāni daṭṭhabbāni. </span><br><p id=ps1.4:48.1><span class=root>Catūsu sammappadhānesu vīriyindriyassa vasena katamehi vīsatiyā ākārehi pañcindriyāni daṭṭhabbāni? </span><br><p id=ps1.4:48.2><span class=root>Anuppannānaṁ pāpakānaṁ akusalānaṁ dhammānaṁ anuppādāya sammappadhāne paggahādhipateyyaṭṭhena vīriyindriyaṁ daṭṭhabbaṁ, vīriyindriyassa vasena upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ. </span><br><p id=ps1.4:48.3><span class=root>Uppannānaṁ pāpakānaṁ akusalānaṁ dhammānaṁ pahānāya sammappadhāne …pe… </span><br><p id=ps1.4:48.4><span class=root>anuppannānaṁ kusalānaṁ dhammānaṁ uppādāya sammappadhāne …pe… </span><br><p id=ps1.4:48.5><span class=root>uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā sammappadhāne paggahādhipateyyaṭṭhena vīriyindriyaṁ daṭṭhabbaṁ, vīriyindriyassa vasena upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ. </span><br><p id=ps1.4:48.6><span class=root>Catūsu sammappadhānesu vīriyindriyassa vasena imehi vīsatiyā ākārehi pañcindriyāni daṭṭhabbāni. </span><br><p id=ps1.4:49.1><span class=root>Catūsu satipaṭṭhānesu satindriyassa vasena katamehi vīsatiyā ākārehi pañcindriyāni daṭṭhabbāni? </span><br><p id=ps1.4:49.2><span class=root>Kāye kāyānupassanāsatipaṭṭhāne upaṭṭhānādhipateyyaṭṭhena satindriyaṁ daṭṭhabbaṁ, satindriyassa vasena avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ. </span><br><p id=ps1.4:49.3><span class=root>Vedanāsu vedanānupassanāsatipaṭṭhāne …pe… </span><br><p id=ps1.4:49.4><span class=root>citte cittānupassanāsatipaṭṭhāne … </span><br><p id=ps1.4:49.5><span class=root>dhammesu dhammānupassanāsatipaṭṭhāne upaṭṭhānādhipateyyaṭṭhena satindriyaṁ daṭṭhabbaṁ, satindriyassa vasena avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ. </span><br><p id=ps1.4:49.6><span class=root>Catūsu satipaṭṭhānesu satindriyassa vasena imehi vīsatiyā ākārehi pañcindriyāni daṭṭhabbāni. </span><br><p id=ps1.4:50.1><span class=root>Catūsu jhānesu samādhindriyassa vasena katamehi vīsatiyā ākārehi pañcindriyāni daṭṭhabbāni? </span><br><p id=ps1.4:50.2><span class=root>Paṭhame jhāne avikkhepādhipateyyaṭṭhena samādhindriyaṁ daṭṭhabbaṁ, samādhindriyassa vasena dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ. </span><br><p id=ps1.4:50.3><span class=root>Dutiye jhāne …pe… </span><br><p id=ps1.4:50.4><span class=root>tatiye jhāne … </span><br><p id=ps1.4:50.5><span class=root>catutthe jhāne avikkhepādhipateyyaṭṭhena samādhindriyaṁ daṭṭhabbaṁ, samādhindriyassa vasena dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ. </span><br><p id=ps1.4:50.6><span class=root>Catūsu jhānesu samādhindriyassa vasena imehi vīsatiyā ākārehi pañcindriyāni daṭṭhabbāni. </span><br><p id=ps1.4:51.1><span class=root>Catūsu ariyasaccesu paññindriyassa vasena katamehi vīsatiyā ākārehi pañcindriyāni daṭṭhabbāni? </span><br><p id=ps1.4:51.2><span class=root>Dukkhe ariyasacce dassanādhipateyyaṭṭhena paññindriyaṁ daṭṭhabbaṁ, paññindriyassa vasena adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ. </span><br><p id=ps1.4:51.3><span class=root>Dukkhasamudaye ariyasacce …pe… </span><br><p id=ps1.4:51.4><span class=root>dukkhanirodhe ariyasacce … </span><br><p id=ps1.4:51.5><span class=root>dukkhanirodhagāminiyā paṭipadāya ariyasacce dassanādhipateyyaṭṭhena paññindriyaṁ daṭṭhabbaṁ, paññindriyassa vasena adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ. </span><br><p id=ps1.4:51.6><span class=root>Catūsu ariyasaccesu paññindriyassa vasena imehi vīsatiyā ākārehi pañcindriyāni daṭṭhabbāni. </span><br><p id=ps1.4:52.0><span class=root>1.4.3.2. Cariyavāra </span><br><p id=ps1.4:52.1><span class=root>Catūsu sotāpattiyaṅgesu saddhindriyassa vasena katihākārehi pañcannaṁ indriyānaṁ cariyā daṭṭhabbā? </span><br><p id=ps1.4:53.1><span class=root>Catūsu sammappadhānesu …pe… </span><br><p id=ps1.4:53.2><span class=root>catūsu satipaṭṭhānesu … </span><br><p id=ps1.4:53.3><span class=root>catūsu jhānesu … </span><br><p id=ps1.4:53.4><span class=root>catūsu ariyasaccesu paññindriyassa vasena katihākārehi pañcannaṁ indriyānaṁ cariyā daṭṭhabbā? </span><br><p id=ps1.4:53.5><span class=root>Catūsu sotāpattiyaṅgesu saddhindriyassa vasena vīsatiyā ākārehi pañcannaṁ indriyānaṁ cariyā daṭṭhabbā. </span><br><p id=ps1.4:53.6><span class=root>Catūsu sammappadhānesu …pe… </span><br><p id=ps1.4:53.7><span class=root>catūsu satipaṭṭhānesu … </span><br><p id=ps1.4:53.8><span class=root>catūsu jhānesu … </span><br><p id=ps1.4:53.9><span class=root>catūsu ariyasaccesu paññindriyassa vasena vīsatiyā ākārehi pañcannaṁ indriyānaṁ cariyā daṭṭhabbā. </span><br><p id=ps1.4:54.1><span class=root>Catūsu sotāpattiyaṅgesu saddhindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā? </span><br><p id=ps1.4:54.2><span class=root>Sappurisasaṁseve sotāpattiyaṅge adhimokkhādhipateyyaṭṭhena saddhindriyassa cariyā daṭṭhabbā, saddhindriyassa vasena paggahaṭṭhena vīriyindriyassa cariyā daṭṭhabbā, upaṭṭhānaṭṭhena satindriyassa cariyā daṭṭhabbā, avikkhepaṭṭhena samādhindriyassa cariyā daṭṭhabbā, dassanaṭṭhena paññindriyassa cariyā daṭṭhabbā. </span><br><p id=ps1.4:54.3><span class=root>Saddhammasavane sotāpattiyaṅge …pe… </span><br><p id=ps1.4:54.4><span class=root>yoniso manasikāre sotāpattiyaṅge … </span><br><p id=ps1.4:54.5><span class=root>dhammānudhammapaṭipattiyā sotāpattiyaṅge adhimokkhādhipateyyaṭṭhena saddhindriyassa cariyā daṭṭhabbā, saddhindriyassa vasena paggahaṭṭhena vīriyindriyassa cariyā daṭṭhabbā, upaṭṭhānaṭṭhena satindriyassa cariyā daṭṭhabbā, avikkhepaṭṭhena samādhindriyassa cariyā daṭṭhabbā, dassanaṭṭhena paññindriyassa cariyā daṭṭhabbā. </span><br><p id=ps1.4:54.6><span class=root>Catūsu sotāpattiyaṅgesu saddhindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā. </span><br><p id=ps1.4:55.1><span class=root>Catūsu sammappadhānesu vīriyindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā? </span><br><p id=ps1.4:55.2><span class=root>Anuppannānaṁ pāpakānaṁ akusalānaṁ dhammānaṁ anuppādāya sammappadhāne paggahādhipateyyaṭṭhena vīriyindriyassa cariyā daṭṭhabbā, vīriyindriyassa vasena upaṭṭhānaṭṭhena satindriyassa cariyā daṭṭhabbā, avikkhepaṭṭhena samādhindriyassa cariyā daṭṭhabbā, dassanaṭṭhena paññindriyassa cariyā daṭṭhabbā, adhimokkhaṭṭhena saddhindriyassa cariyā daṭṭhabbā. </span><br><p id=ps1.4:55.3><span class=root>Uppannānaṁ pāpakānaṁ akusalānaṁ dhammānaṁ pahānāya sammappadhāne …pe… </span><br><p id=ps1.4:55.4><span class=root>anuppannānaṁ kusalānaṁ dhammānaṁ uppādāya sammappadhāne …pe… </span><br><p id=ps1.4:55.5><span class=root>uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā sammappadhāne paggahādhipateyyaṭṭhena vīriyindriyassa cariyā daṭṭhabbā …pe… </span><br><p id=ps1.4:55.6><span class=root>catūsu sammappadhānesu vīriyindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā. </span><br><p id=ps1.4:56.1><span class=root>Catūsu satipaṭṭhānesu satindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā? </span><br><p id=ps1.4:56.2><span class=root>Kāye kāyānupassanāsatipaṭṭhāne upaṭṭhānādhipateyyaṭṭhena satindriyassa cariyā daṭṭhabbā, satindriyassa vasena avikkhepaṭṭhena samādhindriyassa cariyā daṭṭhabbā, dassanaṭṭhena paññindriyassa cariyā daṭṭhabbā, adhimokkhaṭṭhena saddhindriyassa cariyā daṭṭhabbā, paggahaṭṭhena vīriyindriyassa cariyā daṭṭhabbā. </span><br><p id=ps1.4:56.3><span class=root>Vedanāsu vedanānupassanāsatipaṭṭhāne …pe… </span><br><p id=ps1.4:56.4><span class=root>citte cittānupassanāsatipaṭṭhāne …pe… </span><br><p id=ps1.4:56.5><span class=root>dhammesu dhammānupassanāsatipaṭṭhāne upaṭṭhānādhipateyyaṭṭhena satindriyassa cariyā daṭṭhabbā …pe… </span><br><p id=ps1.4:56.6><span class=root>catūsu satipaṭṭhānesu satindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā. </span><br><p id=ps1.4:57.1><span class=root>Catūsu jhānesu samādhindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā? </span><br><p id=ps1.4:57.2><span class=root>Paṭhame jhāne avikkhepādhipateyyaṭṭhena samādhindriyassa cariyā daṭṭhabbā, samādhindriyassa vasena dassanaṭṭhena paññindriyassa cariyā daṭṭhabbā, adhimokkhaṭṭhena saddhindriyassa cariyā daṭṭhabbā, paggahaṭṭhena vīriyindriyassa cariyā daṭṭhabbā, upaṭṭhānaṭṭhena satindriyassa cariyā daṭṭhabbā. </span><br><p id=ps1.4:57.3><span class=root>Dutiye jhāne …pe… </span><br><p id=ps1.4:57.4><span class=root>tatiye jhāne …pe… </span><br><p id=ps1.4:57.5><span class=root>catutthe jhāne avikkhepādhipateyyaṭṭhena samādhindriyassa cariyā daṭṭhabbā …pe… </span><br><p id=ps1.4:57.6><span class=root>catūsu jhānesu samādhindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā. </span><br><p id=ps1.4:58.1><span class=root>Catūsu ariyasaccesu paññindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā? </span><br><p id=ps1.4:58.2><span class=root>Dukkhe ariyasacce dassanādhipateyyaṭṭhena paññindriyassa cariyā daṭṭhabbā, paññindriyassa vasena adhimokkhaṭṭhena saddhindriyassa cariyā daṭṭhabbā, paggahaṭṭhena vīriyindriyassa cariyā daṭṭhabbā, upaṭṭhānaṭṭhena satindriyassa cariyā daṭṭhabbā, avikkhepaṭṭhena samādhindriyassa cariyā daṭṭhabbā. </span><br><p id=ps1.4:58.3><span class=root>Dukkhasamudaye ariyasacce …pe… </span><br><p id=ps1.4:58.4><span class=root>dukkhanirodhe ariyasacce … </span><br><p id=ps1.4:58.5><span class=root>dukkhanirodhagāminiyā paṭipadāya ariyasacce dassanādhipateyyaṭṭhena paññindriyassa cariyā daṭṭhabbā, paññindriyassa vasena adhimokkhaṭṭhena saddhindriyassa cariyā daṭṭhabbā, paggahaṭṭhena vīriyindriyassa cariyā daṭṭhabbā, upaṭṭhānaṭṭhena satindriyassa cariyā daṭṭhabbā, avikkhepaṭṭhena samādhindriyassa cariyā daṭṭhabbā. </span><br><p id=ps1.4:58.6><span class=root>Catūsu ariyasaccesu paññindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā. </span><br><p id=ps1.4:59.0><span class=root>1.4.3.3. Cāravihāraniddesa </span><br><p id=ps1.4:59.1><span class=root>Cāro ca vihāro ca anubuddho hoti paṭividdho, yathācarantaṁ yathāviharantaṁ viññū sabrahmacārī gambhīresu ṭhānesu okappeyyuṁ—</span><br><p id=ps1.4:59.2><span class=root>“addhā, ayamāyasmā patto vā pāpuṇissati vā”. </span><br><p id=ps1.4:60.1><span class=root>Cariyāti aṭṭha cariyāyo—</span><br><p id=ps1.4:60.2><span class=root>iriyāpathacariyā, āyatanacariyā, saticariyā, samādhicariyā, ñāṇacariyā, maggacariyā, patticariyā, lokatthacariyāti. </span><br><p id=ps1.4:60.3><span class=root>Iriyāpathacariyāti catūsu iriyāpathesu. </span><br><p id=ps1.4:60.4><span class=root>Āyatanacariyāti chasu ajjhattikabāhiresu āyatanesu. </span><br><p id=ps1.4:60.5><span class=root>Saticariyāti catūsu satipaṭṭhānesu. </span><br><p id=ps1.4:60.6><span class=root>Samādhicariyāti catūsu jhānesu. </span><br><p id=ps1.4:60.7><span class=root>Ñāṇacariyāti catūsu ariyasaccesu. </span><br><p id=ps1.4:60.8><span class=root>Maggacariyāti catūsu ariyamaggesu. </span><br><p id=ps1.4:60.9><span class=root>Patticariyāti catūsu sāmaññaphalesu. </span><br><p id=ps1.4:60.10><span class=root>Lokatthacariyāti tathāgatesu arahantesu sammāsambuddhesu, padese paccekabuddhesu, padese sāvakesu. </span><br><p id=ps1.4:60.11><span class=root>Iriyāpathacariyā ca paṇidhisampannānaṁ, āyatanacariyā ca indriyesu guttadvārānaṁ, saticariyā ca appamādavihārīnaṁ, samādhicariyā ca adhicittamanuyuttānaṁ, ñāṇacariyā ca buddhisampannānaṁ, maggacariyā ca sammāpaṭipannānaṁ, patticariyā ca adhigataphalānaṁ, lokatthacariyā ca tathāgatānaṁ arahantānaṁ sammāsambuddhānaṁ, padese paccekabuddhānaṁ, padese sāvakānaṁ. </span><br><p id=ps1.4:60.12><span class=root>Imā aṭṭha cariyāyo. </span><br><p id=ps1.4:61.1><span class=root>Aparāpi aṭṭha cariyāyo. </span><br><p id=ps1.4:61.2><span class=root>Adhimuccanto saddhāya carati, paggaṇhanto vīriyena carati, upaṭṭhāpento satiyā carati, avikkhepaṁ karonto samādhinā carati, pajānanto paññāya carati, vijānanto viññāṇacariyāya carati, evaṁ paṭipannassa kusalā dhammā āyāpentīti āyatanacariyāya carati, evaṁ paṭipanno visesamadhigacchatīti visesacariyāya carati—</span><br><p id=ps1.4:61.3><span class=root>imā aṭṭha cariyāyo. </span><br><p id=ps1.4:62.1><span class=root>Aparāpi aṭṭha cariyāyo. </span><br><p id=ps1.4:62.2><span class=root>Dassanacariyā ca sammādiṭṭhiyā, abhiniropanacariyā ca sammāsaṅkappassa, pariggahacariyā ca sammāvācāya, samuṭṭhānacariyā ca sammākammantassa, vodānacariyā ca sammāājīvassa, paggahacariyā ca sammāvāyāmassa, upaṭṭhānacariyā ca sammāsatiyā, avikkhepacariyā ca sammāsamādhissa—</span><br><p id=ps1.4:62.3><span class=root>imā aṭṭha cariyāyo. </span><br><p id=ps1.4:63.1><span class=root>Vihāroti adhimuccanto saddhāya viharati, paggaṇhanto vīriyena viharati, upaṭṭhāpento satiyā viharati, avikkhepaṁ karonto samādhinā viharati, pajānanto paññāya viharati. </span><br><p id=ps1.4:64.1><span class=root>Anubuddhoti saddhindriyassa adhimokkhaṭṭho anubuddho hoti, vīriyindriyassa paggahaṭṭho anubuddho hoti, satindriyassa upaṭṭhānaṭṭho anubuddho hoti, samādhindriyassa avikkhepaṭṭho anubuddho hoti, paññindriyassa dassanaṭṭho anubuddho hoti. </span><br><p id=ps1.4:65.1><span class=root>Paṭividdhoti saddhindriyassa adhimokkhaṭṭho paṭividdho hoti, vīriyindriyassa paggahaṭṭho paṭividdho hoti, satindriyassa upaṭṭhānaṭṭho paṭividdho hoti, samādhindriyassa avikkhepaṭṭho paṭividdho hoti, paññindriyassa dassanaṭṭho paṭividdho hoti. </span><br><p id=ps1.4:65.2><span class=root>Yathācarantanti evaṁ saddhāya carantaṁ, evaṁ vīriyena carantaṁ, evaṁ satiyā carantaṁ, evaṁ samādhinā carantaṁ, evaṁ paññāya carantaṁ. </span><br><p id=ps1.4:65.3><span class=root>Yathāviharantanti evaṁ saddhāya viharantaṁ, evaṁ vīriyena viharantaṁ, evaṁ satiyā viharantaṁ, evaṁ samādhinā viharantaṁ, evaṁ paññāya viharantaṁ. </span><br><p id=ps1.4:65.4><span class=root>Viññūti viññū vibhāvī medhāvī paṇḍitā buddhisampannā. </span><br><p id=ps1.4:65.5><span class=root>Sabrahmacārīti ekakammaṁ ekuddeso samasikkhatā. </span><br><p id=ps1.4:65.6><span class=root>Gambhīresu ṭhānesūti gambhīrāni ṭhānāni vuccanti jhānā ca vimokkhā ca samādhī ca samāpattiyo ca maggā ca phalāni ca abhiññāyo ca paṭisambhidā ca. </span><br><p id=ps1.4:65.7><span class=root>Okappeyyunti saddaheyyuṁ adhimucceyyuṁ. </span><br><p id=ps1.4:65.8><span class=root>Addhāti ekaṁsavacanametaṁ nissaṁsayavacanametaṁ nikkaṅkhavacanametaṁ advejjhavacanametaṁ adveḷhakavacanametaṁ niyogavacanametaṁ apaṇṇakavacanametaṁ avatthāpanavacanametaṁ—</span><br><p id=ps1.4:65.9><span class=root>addhāti. </span><br><p id=ps1.4:65.10><span class=root>Āyasmāti piyavacanametaṁ garuvacanametaṁ sagāravasappatissādhivacanametaṁ—</span><br><p id=ps1.4:65.11><span class=root>āyasmāti. </span><br><p id=ps1.4:65.12><span class=root>Patto vāti adhigato vā. </span><br><p id=ps1.4:65.13><span class=root>Pāpuṇissati vāti adhigamissati vā. </span><br><p id=ps1.4:65.14><span class=root>Suttantaniddeso tatiyo. </span><br><p id=ps1.4:66.0><span class=root>1.4.4. Catutthasuttantaniddesa </span><br><p id=ps1.4:66.1><span class=root>Purimanidānaṁ. </span><br><p id=ps1.4:66.2><span class=root>“Pañcimāni, bhikkhave, indriyāni. </span><br><p id=ps1.4:66.3><span class=root>Katamāni pañca? </span><br><p id=ps1.4:66.4><span class=root>Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—</span><br><p id=ps1.4:66.5><span class=root>imāni kho, bhikkhave, pañcindriyāni. </span><br><p id=ps1.4:66.6><span class=root>Imāni pañcindriyāni katihākārehi kenaṭṭhena daṭṭhabbāni? </span><br><p id=ps1.4:66.7><span class=root>Imāni pañcindriyāni chahākārehi tenaṭṭhena daṭṭhabbāni—</span><br><p id=ps1.4:66.8><span class=root>ādhipateyyaṭṭhena ādivisodhanaṭṭhena adhimattaṭṭhena, adhiṭṭhānaṭṭhena, pariyādānaṭṭhena, patiṭṭhāpakaṭṭhena”. </span><br><p id=ps1.4:67.0><span class=root>1.4.4.1. Ādhipateyyaṭṭhaniddesa </span><br><p id=ps1.4:67.1><span class=root>Kathaṁ ādhipateyyaṭṭhena indriyāni daṭṭhabbāni? </span><br><p id=ps1.4:67.2><span class=root>Assaddhiyaṁ pajahato adhimokkhādhipateyyaṭṭhena saddhindriyaṁ daṭṭhabbaṁ, saddhindriyassa vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ. </span><br><p id=ps1.4:67.3><span class=root>Kosajjaṁ pajahato paggahādhipateyyaṭṭhena vīriyindriyaṁ daṭṭhabbaṁ, vīriyindriyassa vasena upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ. </span><br><p id=ps1.4:67.4><span class=root>Pamādaṁ pajahato upaṭṭhānādhipateyyaṭṭhena satindriyaṁ daṭṭhabbaṁ, satindriyassa vasena avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ. </span><br><p id=ps1.4:67.5><span class=root>Uddhaccaṁ pajahato avikkhepādhipateyyaṭṭhena samādhindriyaṁ daṭṭhabbaṁ, samādhindriyassa vasena dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ. </span><br><p id=ps1.4:67.6><span class=root>Avijjaṁ pajahato dassanādhipateyyaṭṭhena paññindriyaṁ daṭṭhabbaṁ, paññindriyassa vasena adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ. </span><br><p id=ps1.4:68.1><span class=root>Kāmacchandaṁ pajahato nekkhammavasena adhimokkhādhipateyyaṭṭhena saddhindriyaṁ daṭṭhabbaṁ, saddhindriyassa vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ. </span><br><p id=ps1.4:68.2><span class=root>Kāmacchandaṁ pajahato nekkhammavasena paggahādhipateyyaṭṭhena vīriyindriyaṁ daṭṭhabbaṁ, vīriyindriyassa vasena upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ. </span><br><p id=ps1.4:68.3><span class=root>Kāmacchandaṁ pajahato nekkhammavasena upaṭṭhānādhipateyyaṭṭhena satindriyaṁ daṭṭhabbaṁ, satindriyassa vasena avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ. </span><br><p id=ps1.4:68.4><span class=root>Kāmacchandaṁ pajahato nekkhammavasena avikkhepādhipateyyaṭṭhena samādhindriyaṁ daṭṭhabbaṁ, samādhindriyassa vasena dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ. </span><br><p id=ps1.4:68.5><span class=root>Kāmacchandaṁ pajahato nekkhammavasena dassanādhipateyyaṭṭhena paññindriyaṁ daṭṭhabbaṁ, paññindriyassa vasena adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ. </span><br><p id=ps1.4:69.1><span class=root>Byāpādaṁ pajahato abyāpādavasena …pe… </span><br><p id=ps1.4:69.2><span class=root>thinamiddhaṁ pajahato ālokasaññāvasena …pe… </span><br><p id=ps1.4:69.3><span class=root>sabbakilese pajahato arahattamaggavasena adhimokkhādhipateyyaṭṭhena saddhindriyaṁ daṭṭhabbaṁ, saddhindriyassa vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ …pe… </span><br><p id=ps1.4:69.4><span class=root>sabbakilese pajahato arahattamaggavasena dassanādhipateyyaṭṭhena paññindriyaṁ daṭṭhabbaṁ, paññindriyassa vasena adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ. </span><br><p id=ps1.4:69.5><span class=root>Evaṁ ādhipateyyaṭṭhena indriyāni daṭṭhabbāni. </span><br><p id=ps1.4:70.0><span class=root>1.4.4.2. Ādivisodhanaṭṭhaniddesa </span><br><p id=ps1.4:70.1><span class=root>Kathaṁ ādivisodhanaṭṭhena indriyāni daṭṭhabbāni? </span><br><p id=ps1.4:70.2><span class=root>Adhimokkhaṭṭhena saddhindriyaṁ, assaddhiyasaṁvaraṭṭhena sīlavisuddhi—</span><br><p id=ps1.4:70.3><span class=root>saddhindriyassa ādivisodhanā. </span><br><p id=ps1.4:70.4><span class=root>Paggahaṭṭhena vīriyindriyaṁ, kosajjasaṁvaraṭṭhena sīlavisuddhi—</span><br><p id=ps1.4:70.5><span class=root>vīriyindriyassa ādivisodhanā. </span><br><p id=ps1.4:70.6><span class=root>Upaṭṭhānaṭṭhena satindriyaṁ, pamādasaṁvaraṭṭhena sīlavisuddhi—</span><br><p id=ps1.4:70.7><span class=root>satindriyassa ādivisodhanā. </span><br><p id=ps1.4:70.8><span class=root>Avikkhepaṭṭhena samādhindriyaṁ, uddhaccasaṁvaraṭṭhena sīlavisuddhi—</span><br><p id=ps1.4:70.9><span class=root>samādhindriyassa ādivisodhanā. </span><br><p id=ps1.4:70.10><span class=root>Dassanaṭṭhena paññindriyaṁ, avijjāsaṁvaraṭṭhena sīlavisuddhi—</span><br><p id=ps1.4:70.11><span class=root>paññindriyassa ādivisodhanā. </span><br><p id=ps1.4:70.12><span class=root>Nekkhamme pañcindriyāni, kāmacchandasaṁvaraṭṭhena sīlavisuddhi—</span><br><p id=ps1.4:70.13><span class=root>pañcannaṁ indriyānaṁ ādivisodhanā. </span><br><p id=ps1.4:70.14><span class=root>Abyāpāde pañcindriyāni, byāpādasaṁvaraṭṭhena sīlavisuddhi—</span><br><p id=ps1.4:70.15><span class=root>pañcannaṁ indriyānaṁ ādivisodhanā …pe… </span><br><p id=ps1.4:70.16><span class=root>arahattamagge pañcindriyāni, sabbakilesasaṁvaraṭṭhena sīlavisuddhi—</span><br><p id=ps1.4:70.17><span class=root>pañcannaṁ indriyānaṁ ādivisodhanā. </span><br><p id=ps1.4:70.18><span class=root>Evaṁ ādivisodhanaṭṭhena indriyāni daṭṭhabbāni. </span><br><p id=ps1.4:71.0><span class=root>1.4.4.3. Adhimattaṭṭhaniddesa </span><br><p id=ps1.4:71.1><span class=root>Kathaṁ adhimattaṭṭhena indriyāni daṭṭhabbāni? </span><br><p id=ps1.4:71.2><span class=root>Saddhindriyassa bhāvanāya chando uppajjati—</span><br><p id=ps1.4:71.3><span class=root>chandavasena saddhāvasena saddhindriyaṁ adhimattaṁ hoti. </span><br><p id=ps1.4:71.4><span class=root>Chandavasena pāmojjaṁ uppajjati—</span><br><p id=ps1.4:71.5><span class=root>pāmojjavasena saddhāvasena saddhindriyaṁ adhimattaṁ hoti. </span><br><p id=ps1.4:71.6><span class=root>Pāmojjavasena pīti uppajjati—</span><br><p id=ps1.4:71.7><span class=root>pītivasena saddhāvasena saddhindriyaṁ adhimattaṁ hoti. </span><br><p id=ps1.4:71.8><span class=root>Pītivasena passaddhi uppajjati—</span><br><p id=ps1.4:71.9><span class=root>passaddhivasena saddhāvasena saddhindriyaṁ adhimattaṁ hoti. </span><br><p id=ps1.4:71.10><span class=root>Passaddhivasena sukhaṁ uppajjati—</span><br><p id=ps1.4:71.11><span class=root>sukhavasena saddhāvasena saddhindriyaṁ adhimattaṁ hoti. </span><br><p id=ps1.4:71.12><span class=root>Sukhavasena obhāso uppajjati—</span><br><p id=ps1.4:71.13><span class=root>obhāsavasena saddhāvasena saddhindriyaṁ adhimattaṁ hoti. </span><br><p id=ps1.4:71.14><span class=root>Obhāsavasena saṁvego uppajjati—</span><br><p id=ps1.4:71.15><span class=root>saṁvegavasena saddhāvasena saddhindriyaṁ adhimattaṁ hoti. </span><br><p id=ps1.4:71.16><span class=root>Saṁvejetvā cittaṁ samādahati—</span><br><p id=ps1.4:71.17><span class=root>samādhivasena saddhāvasena saddhindriyaṁ adhimattaṁ hoti. </span><br><p id=ps1.4:71.18><span class=root>Tathā samāhitaṁ cittaṁ sādhukaṁ paggaṇhāti—</span><br><p id=ps1.4:71.19><span class=root>paggahavasena saddhāvasena saddhindriyaṁ adhimattaṁ hoti. </span><br><p id=ps1.4:71.20><span class=root>Tathāpaggahitaṁ cittaṁ sādhukaṁ ajjhupekkhati—</span><br><p id=ps1.4:71.21><span class=root>upekkhāvasena saddhāvasena saddhindriyaṁ adhimattaṁ hoti. </span><br><p id=ps1.4:71.22><span class=root>Upekkhāvasena nānattakilesehi cittaṁ vimuccati—</span><br><p id=ps1.4:71.23><span class=root>vimokkhavasena saddhāvasena saddhindriyaṁ adhimattaṁ hoti. </span><br><p id=ps1.4:71.24><span class=root>Vimuttattā te dhammā ekarasā honti—</span><br><p id=ps1.4:71.25><span class=root>ekarasaṭṭhena bhāvanāvasena saddhāvasena saddhindriyaṁ adhimattaṁ hoti. </span><br><p id=ps1.4:71.26><span class=root>Bhāvitattā tato paṇītatare vivaṭṭanti—</span><br><p id=ps1.4:71.27><span class=root>vivaṭṭanāvasena saddhāvasena saddhindriyaṁ adhimattaṁ hoti. </span><br><p id=ps1.4:71.28><span class=root>Vivaṭṭitattā tato vosajjati—</span><br><p id=ps1.4:71.29><span class=root>vosaggavasena saddhāvasena saddhindriyaṁ adhimattaṁ hoti. </span><br><p id=ps1.4:71.30><span class=root>Vosajjitattā tato nirujjhanti—</span><br><p id=ps1.4:71.31><span class=root>nirodhavasena saddhāvasena saddhindriyaṁ adhimattaṁ hoti. </span><br><p id=ps1.4:72.1><span class=root>Nirodhavasena dve vosaggā—</span><br><p id=ps1.4:72.2><span class=root>pariccāgavosaggo ca, pakkhandanavosaggo ca. </span><br><p id=ps1.4:72.3><span class=root>Kilese ca khandhe ca pariccajatīti—</span><br><p id=ps1.4:72.4><span class=root>pariccāgavosaggo. </span><br><p id=ps1.4:72.5><span class=root>Nirodhanibbānadhātuyā cittaṁ pakkhandatīti—</span><br><p id=ps1.4:72.6><span class=root>pakkhandanavosaggo. </span><br><p id=ps1.4:72.7><span class=root>Nirodhavasena ime dve vosaggā. </span><br><p id=ps1.4:73.1><span class=root>Assaddhiyassa pahānāya chando uppajjati …pe… </span><br><p id=ps1.4:73.2><span class=root>assaddhiyapariḷāhassa pahānāya chando uppajjati … </span><br><p id=ps1.4:73.3><span class=root>diṭṭhekaṭṭhānaṁ kilesānaṁ pahānāya chando uppajjati … </span><br><p id=ps1.4:73.4><span class=root>oḷārikānaṁ kilesānaṁ pahānāya chando uppajjati … </span><br><p id=ps1.4:73.5><span class=root>anusahagatānaṁ kilesānaṁ pahānāya chando uppajjati … </span><br><p id=ps1.4:73.6><span class=root>sabbakilesānaṁ pahānāya chando uppajjati—</span><br><p id=ps1.4:73.7><span class=root>chandavasena saddhāvasena saddhindriyaṁ adhimattaṁ hoti …pe… </span><br><p id=ps1.4:73.8><span class=root>vīriyindriyassa bhāvanāya chando uppajjati …pe… </span><br><p id=ps1.4:73.9><span class=root>kosajjassa pahānāya chando uppajjati … </span><br><p id=ps1.4:73.10><span class=root>kosajjapariḷāhassa pahānāya chando uppajjati … </span><br><p id=ps1.4:73.11><span class=root>diṭṭhekaṭṭhānaṁ kilesānaṁ pahānāya chando uppajjati …pe… </span><br><p id=ps1.4:73.12><span class=root>sabbakilesānaṁ pahānāya chando uppajjati … </span><br><p id=ps1.4:73.13><span class=root>satindriyassa bhāvanāya chando uppajjati …pe… </span><br><p id=ps1.4:73.14><span class=root>pamādassa pahānāya chando uppajjati … </span><br><p id=ps1.4:73.15><span class=root>pamādapariḷāhassa pahānāya chando uppajjati …pe… </span><br><p id=ps1.4:73.16><span class=root>sabbakilesānaṁ pahānāya chando uppajjati … </span><br><p id=ps1.4:73.17><span class=root>samādhindriyassa bhāvanāya chando uppajjati …pe… </span><br><p id=ps1.4:73.18><span class=root>uddhaccassa pahānāya chando uppajjati uddhaccapariḷāhassa pahānāya chando uppajjati …pe… </span><br><p id=ps1.4:73.19><span class=root>sabbakilesānaṁ pahānāya chando uppajjati … </span><br><p id=ps1.4:73.20><span class=root>paññindriyassa bhāvanāya chando uppajjati …pe… </span><br><p id=ps1.4:73.21><span class=root>avijjāya pahānāya chando uppajjati … </span><br><p id=ps1.4:73.22><span class=root>avijjāpariḷāhassa pahānāya chando uppajjati … </span><br><p id=ps1.4:73.23><span class=root>diṭṭhekaṭṭhānaṁ kilesānaṁ pahānāya chando uppajjati … </span><br><p id=ps1.4:73.24><span class=root>oḷārikānaṁ kilesānaṁ pahānāya chando uppajjati … </span><br><p id=ps1.4:73.25><span class=root>anusahagatānaṁ kilesānaṁ pahānāya chando uppajjati … </span><br><p id=ps1.4:73.26><span class=root>sabbakilesānaṁ pahānāya chando uppajjati—</span><br><p id=ps1.4:73.27><span class=root>chandavasena paññāvasena paññindriyaṁ adhimattaṁ hoti. </span><br><p id=ps1.4:73.28><span class=root>Chandavasena pāmojjaṁ uppajjati—</span><br><p id=ps1.4:73.29><span class=root>pāmojjavasena paññāvasena paññindriyaṁ adhimattaṁ hoti. </span><br><p id=ps1.4:73.30><span class=root>Pāmojjavasena pīti uppajjati—</span><br><p id=ps1.4:73.31><span class=root>pītivasena paññāvasena paññindriyaṁ adhimattaṁ hoti. </span><br><p id=ps1.4:73.32><span class=root>Pītivasena passaddhi uppajjati—</span><br><p id=ps1.4:73.33><span class=root>passaddhivasena paññāvasena paññindriyaṁ adhimattaṁ hoti. </span><br><p id=ps1.4:73.34><span class=root>Passaddhivasena sukhaṁ uppajjati—</span><br><p id=ps1.4:73.35><span class=root>sukhavasena paññāvasena paññindriyaṁ adhimattaṁ hoti. </span><br><p id=ps1.4:73.36><span class=root>Sukhavasena obhāso uppajjati—</span><br><p id=ps1.4:73.37><span class=root>obhāsavasena paññāvasena paññindriyaṁ adhimattaṁ hoti. </span><br><p id=ps1.4:73.38><span class=root>Obhāsavasena saṁvego uppajjati—</span><br><p id=ps1.4:73.39><span class=root>saṁvegavasena paññāvasena paññindriyaṁ adhimattaṁ hoti. </span><br><p id=ps1.4:73.40><span class=root>Saṁvejetvā cittaṁ samādahati—</span><br><p id=ps1.4:73.41><span class=root>samādhivasena paññāvasena paññindriyaṁ adhimattaṁ hoti. </span><br><p id=ps1.4:73.42><span class=root>Tathāsamāhitaṁ cittaṁ sādhukaṁ paggaṇhāti—</span><br><p id=ps1.4:73.43><span class=root>paggahavasena paññāvasena paññindriyaṁ adhimattaṁ hoti. </span><br><p id=ps1.4:73.44><span class=root>Tathāpaggahitaṁ cittaṁ sādhukaṁ ajjhupekkhati—</span><br><p id=ps1.4:73.45><span class=root>upekkhāvasena paññāvasena paññindriyaṁ adhimattaṁ hoti. </span><br><p id=ps1.4:73.46><span class=root>Upekkhāvasena nānattakilesehi cittaṁ vimuccati—</span><br><p id=ps1.4:73.47><span class=root>vimokkhavasena paññāvasena paññindriyaṁ adhimattaṁ hoti. </span><br><p id=ps1.4:73.48><span class=root>Vimuttattā te dhammā ekarasā honti—</span><br><p id=ps1.4:73.49><span class=root>bhāvanāvasena paññāvasena paññindriyaṁ adhimattaṁ hoti. </span><br><p id=ps1.4:73.50><span class=root>Bhāvitattā tato paṇītatare vivaṭṭanti—</span><br><p id=ps1.4:73.51><span class=root>vivaṭṭanāvasena paññāvasena paññindriyaṁ adhimattaṁ hoti. </span><br><p id=ps1.4:73.52><span class=root>Vivaṭṭitattā tato vosajjati—</span><br><p id=ps1.4:73.53><span class=root>vosaggavasena paññāvasena paññindriyaṁ adhimattaṁ hoti. </span><br><p id=ps1.4:73.54><span class=root>Vosajjitattā tato nirujjhanti—</span><br><p id=ps1.4:73.55><span class=root>nirodhavasena paññāvasena paññindriyaṁ adhimattaṁ hoti. </span><br><p id=ps1.4:74.1><span class=root>Nirodhavasena dve vosaggā—</span><br><p id=ps1.4:74.2><span class=root>pariccāgavosaggo ca, pakkhandanavosaggo ca. </span><br><p id=ps1.4:74.3><span class=root>Kilese ca khandhe ca pariccajatīti—</span><br><p id=ps1.4:74.4><span class=root>pariccāgavosaggo. </span><br><p id=ps1.4:74.5><span class=root>Nirodhanibbānadhātuyā cittaṁ pakkhandatīti—</span><br><p id=ps1.4:74.6><span class=root>pakkhandanavosaggo. </span><br><p id=ps1.4:74.7><span class=root>Nirodhavasena ime dve vosaggā. </span><br><p id=ps1.4:74.8><span class=root>Evaṁ adhimattaṭṭhena indriyāni daṭṭhabbāni. </span><br><p id=ps1.4:74.9><span class=root>Dutiyabhāṇavāro. </span><br><p id=ps1.4:75.0><span class=root>1.4.4.4. Adhiṭṭhānaṭṭhaniddesa </span><br><p id=ps1.4:75.1><span class=root>Kathaṁ adhiṭṭhānaṭṭhena indriyāni daṭṭhabbāni? </span><br><p id=ps1.4:75.2><span class=root>Saddhindriyassa bhāvanāya chando uppajjati—</span><br><p id=ps1.4:75.3><span class=root>chandavasena saddhāvasena saddhindriyaṁ adhiṭṭhāti. </span><br><p id=ps1.4:75.4><span class=root>Chandavasena pāmojjaṁ uppajjati—</span><br><p id=ps1.4:75.5><span class=root>pāmojjavasena saddhāvasena saddhindriyaṁ adhiṭṭhāti …pe… </span><br><p id=ps1.4:75.6><span class=root>evaṁ adhiṭṭhānaṭṭhena indriyāni daṭṭhabbāni. </span><br><p id=ps1.4:76.0><span class=root>1.4.4.5. Pariyādānaṭṭhaniddesa </span><br><p id=ps1.4:76.1><span class=root>Kathaṁ pariyādānaṭṭhena indriyāni daṭṭhabbāni? </span><br><p id=ps1.4:76.2><span class=root>Adhimokkhaṭṭhena saddhindriyaṁ assaddhiyaṁ pariyādiyati, assaddhiyapariḷāhaṁ pariyādiyati. </span><br><p id=ps1.4:76.3><span class=root>Paggahaṭṭhena vīriyindriyaṁ kosajjaṁ pariyādiyati, kosajjapariḷāhaṁ pariyādiyati. </span><br><p id=ps1.4:76.4><span class=root>Upaṭṭhānaṭṭhena satindriyaṁ pamādaṁ pariyādiyati, pamādapariḷāhaṁ pariyādiyati. </span><br><p id=ps1.4:76.5><span class=root>Avikkhepaṭṭhena samādhindriyaṁ uddhaccaṁ pariyādiyati, uddhaccapariḷāhaṁ pariyādiyati. </span><br><p id=ps1.4:76.6><span class=root>Dassanaṭṭhena paññindriyaṁ avijjaṁ pariyādiyati, avijjāpariḷāhaṁ pariyādiyati. </span><br><p id=ps1.4:76.7><span class=root>Nekkhamme pañcindriyāni kāmacchandaṁ pariyādiyanti. </span><br><p id=ps1.4:76.8><span class=root>Abyāpāde pañcindriyāni byāpādaṁ pariyādiyanti. </span><br><p id=ps1.4:76.9><span class=root>Ālokasaññāya pañcindriyāni thinamiddhaṁ pariyādiyanti. </span><br><p id=ps1.4:76.10><span class=root>Avikkhepe pañcindriyāni uddhaccaṁ pariyādiyanti …pe… </span><br><p id=ps1.4:76.11><span class=root>arahattamagge pañcindriyāni sabbakilese pariyādiyanti. </span><br><p id=ps1.4:76.12><span class=root>Evaṁ pariyādānaṭṭhena indriyāni daṭṭhabbāni. </span><br><p id=ps1.4:77.0><span class=root>1.4.4.6. Patiṭṭhāpakaṭṭhaniddesa </span><br><p id=ps1.4:77.1><span class=root>Kathaṁ patiṭṭhāpakaṭṭhena indriyāni daṭṭhabbāni? </span><br><p id=ps1.4:77.2><span class=root>Saddho saddhindriyaṁ adhimokkhe patiṭṭhāpeti, saddhassa saddhindriyaṁ adhimokkhe patiṭṭhāpeti. </span><br><p id=ps1.4:77.3><span class=root>Vīriyavā vīriyindriyaṁ paggahe patiṭṭhāpeti, vīriyavato vīriyindriyaṁ paggahe patiṭṭhāpeti. </span><br><p id=ps1.4:77.4><span class=root>Satimā satindriyaṁ upaṭṭhāne patiṭṭhāpeti, satimato satindriyaṁ upaṭṭhāne patiṭṭhāpeti. </span><br><p id=ps1.4:77.5><span class=root>Samāhito samādhindriyaṁ avikkhepe patiṭṭhāpeti, samāhitassa samādhindriyaṁ avikkhepe patiṭṭhāpeti. </span><br><p id=ps1.4:77.6><span class=root>Paññavā paññindriyaṁ dassane patiṭṭhāpeti, paññavato paññindriyaṁ dassane patiṭṭhāpeti. </span><br><p id=ps1.4:77.7><span class=root>Yogāvacaro pañcindriyāni nekkhamme patiṭṭhāpeti, yogāvacarassa pañcindriyāni nekkhamme patiṭṭhāpenti. </span><br><p id=ps1.4:77.8><span class=root>Yogāvacaro pañcindriyāni abyāpāde patiṭṭhāpeti, yogāvacarassa pañcindriyāni abyāpāde patiṭṭhāpenti. </span><br><p id=ps1.4:77.9><span class=root>Yogāvacaro pañcindriyāni ālokasaññāya patiṭṭhāpeti, yogāvacarassa pañcindriyāni ālokasaññāya patiṭṭhāpenti. </span><br><p id=ps1.4:77.10><span class=root>Yogāvacaro pañcindriyāni avikkhepe patiṭṭhāpeti, yogāvacarassa pañcindriyāni avikkhepe patiṭṭhāpenti …pe… </span><br><p id=ps1.4:77.11><span class=root>yogāvacaro pañcindriyāni arahattamagge patiṭṭhāpeti, yogāvacarassa pañcindriyāni arahattamagge patiṭṭhāpenti. </span><br><p id=ps1.4:77.12><span class=root>Evaṁ patiṭṭhāpakaṭṭhena indriyāni daṭṭhabbāni. </span><br><p id=ps1.4:77.13><span class=root>Suttantaniddeso catuttho. </span><br><p id=ps1.4:78.0><span class=root>1.4.5. Indriyasamodhāna </span><br><p id=ps1.4:78.1><span class=root>Puthujjano samādhiṁ bhāvento katihākārehi upaṭṭhānakusalo hoti? </span><br><p id=ps1.4:78.2><span class=root>Sekkho samādhiṁ bhāvento katihākārehi upaṭṭhānakusalo hoti? </span><br><p id=ps1.4:78.3><span class=root>Vītarāgo samādhiṁ bhāvento katihākārehi upaṭṭhānakusalo hoti? </span><br><p id=ps1.4:78.4><span class=root>Puthujjano samādhiṁ bhāvento sattahi ākārehi upaṭṭhānakusalo hoti. </span><br><p id=ps1.4:78.5><span class=root>Sekkho samādhiṁ bhāvento aṭṭhahi ākārehi upaṭṭhānakusalo hoti. </span><br><p id=ps1.4:78.6><span class=root>Vītarāgo samādhiṁ bhāvento dasahi ākārehi upaṭṭhānakusalo hoti. </span><br><p id=ps1.4:79.1><span class=root>Puthujjano samādhiṁ bhāvento katamehi sattahi ākārehi upaṭṭhānakusalo hoti? </span><br><p id=ps1.4:79.2><span class=root>Āvajjitattā ārammaṇūpaṭṭhānakusalo hoti, samathanimittūpaṭṭhānakusalo hoti, paggahanimittūpaṭṭhānakusalo hoti, avikkhepūpaṭṭhānakusalo hoti, obhāsūpaṭṭhānakusalo hoti, sampahaṁsanūpaṭṭhānakusalo hoti, upekkhūpaṭṭhānakusalo hoti—</span><br><p id=ps1.4:79.3><span class=root>puthujjano samādhiṁ bhāvento imehi sattahi ākārehi upaṭṭhānakusalo hoti. </span><br><p id=ps1.4:80.1><span class=root>Sekkho samādhiṁ bhāvento katamehi aṭṭhahi ākārehi upaṭṭhānakusalo hoti? </span><br><p id=ps1.4:80.2><span class=root>Āvajjitattā ārammaṇūpaṭṭhānakusalo hoti, samathanimittūpaṭṭhānakusalo hoti, paggahanimittūpaṭṭhānakusalo hoti, avikkhepūpaṭṭhānakusalo hoti, obhāsūpaṭṭhānakusalo hoti, sampahaṁsanūpaṭṭhānakusalo hoti, upekkhūpaṭṭhānakusalo hoti, ekattūpaṭṭhānakusalo hoti—</span><br><p id=ps1.4:80.3><span class=root>sekkho samādhiṁ bhāvento imehi aṭṭhahi ākārehi upaṭṭhānakusalo hoti. </span><br><p id=ps1.4:81.1><span class=root>Vītarāgo samādhiṁ bhāvento katamehi dasahi ākārehi upaṭṭhānakusalo hoti? </span><br><p id=ps1.4:81.2><span class=root>Āvajjitattā ārammaṇūpaṭṭhānakusalo hoti …pe… ekattūpaṭṭhānakusalo hoti, ñāṇūpaṭṭhānakusalo hoti, vimuttūpaṭṭhānakusalo hoti—</span><br><p id=ps1.4:81.3><span class=root>vītarāgo samādhiṁ bhāvento imehi dasahi ākārehi upaṭṭhānakusalo hoti. </span><br><p id=ps1.4:82.1><span class=root>Puthujjano vipassanaṁ bhāvento katihākārehi upaṭṭhānakusalo hoti, katihākārehi anupaṭṭhānakusalo hoti? </span><br><p id=ps1.4:82.2><span class=root>Sekkho vipassanaṁ bhāvento katihākārehi upaṭṭhānakusalo hoti, katihākārehi anupaṭṭhānakusalo hoti? </span><br><p id=ps1.4:82.3><span class=root>Vītarāgo vipassanaṁ bhāvento katihākārehi upaṭṭhānakusalo hoti, katihākārehi anupaṭṭhānakusalo hoti? </span><br><p id=ps1.4:83.1><span class=root>Puthujjano vipassanaṁ bhāvento navahi ākārehi upaṭṭhānakusalo hoti, navahi ākārehi anupaṭṭhānakusalo hoti. </span><br><p id=ps1.4:83.2><span class=root>Sekkho vipassanaṁ bhāvento dasahi ākārehi upaṭṭhānakusalo hoti, dasahi ākārehi anupaṭṭhānakusalo hoti. </span><br><p id=ps1.4:83.3><span class=root>Vītarāgo vipassanaṁ bhāvento dvādasahi ākārehi upaṭṭhānakusalo hoti, dvādasahi ākārehi anupaṭṭhānakusalo hoti. </span><br><p id=ps1.4:84.1><span class=root>Puthujjano vipassanaṁ bhāvento katamehi navahi ākārehi upaṭṭhānakusalo hoti, katamehi navahi ākārehi anupaṭṭhānakusalo hoti? </span><br><p id=ps1.4:84.2><span class=root>Aniccato upaṭṭhānakusalo hoti, niccato anupaṭṭhānakusalo hoti. </span><br><p id=ps1.4:84.3><span class=root>Dukkhato upaṭṭhānakusalo hoti, sukhato anupaṭṭhānakusalo hoti. </span><br><p id=ps1.4:84.4><span class=root>Anattato upaṭṭhānakusalo hoti, attato anupaṭṭhānakusalo hoti. </span><br><p id=ps1.4:84.5><span class=root>Khayato upaṭṭhānakusalo hoti, ghanato anupaṭṭhānakusalo hoti. </span><br><p id=ps1.4:84.6><span class=root>Vayato upaṭṭhānakusalo hoti, āyūhanānupaṭṭhānakusalo hoti. </span><br><p id=ps1.4:84.7><span class=root>Vipariṇāmūpaṭṭhānakusalo hoti, dhuvato anupaṭṭhānakusalo hoti. </span><br><p id=ps1.4:84.8><span class=root>Animittūpaṭṭhānakusalo hoti, nimittānupaṭṭhānakusalo hoti. </span><br><p id=ps1.4:84.9><span class=root>Appaṇihitūpaṭṭhānakusalo hoti, paṇidhianupaṭṭhānakusalo hoti. </span><br><p id=ps1.4:84.10><span class=root>Suññatūpaṭṭhānakusalo hoti, abhinivesānupaṭṭhānakusalo hoti—</span><br><p id=ps1.4:84.11><span class=root>puthujjano vipassanaṁ bhāvento imehi navahi ākārehi upaṭṭhānakusalo hoti, imehi navahi ākārehi anupaṭṭhānakusalo hoti. </span><br><p id=ps1.4:85.1><span class=root>Sekkho vipassanaṁ bhāvento katamehi dasahi ākārehi upaṭṭhānakusalo hoti, katamehi dasahi ākārehi anupaṭṭhānakusalo hoti? </span><br><p id=ps1.4:85.2><span class=root>Aniccato upaṭṭhānakusalo hoti, niccato anupaṭṭhānakusalo hoti …pe… suññatūpaṭṭhānakusalo hoti, abhinivesānupaṭṭhānakusalo hoti. </span><br><p id=ps1.4:85.3><span class=root>Ñāṇūpaṭṭhānakusalo hoti, añāṇānupaṭṭhānakusalo hoti—</span><br><p id=ps1.4:85.4><span class=root>sekkho vipassanaṁ bhāvento imehi dasahi ākārehi upaṭṭhānakusalo hoti, imehi dasahi ākārehi anupaṭṭhānakusalo hoti. </span><br><p id=ps1.4:86.1><span class=root>Vītarāgo vipassanaṁ bhāvento katamehi dvādasahi ākārehi upaṭṭhānakusalo hoti, katamehi dvādasahi ākārehi anupaṭṭhānakusalo hoti? </span><br><p id=ps1.4:86.2><span class=root>Aniccato upaṭṭhānakusalo hoti, niccato anupaṭṭhānakusalo hoti …pe… ñāṇūpaṭṭhānakusalo hoti, añāṇānupaṭṭhānakusalo hoti. </span><br><p id=ps1.4:86.3><span class=root>Visaññogūpaṭṭhānakusalo hoti, saññogānupaṭṭhānakusalo hoti. </span><br><p id=ps1.4:86.4><span class=root>Nirodhūpaṭṭhānakusalo hoti, saṅkhārānupaṭṭhānakusalo hoti—</span><br><p id=ps1.4:86.5><span class=root>vītarāgo vipassanaṁ bhāvento imehi dvādasahi ākārehi upaṭṭhānakusalo hoti, imehi dvādasahi ākārehi anupaṭṭhānakusalo hoti. </span><br><p id=ps1.4:87.1><span class=root>Āvajjitattā ārammaṇūpaṭṭhānakusalavasena indriyāni samodhāneti, gocarañca pajānāti, samatthañca paṭivijjhati …pe… </span><br><p id=ps1.4:87.2><span class=root>dhamme samodhāneti, gocarañca pajānāti, samatthañca paṭivijjhati. </span><br><p id=ps1.4:87.3><span class=root>Indriyāni samodhānetīti kathaṁ indriyāni samodhāneti? </span><br><p id=ps1.4:87.4><span class=root>Adhimokkhaṭṭhena saddhindriyaṁ samodhāneti …pe… samathanimittūpaṭṭhānakusalavasena, paggahanimittūpaṭṭhānakusalavasena, avikkhepūpaṭṭhānakusalavasena, obhāsūpaṭṭhānakusalavasena, sampahaṁsanūpaṭṭhānakusalavasena, upekkhūpaṭṭhānakusalavasena, ekattūpaṭṭhānakusalavasena, ñāṇūpaṭṭhānakusalavasena, vimuttūpaṭṭhānakusalavasena. </span><br><p id=ps1.4:88.1><span class=root>Aniccato upaṭṭhānakusalavasena, niccato anupaṭṭhānakusalavasena, dukkhato upaṭṭhānakusalavasena, sukhato anupaṭṭhānakusalavasena, anattato upaṭṭhānakusalavasena, attato anupaṭṭhānakusalavasena, khayato upaṭṭhānakusalavasena, ghanato anupaṭṭhānakusalavasena, vayato upaṭṭhānakusalavasena, āyūhanānupaṭṭhānakusalavasena, vipariṇāmūpaṭṭhānakusalavasena, dhuvato anupaṭṭhānakusalavasena, animittūpaṭṭhānakusalavasena, nimittānupaṭṭhānakusalavasena, appaṇihitūpaṭṭhānakusalavasena, paṇidhianupaṭṭhānakusalavasena, suññatūpaṭṭhānakusalavasena, abhinivesānupaṭṭhānakusalavasena, ñāṇūpaṭṭhānakusalavasena, añāṇānupaṭṭhānakusalavasena, visaññogūpaṭṭhānakusalavasena, saññogānupaṭṭhānakusalavasena, nirodhūpaṭṭhānakusalavasena, saṅkhārānupaṭṭhānakusalavasena indriyāni samodhāneti, gocarañca pajānāti, samatthañca paṭivijjhati. </span><br><p id=ps1.4:89.1><span class=root>Catusaṭṭhiyā ākārehi tiṇṇannaṁ indriyānaṁ vasibhāvatā paññā āsavānaṁ khaye ñāṇaṁ. </span><br><p id=ps1.4:89.2><span class=root>Katamesaṁ tiṇṇannaṁ indriyānaṁ? </span><br><p id=ps1.4:89.3><span class=root>Anaññātaññassāmītindriyassa, aññindriyassa, aññātāvindriyassa. </span><br><p id=ps1.4:90.1><span class=root>Anaññātaññassāmītindriyaṁ kati ṭhānāni gacchati? </span><br><p id=ps1.4:90.2><span class=root>Aññindriyaṁ kati ṭhānāni gacchati? </span><br><p id=ps1.4:90.3><span class=root>Aññātāvindriyaṁ kati ṭhānāni gacchati? </span><br><p id=ps1.4:90.4><span class=root>Anaññātaññassāmītindriyaṁ ekaṁ ṭhānaṁ gacchati—</span><br><p id=ps1.4:90.5><span class=root>sotāpattimaggaṁ. </span><br><p id=ps1.4:90.6><span class=root>Aññindriyaṁ cha ṭhānāni gacchati—</span><br><p id=ps1.4:90.7><span class=root>sotāpattiphalaṁ, sakadāgāmimaggaṁ, sakadāgāmiphalaṁ, anāgāmimaggaṁ, anāgāmiphalaṁ, arahattamaggaṁ. </span><br><p id=ps1.4:90.8><span class=root>Aññātāvindriyaṁ ekaṁ ṭhānaṁ gacchati—</span><br><p id=ps1.4:90.9><span class=root>arahattaphalaṁ. </span><br><p id=ps1.4:91.1><span class=root>Sotāpattimaggakkhaṇe anaññātaññassāmītindriyassa saddhindriyaṁ adhimokkhaparivāraṁ hoti, vīriyindriyaṁ paggahaparivāraṁ hoti, satindriyaṁ upaṭṭhānaparivāraṁ hoti, samādhindriyaṁ avikkhepaparivāraṁ hoti, paññindriyaṁ dassanaparivāraṁ hoti, manindriyaṁ vijānanaparivāraṁ hoti, somanassindriyaṁ abhisandanaparivāraṁ hoti, jīvitindriyaṁ pavattasantatādhipateyyaparivāraṁ hoti. </span><br><p id=ps1.4:91.2><span class=root>Sotāpattimaggakkhaṇe jātā dhammā, ṭhapetvā cittasamuṭṭhānaṁ rūpaṁ, sabbeva kusalā honti, sabbeva anāsavā honti, sabbeva niyyānikā honti, sabbeva apacayagāmino honti, sabbeva lokuttarā honti, sabbeva nibbānārammaṇā honti. </span><br><p id=ps1.4:91.3><span class=root>Sotāpattimaggakkhaṇe anaññātaññassāmītindriyassa imāni aṭṭhindriyāni sahajātaparivārā honti, aññamaññaparivārā honti, nissayaparivārā honti, sampayuttaparivārā honti, sahagatā honti, sahajātā honti, saṁsaṭṭhā honti, sampayuttā honti. </span><br><p id=ps1.4:91.4><span class=root>Teva tassa ākārā ceva honti parivārā ca. </span><br><p id=ps1.4:92.1><span class=root>Sotāpattiphalakkhaṇe …pe… </span><br><p id=ps1.4:92.2><span class=root>arahattaphalakkhaṇe aññātāvindriyassa saddhindriyaṁ adhimokkhaparivāraṁ hoti …pe… </span><br><p id=ps1.4:92.3><span class=root>jīvitindriyaṁ pavattasantatādhipateyyaparivāraṁ hoti. </span><br><p id=ps1.4:92.4><span class=root>Arahattaphalakkhaṇe jātā dhammā sabbeva abyākatā honti, ṭhapetvā cittasamuṭṭhānaṁ rūpaṁ sabbeva anāsavā honti, sabbeva lokuttarā honti, sabbeva nibbānārammaṇā honti. </span><br><p id=ps1.4:92.5><span class=root>Arahattaphalakkhaṇe aññātāvindriyassa imāni aṭṭhindriyāni sahajātaparivārā honti. </span><br><p id=ps1.4:92.6><span class=root>Teva tassa ākārā ceva honti parivārā ca. </span><br><p id=ps1.4:92.7><span class=root>Iti imāni aṭṭha aṭṭhakāni catusaṭṭhi honti. </span><br><p id=ps1.4:93.1><span class=root>Āsavāti katame te āsavā? </span><br><p id=ps1.4:93.2><span class=root>Kāmāsavo, bhavāsavo, diṭṭhāsavo, avijjāsavo. </span><br><p id=ps1.4:93.3><span class=root>Katthete āsavā khīyanti? </span><br><p id=ps1.4:93.4><span class=root>Sotāpattimaggena anavaseso diṭṭhāsavo khīyati. </span><br><p id=ps1.4:93.5><span class=root>Apāyagamanīyo kāmāsavo khīyati, apāyagamanīyo bhavāsavo khīyati, apāyagamanīyo avijjāsavo khīyati. </span><br><p id=ps1.4:93.6><span class=root>Etthete āsavā khīyanti. </span><br><p id=ps1.4:93.7><span class=root>Sakadāgāmimaggena oḷāriko kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati. </span><br><p id=ps1.4:93.8><span class=root>Etthete āsavā khīyanti. </span><br><p id=ps1.4:93.9><span class=root>Anāgāmimaggena anavaseso kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati. </span><br><p id=ps1.4:93.10><span class=root>Etthete āsavā khīyanti. </span><br><p id=ps1.4:93.11><span class=root>Arahattamaggena anavaseso bhavāsavo khīyati, anavaseso avijjāsavo khīyati. </span><br><p id=ps1.4:93.12><span class=root>Etthete āsavā khīyanti. </span><br><p id=ps1.4:94.1><span class=root>Na tassa addiṭṭhamidhatthi kiñci, </span><br><p id=ps1.4:94.2><span class=root>Atho aviññātamajānitabbaṁ; </span><br><p id=ps1.4:94.3><span class=root>Sabbaṁ abhiññāsi yadatthi neyyaṁ, </span><br><p id=ps1.4:94.4><span class=root>Tathāgato tena samantacakkhūti. </span><br><p id=ps1.4:95.1><span class=root>Samantacakkhūti kenaṭṭhena samantacakkhu? </span><br><p id=ps1.4:95.2><span class=root>Cuddasa buddhañāṇāni—</span><br><p id=ps1.4:95.3><span class=root>dukkhe ñāṇaṁ buddhañāṇaṁ, dukkhasamudaye ñāṇaṁ buddhañāṇaṁ …pe… </span><br><p id=ps1.4:95.4><span class=root>sabbaññutaññāṇaṁ buddhañāṇaṁ, anāvaraṇañāṇaṁ buddhañāṇaṁ. </span><br><p id=ps1.4:95.5><span class=root>Imāni cuddasa buddhañāṇāni. </span><br><p id=ps1.4:95.6><span class=root>Imesaṁ cuddasannaṁ buddhañāṇānaṁ aṭṭha ñāṇāni sāvakasādhāraṇāni, cha ñāṇāni asādhāraṇāni sāvakehi. </span><br><p id=ps1.4:96.1><span class=root>Yāvatā dukkhassa dukkhaṭṭho ñāto, aññāto dukkhaṭṭho natthīti—</span><br><p id=ps1.4:96.2><span class=root>samantacakkhu. </span><br><p id=ps1.4:96.3><span class=root>Yaṁ samantacakkhu taṁ paññindriyaṁ. </span><br><p id=ps1.4:96.4><span class=root>Paññindriyassa vasena adhimokkhaṭṭhena saddhindriyaṁ, paggahaṭṭhena vīriyindriyaṁ, upaṭṭhānaṭṭhena satindriyaṁ, avikkhepaṭṭhena samādhindriyaṁ. </span><br><p id=ps1.4:96.5><span class=root>Yāvatā dukkhassa dukkhaṭṭho diṭṭho vidito sacchikato phassito paññāya; </span><br><p id=ps1.4:96.6><span class=root>aphassito paññāya dukkhaṭṭho natthīti—</span><br><p id=ps1.4:96.7><span class=root>samantacakkhu. </span><br><p id=ps1.4:96.8><span class=root>Yaṁ samantacakkhu taṁ paññindriyaṁ. </span><br><p id=ps1.4:96.9><span class=root>Paññindriyassa vasena adhimokkhaṭṭhena saddhindriyaṁ, paggahaṭṭhena vīriyindriyaṁ, upaṭṭhānaṭṭhena satindriyaṁ, avikkhepaṭṭhena samādhindriyaṁ. </span><br><p id=ps1.4:96.10><span class=root>Yāvatā samudayassa samudayaṭṭho …pe… </span><br><p id=ps1.4:96.11><span class=root>yāvatā nirodhassa nirodhaṭṭho … </span><br><p id=ps1.4:96.12><span class=root>yāvatā maggassa maggaṭṭho … </span><br><p id=ps1.4:96.13><span class=root>yāvatā atthapaṭisambhidāya atthapaṭisambhidaṭṭho … </span><br><p id=ps1.4:96.14><span class=root>yāvatā dhammapaṭisambhidāya dhammapaṭisambhidaṭṭho … </span><br><p id=ps1.4:96.15><span class=root>yāvatā niruttipaṭisambhidāya niruttipaṭisambhidaṭṭho … </span><br><p id=ps1.4:96.16><span class=root>yāvatā paṭibhānapaṭisambhidāya paṭibhānapaṭisambhidaṭṭho … </span><br><p id=ps1.4:96.17><span class=root>yāvatā indriyaparopariyattañāṇaṁ … </span><br><p id=ps1.4:96.18><span class=root>yāvatā sattānaṁ āsayānusaye ñāṇaṁ … </span><br><p id=ps1.4:96.19><span class=root>yāvatā yamakapāṭihīre ñāṇaṁ … </span><br><p id=ps1.4:96.20><span class=root>yāvatā mahākaruṇāsamāpattiyā ñāṇaṁ … </span><br><p id=ps1.4:96.21><span class=root>yāvatā sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, taṁ ñātaṁ diṭṭhaṁ viditaṁ sacchikataṁ phassitaṁ paññāya. </span><br><p id=ps1.4:96.22><span class=root>Aphassitaṁ paññāya natthīti—</span><br><p id=ps1.4:96.23><span class=root>samantacakkhu. </span><br><p id=ps1.4:96.24><span class=root>Yaṁ samantacakkhu taṁ paññindriyaṁ. </span><br><p id=ps1.4:96.25><span class=root>Paññindriyassa vasena adhimokkhaṭṭhena saddhindriyaṁ, paggahaṭṭhena vīriyindriyaṁ, upaṭṭhānaṭṭhena satindriyaṁ, avikkhepaṭṭhena samādhindriyaṁ. </span><br><p id=ps1.4:97.1><span class=root>Saddahanto paggaṇhāti, paggaṇhanto saddahati. </span><br><p id=ps1.4:97.2><span class=root>Saddahanto upaṭṭhāpeti, upaṭṭhāpento saddahati. </span><br><p id=ps1.4:97.3><span class=root>Saddahanto samādahati, samādahanto saddahati. </span><br><p id=ps1.4:97.4><span class=root>Saddahanto pajānāti, pajānanto saddahati. </span><br><p id=ps1.4:97.5><span class=root>Paggaṇhanto upaṭṭhāpeti, upaṭṭhāpento paggaṇhāti. </span><br><p id=ps1.4:97.6><span class=root>Paggaṇhanto samādahati, samādahanto paggaṇhāti. </span><br><p id=ps1.4:97.7><span class=root>Paggaṇhanto pajānāti, pajānanto paggaṇhāti. </span><br><p id=ps1.4:97.8><span class=root>Paggaṇhanto saddahati, saddahanto paggaṇhāti. </span><br><p id=ps1.4:97.9><span class=root>Upaṭṭhāpento samādahati, samādahanto upaṭṭhāpeti. </span><br><p id=ps1.4:97.10><span class=root>Upaṭṭhāpento pajānāti, pajānanto upaṭṭhāpeti. </span><br><p id=ps1.4:97.11><span class=root>Upaṭṭhāpento saddahati, saddahanto upaṭṭhāpeti. </span><br><p id=ps1.4:97.12><span class=root>Upaṭṭhāpento paggaṇhāti, paggaṇhanto upaṭṭhāpeti. </span><br><p id=ps1.4:97.13><span class=root>Samādahanto pajānāti, pajānanto samādahati. </span><br><p id=ps1.4:97.14><span class=root>Samādahanto saddahati, saddahanto samādahati. </span><br><p id=ps1.4:97.15><span class=root>Samādahanto paggaṇhāti, paggaṇhanto samādahati. </span><br><p id=ps1.4:97.16><span class=root>Samādahanto upaṭṭhāpeti, upaṭṭhāpento samādahati. </span><br><p id=ps1.4:97.17><span class=root>Pajānanto saddahati, saddahanto pajānāti. </span><br><p id=ps1.4:97.18><span class=root>Pajānanto paggaṇhāti, paggaṇhanto pajānāti. </span><br><p id=ps1.4:97.19><span class=root>Pajānanto upaṭṭhāpeti, upaṭṭhāpento pajānāti. </span><br><p id=ps1.4:97.20><span class=root>Pajānanto samādahati, samādahanto pajānāti. </span><br><p id=ps1.4:98.1><span class=root>Saddahitattā paggahitaṁ, paggahitattā saddahitaṁ. </span><br><p id=ps1.4:98.2><span class=root>Saddahitattā upaṭṭhāpitaṁ, upaṭṭhāpitattā saddahitaṁ. </span><br><p id=ps1.4:98.3><span class=root>Saddahitattā samādahitaṁ, samādahitattā saddahitaṁ. </span><br><p id=ps1.4:98.4><span class=root>Saddahitattā pajānitaṁ, pajānitattā saddahitaṁ. </span><br><p id=ps1.4:98.5><span class=root>Paggahitattā upaṭṭhāpitaṁ, upaṭṭhāpitattā paggahitaṁ. </span><br><p id=ps1.4:98.6><span class=root>Paggahitattā samādahitaṁ, samādahitattā paggahitaṁ. </span><br><p id=ps1.4:98.7><span class=root>Paggahitattā pajānitaṁ pajānitattā paggahitaṁ. </span><br><p id=ps1.4:98.8><span class=root>Paggahitattā saddahitaṁ, saddahitattā paggahitaṁ. </span><br><p id=ps1.4:98.9><span class=root>Upaṭṭhāpitattā samādahitaṁ, samādahitattā upaṭṭhāpitaṁ. </span><br><p id=ps1.4:98.10><span class=root>Upaṭṭhāpitattā pajānitaṁ, pajānitattā upaṭṭhāpitaṁ. </span><br><p id=ps1.4:98.11><span class=root>Upaṭṭhāpitattā saddahitaṁ, saddahitattā upaṭṭhāpitaṁ. </span><br><p id=ps1.4:98.12><span class=root>Upaṭṭhāpitattā paggahitaṁ, paggahitattā upaṭṭhāpitaṁ. </span><br><p id=ps1.4:98.13><span class=root>Samādahitattā pajānitaṁ, pajānitattā samādahitaṁ. </span><br><p id=ps1.4:98.14><span class=root>Samādahitattā saddahitaṁ, saddahitattā samādahitaṁ. </span><br><p id=ps1.4:98.15><span class=root>Samādahitattā paggahitaṁ, paggahitattā samādahitaṁ. </span><br><p id=ps1.4:98.16><span class=root>Samādahitattā upaṭṭhāpitaṁ, upaṭṭhāpitattā samādahitaṁ. </span><br><p id=ps1.4:98.17><span class=root>Pajānitattā saddahitaṁ, saddahitattā pajānitaṁ. </span><br><p id=ps1.4:98.18><span class=root>Pajānitattā paggahitaṁ, paggahitattā pajānitaṁ. </span><br><p id=ps1.4:98.19><span class=root>Pajānitattā upaṭṭhāpitaṁ, upaṭṭhāpitattā pajānitaṁ. </span><br><p id=ps1.4:98.20><span class=root>Pajānitattā samādahitaṁ, samādahitattā pajānitaṁ. </span><br><p id=ps1.4:99.1><span class=root>Yaṁ buddhacakkhu taṁ buddhañāṇaṁ, yaṁ buddhañāṇaṁ taṁ buddhacakkhu, yena cakkhunā tathāgato satte passati apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye appekacce paralokavajjabhayadassāvino, appekacce naparalokavajjabhayadassāvino. </span><br><p id=ps1.4:100.1><span class=root>Apparajakkhe mahārajakkheti saddho puggalo apparajakkho, assaddho puggalo mahārajakkho. </span><br><p id=ps1.4:100.2><span class=root>Āraddhavīriyo puggalo apparajakkho, kusīto puggalo mahārajakkho. </span><br><p id=ps1.4:100.3><span class=root>Upaṭṭhitassati puggalo apparajakkho, muṭṭhassati puggalo mahārajakkho. </span><br><p id=ps1.4:100.4><span class=root>Samāhito puggalo apparajakkho, asamāhito puggalo mahārajakkho. </span><br><p id=ps1.4:100.5><span class=root>Paññavā puggalo apparajakkho, duppañño puggalo mahārajakkho. </span><br><p id=ps1.4:101.1><span class=root>Tikkhindriye mudindriyeti saddho puggalo tikkhindriyo, assaddho puggalo mudindriyo …pe… </span><br><p id=ps1.4:101.2><span class=root>paññavā puggalo tikkhindriyo, duppañño puggalo mudindriyo. </span><br><p id=ps1.4:101.3><span class=root>Svākāre dvākāreti saddho puggalo svākāro, assaddho puggalo dvākāro …pe… </span><br><p id=ps1.4:101.4><span class=root>paññavā puggalo svākāro, duppañño puggalo dvākāro. </span><br><p id=ps1.4:101.5><span class=root>Suviññāpaye duviññāpayeti saddho puggalo suviññāpayo, assaddho puggalo duviññāpayo …pe… </span><br><p id=ps1.4:101.6><span class=root>paññavā puggalo suviññāpayo, duppañño puggalo duviññāpayo. </span><br><p id=ps1.4:102.1><span class=root>Appekacce paralokavajjabhayadassāvino, appekacce naparalokavajjabhayadassāvinoti saddho puggalo paralokavajjabhayadassāvī, assaddho puggalo naparalokavajjabhayadassāvī. </span><br><p id=ps1.4:102.2><span class=root>Āraddhavīriyo puggalo paralokavajjabhayadassāvī, kusīto puggalo naparalokavajjabhayadassāvī …pe… </span><br><p id=ps1.4:102.3><span class=root>paññavā puggalo paralokavajjabhayadassāvī, duppañño puggalo naparalokavajjabhayadassāvī. </span><br><p id=ps1.4:103.1><span class=root>Lokoti khandhaloko dhātuloko āyatanaloko vipattibhavaloko vipattisambhavaloko sampattibhavaloko sampattisambhavaloko. </span><br><p id=ps1.4:104.1><span class=root>Eko loko—</span><br><p id=ps1.4:104.2><span class=root>sabbe sattā āhāraṭṭhitikā. </span><br><p id=ps1.4:104.3><span class=root>Dve lokā—</span><br><p id=ps1.4:104.4><span class=root>nāmañca rūpañca. </span><br><p id=ps1.4:104.5><span class=root>Tayo lokā—</span><br><p id=ps1.4:104.6><span class=root>tisso vedanā. </span><br><p id=ps1.4:104.7><span class=root>Cattāro lokā—</span><br><p id=ps1.4:104.8><span class=root>cattāro āhārā. </span><br><p id=ps1.4:104.9><span class=root>Pañca lokā—</span><br><p id=ps1.4:104.10><span class=root>pañcupādānakkhandhā. </span><br><p id=ps1.4:104.11><span class=root>Cha lokā—</span><br><p id=ps1.4:104.12><span class=root>cha ajjhattikāni āyatanāni. </span><br><p id=ps1.4:104.13><span class=root>Satta lokā—</span><br><p id=ps1.4:104.14><span class=root>satta viññāṇaṭṭhitiyo. </span><br><p id=ps1.4:104.15><span class=root>Aṭṭha lokā—</span><br><p id=ps1.4:104.16><span class=root>aṭṭha lokadhammā. </span><br><p id=ps1.4:104.17><span class=root>Nava lokā—</span><br><p id=ps1.4:104.18><span class=root>nava sattāvāsā. </span><br><p id=ps1.4:104.19><span class=root>Dasa lokā—</span><br><p id=ps1.4:104.20><span class=root>dasāyatanāni. </span><br><p id=ps1.4:104.21><span class=root>Dvādasa lokā—</span><br><p id=ps1.4:104.22><span class=root>dvādasāyatanāni. </span><br><p id=ps1.4:104.23><span class=root>Aṭṭhārasa lokā—</span><br><p id=ps1.4:104.24><span class=root>aṭṭhārasa dhātuyo. </span><br><p id=ps1.4:105.1><span class=root>Vajjanti sabbe kilesā vajjā, sabbe duccaritā vajjā, sabbe abhisaṅkhārā vajjā, sabbe bhavagāmikammā vajjā. </span><br><p id=ps1.4:105.2><span class=root>Iti imasmiñca loke imasmiñca vajje tibbā bhayasaññā paccupaṭṭhitā honti, seyyathāpi ukkhittāsike vadhake. </span><br><p id=ps1.4:105.3><span class=root>Imehi paññāsāya ākārehi imāni pañcindriyāni jānāti passati aññāti paṭivijjhatīti. </span><br><p id=ps1.4:105.4><span class=root>Tatiyabhāṇavāro. </span><br><p id=ps1.4:105.5><span class=root>Indriyakathā niṭṭhitā. </span><br></main><footer class="container footer"><small><a href=/about/>Contact info</a></small></footer>