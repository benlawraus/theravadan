<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps.html>Previous</a><a href=/canon/en/pli/ms/sutta/kn/ps/ps0001P0001.html>Next</a></div><p><div class=verse-container id=ps1.0:0.1><span>Paṭisambhidāmagga </span></div><p><div class=verse-container id=ps1.0:0.2><span>1 Mahāvagga </span></div><p><div class=verse-container id=ps1.0:0.3><span class=big-bold>1.0 Mātikā </span></div><p><div class=verse-container id=ps1.0:0.4><span>Namo tassa Bhagavato Arahato Sammāsambuddhassa. </span></div><p><div class=verse-container id=ps1.0:1.1><span>Sotāvadhāne paññā sutamaye ñāṇaṁ. </span></div><p><div class=verse-container id=ps1.0:2.1><span>Sutvāna saṁvare paññā sīlamaye ñāṇaṁ. </span></div><p><div class=verse-container id=ps1.0:3.1><span>Saṁvaritvā samādahane paññā samādhibhāvanāmaye ñāṇaṁ. </span></div><p><div class=verse-container id=ps1.0:4.1><span>Paccayapariggahe paññā dhammaṭṭhitiñāṇaṁ. </span></div><p><div class=verse-container id=ps1.0:5.1><span>Atītānāgatapaccuppannānaṁ dhammānaṁ saṅkhipitvā vavatthāne paññā sammasane ñāṇaṁ. </span></div><p><div class=verse-container id=ps1.0:6.1><span>Paccuppannānaṁ dhammānaṁ vipariṇāmānupassane paññā udayabbayānupassane ñāṇaṁ. </span></div><p><div class=verse-container id=ps1.0:7.1><span>Ārammaṇaṁ paṭisaṅkhā bhaṅgānupassane paññā vipassane ñāṇaṁ. </span></div><p><div class=verse-container id=ps1.0:8.1><span>Bhayatupaṭṭhāne paññā ādīnave ñāṇaṁ. </span></div><p><div class=verse-container id=ps1.0:9.1><span>Muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṁ. </span></div><p><div class=verse-container id=ps1.0:10.1><span>Bahiddhā vuṭṭhānavivaṭṭane paññā gotrabhuñāṇaṁ. </span></div><p><div class=verse-container id=ps1.0:11.1><span>Dubhato vuṭṭhānavivaṭṭane paññā magge ñāṇaṁ. </span></div><p><div class=verse-container id=ps1.0:12.1><span>Payogappaṭippassaddhi paññā phale ñāṇaṁ. </span></div><p><div class=verse-container id=ps1.0:13.1><span>Chinnavaṭumānupassane paññā vimuttiñāṇaṁ. </span></div><p><div class=verse-container id=ps1.0:14.1><span>Tadā samudāgate dhamme passane paññā paccavekkhaṇe ñāṇaṁ. </span></div><p><div class=verse-container id=ps1.0:15.1><span>Ajjhattavavatthāne paññā vatthunānatte ñāṇaṁ. </span></div><p><div class=verse-container id=ps1.0:16.1><span>Bahiddhāvavatthāne paññā gocaranānatte ñāṇaṁ. </span></div><p><div class=verse-container id=ps1.0:17.1><span>Cariyāvavatthāne paññā cariyānānatte ñāṇaṁ. </span></div><p><div class=verse-container id=ps1.0:18.1><span>Catudhammavavatthāne paññā bhūminānatte ñāṇaṁ. </span></div><p><div class=verse-container id=ps1.0:19.1><span>Navadhammavavatthāne paññā dhammanānatte ñāṇaṁ. </span></div><p><div class=verse-container id=ps1.0:20.1><span>Abhiññāpaññā ñātaṭṭhe ñāṇaṁ. </span></div><p><div class=verse-container id=ps1.0:21.1><span>Pariññāpaññā tīraṇaṭṭhe ñāṇaṁ. </span></div><p><div class=verse-container id=ps1.0:22.1><span>Pahāne paññā pariccāgaṭṭhe ñāṇaṁ. </span></div><p><div class=verse-container id=ps1.0:23.1><span>Bhāvanāpaññā ekarasaṭṭhe ñāṇaṁ. </span></div><p><div class=verse-container id=ps1.0:24.1><span>Sacchikiriyāpaññā phassanaṭṭhe ñāṇaṁ. </span></div><p><div class=verse-container id=ps1.0:25.1><span>Atthanānatte paññā atthapaṭisambhide ñāṇaṁ. </span></div><p><div class=verse-container id=ps1.0:26.1><span>Dhammanānatte paññā dhammapaṭisambhide ñāṇaṁ. </span></div><p><div class=verse-container id=ps1.0:27.1><span>Niruttinānatte paññā niruttipaṭisambhide ñāṇaṁ. </span></div><p><div class=verse-container id=ps1.0:28.1><span>Paṭibhānanānatte paññā paṭibhānapaṭisambhide ñāṇaṁ. </span></div><p><div class=verse-container id=ps1.0:29.1><span>Vihāranānatte paññā vihāraṭṭhe ñāṇaṁ. </span></div><p><div class=verse-container id=ps1.0:30.1><span>Samāpattinānatte paññā samāpattaṭṭhe ñāṇaṁ. </span></div><p><div class=verse-container id=ps1.0:31.1><span>Vihārasamāpattinānatte paññā vihārasamāpattaṭṭhe ñāṇaṁ. </span></div><p><div class=verse-container id=ps1.0:32.1><span>Avikkhepaparisuddhattā āsavasamucchede paññā ānantarikasamādhimhi ñāṇaṁ. </span></div><p><div class=verse-container id=ps1.0:33.1><span>Dassanādhipateyyaṁ santo ca vihārādhigamo paṇītādhimuttatā paññā araṇavihāre ñāṇaṁ. </span></div><p><div class=verse-container id=ps1.0:34.1><span>Dvīhi balehi samannāgatattā tayo ca saṅkhārānaṁ paṭippassaddhiyā soḷasahi ñāṇacariyāhi navahi samādhicariyāhi vasibhāvatā paññā nirodhasamāpattiyā ñāṇaṁ. </span></div><p><div class=verse-container id=ps1.0:35.1><span>Sampajānassa pavattapariyādāne paññā parinibbāne ñāṇaṁ. </span></div><p><div class=verse-container id=ps1.0:36.1><span>Sabbadhammānaṁ sammā samucchede nirodhe ca anupaṭṭhānatā paññā samasīsaṭṭhe ñāṇaṁ. </span></div><p><div class=verse-container id=ps1.0:37.1><span>Puthunānattatejapariyādāne paññā sallekhaṭṭhe ñāṇaṁ. </span></div><p><div class=verse-container id=ps1.0:38.1><span>Asallīnattapahitattapaggahaṭṭhe paññā vīriyārambhe ñāṇaṁ. </span></div><p><div class=verse-container id=ps1.0:39.1><span>Nānādhammappakāsanatā paññā atthasandassane ñāṇaṁ. </span></div><p><div class=verse-container id=ps1.0:40.1><span>Sabbadhammānaṁ ekasaṅgahatānānattekattapaṭivedhe paññā dassanavisuddhiñāṇaṁ. </span></div><p><div class=verse-container id=ps1.0:41.1><span>Viditattā paññā khantiñāṇaṁ. </span></div><p><div class=verse-container id=ps1.0:42.1><span>Phuṭṭhattā paññā pariyogāhaṇe ñāṇaṁ. </span></div><p><div class=verse-container id=ps1.0:43.1><span>Samodahane paññā padesavihāre ñāṇaṁ. </span></div><p><div class=verse-container id=ps1.0:44.1><span>Adhipatattā paññā saññāvivaṭṭe ñāṇaṁ. </span></div><p><div class=verse-container id=ps1.0:45.1><span>Nānatte paññā cetovivaṭṭe ñāṇaṁ. </span></div><p><div class=verse-container id=ps1.0:46.1><span>Adhiṭṭhāne paññā cittavivaṭṭe ñāṇaṁ. </span></div><p><div class=verse-container id=ps1.0:47.1><span>Suññate paññā ñāṇavivaṭṭe ñāṇaṁ. </span></div><p><div class=verse-container id=ps1.0:48.1><span>Vosagge paññā vimokkhavivaṭṭe ñāṇaṁ. </span></div><p><div class=verse-container id=ps1.0:49.1><span>Tathaṭṭhe paññā saccavivaṭṭe ñāṇaṁ. </span></div><p><div class=verse-container id=ps1.0:50.1><span>Kāyampi cittampi ekavavatthānatā sukhasaññañca lahusaññañca adhiṭṭhānavasena ijjhanaṭṭhe paññā iddhividhe ñāṇaṁ. </span></div><p><div class=verse-container id=ps1.0:51.1><span>Vitakkavipphāravasena nānattekattasaddanimittānaṁ pariyogāhaṇe paññā sotadhātuvisuddhiñāṇaṁ. </span></div><p><div class=verse-container id=ps1.0:52.1><span>Tiṇṇannaṁ cittānaṁ vipphārattā indriyānaṁ pasādavasena nānattekattaviññāṇacariyā pariyogāhaṇe paññā cetopariyañāṇaṁ. </span></div><p><div class=verse-container id=ps1.0:53.1><span>Paccayappavattānaṁ dhammānaṁ nānattekattakammavipphāravasena pariyogāhaṇe paññā pubbenivāsānussatiñāṇaṁ. </span></div><p><div class=verse-container id=ps1.0:54.1><span>Obhāsavasena nānattekattarūpanimittānaṁ dassanaṭṭhe paññā dibbacakkhuñāṇaṁ. </span></div><p><div class=verse-container id=ps1.0:55.1><span>Catusaṭṭhiyā ākārehi tiṇṇannaṁ indriyānaṁ vasibhāvatā paññā āsavānaṁ khaye ñāṇaṁ. </span></div><p><div class=verse-container id=ps1.0:56.1><span>Pariññaṭṭhe paññā dukkhe ñāṇaṁ. </span></div><p><div class=verse-container id=ps1.0:57.1><span>Pahānaṭṭhe paññā samudaye ñāṇaṁ. </span></div><p><div class=verse-container id=ps1.0:58.1><span>Sacchikiriyaṭṭhe paññā nirodhe ñāṇaṁ. </span></div><p><div class=verse-container id=ps1.0:59.1><span>Bhāvanaṭṭhe paññā magge ñāṇaṁ. </span></div><p><div class=verse-container id=ps1.0:60.1><span>Dukkhe ñāṇaṁ. </span></div><p><div class=verse-container id=ps1.0:61.1><span>Dukkhasamudaye ñāṇaṁ. </span></div><p><div class=verse-container id=ps1.0:62.1><span>Dukkhanirodhe ñāṇaṁ. </span></div><p><div class=verse-container id=ps1.0:63.1><span>Dukkhanirodhagāminiyā paṭipadāya ñāṇaṁ. </span></div><p><div class=verse-container id=ps1.0:64.1><span>Atthapaṭisambhide ñāṇaṁ. </span></div><p><div class=verse-container id=ps1.0:65.1><span>Dhammapaṭisambhide ñāṇaṁ. </span></div><p><div class=verse-container id=ps1.0:66.1><span>Niruttipaṭisambhide ñāṇaṁ. </span></div><p><div class=verse-container id=ps1.0:67.1><span>Paṭibhānapaṭisambhide ñāṇaṁ. </span></div><p><div class=verse-container id=ps1.0:68.1><span>Indriyaparopariyattañāṇaṁ. </span></div><p><div class=verse-container id=ps1.0:69.1><span>Sattānaṁ āsayānusaye ñāṇaṁ. </span></div><p><div class=verse-container id=ps1.0:70.1><span>Yamakapāṭihīre ñāṇaṁ. </span></div><p><div class=verse-container id=ps1.0:71.1><span>Mahākaruṇāsamāpattiyā ñāṇaṁ. </span></div><p><div class=verse-container id=ps1.0:72.1><span>Sabbaññutaññāṇaṁ. </span></div><p><div class=verse-container id=ps1.0:73.1><span>Anāvaraṇañāṇaṁ. </span></div><p><div class=verse-container id=ps1.0:74.1><span>Imāni tesattati ñāṇāni. </span></div><p><div class=verse-container id=ps1.0:74.2><span>Imesaṁ tesattatiyā ñāṇānaṁ sattasaṭṭhi ñāṇāni sāvakasādhāraṇāni; </span></div><p><div class=verse-container id=ps1.0:74.3><span>cha ñāṇāni asādhāraṇāni sāvakehi. </span></div><p><div class=verse-container id=ps1.0:74.4><span>Mātikā niṭṭhitā. </span></div><div class=flex-between><a href=/canon/en/pli/ms/sutta/kn/ps.html>Previous</a><a href=/canon/en/pli/ms/sutta/kn/ps/ps0001P0001.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>