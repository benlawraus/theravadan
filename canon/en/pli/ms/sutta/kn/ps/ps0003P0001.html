<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0002P0010.html>Previous</a><a href=/canon/en/pli/ms/sutta/kn/ps/ps0003P0002.html>Next</a></div><p><div class=verse-container id=ps3.1:0.1><span>Paṭisambhidāmagga </span></div><p><div class=verse-container id=ps3.1:0.2><span>3 Paññāvagga </span></div><p><div class=verse-container id=ps3.1:0.3><span class=big-bold>3.1. Mahāpaññākathā </span></div><p><div class=verse-container id=ps3.1:1.1><span>Aniccānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:1.2><span>Dukkhānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:1.3><span>Anattānupassanā bhāvitā bahulīkatā katamaṁ paññaṁ paripūreti …pe… </span></div><p><div class=verse-container id=ps3.1:1.4><span>paṭinissaggānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:2.1><span>Aniccānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:2.2><span>Dukkhānupassanā bhāvitā bahulīkatā nibbedhikapaññaṁ paripūreti. </span></div><p><div class=verse-container id=ps3.1:2.3><span>Anattānupassanā bhāvitā bahulīkatā mahāpaññaṁ paripūreti. </span></div><p><div class=verse-container id=ps3.1:2.4><span>Nibbidānupassanā bhāvitā bahulīkatā tikkhapaññaṁ paripūreti. </span></div><p><div class=verse-container id=ps3.1:2.5><span>Virāgānupassanā bhāvitā bahulīkatā vipulapaññaṁ paripūreti. </span></div><p><div class=verse-container id=ps3.1:2.6><span>Nirodhānupassanā bhāvitā bahulīkatā gambhīrapaññaṁ paripūreti. </span></div><p><div class=verse-container id=ps3.1:2.7><span>Paṭinissaggānupassanā bhāvitā bahulīkatā asāmantapaññaṁ paripūreti. </span></div><p><div class=verse-container id=ps3.1:2.8><span>Imā satta paññā bhāvitā bahulīkatā paṇḍiccaṁ paripūrenti. </span></div><p><div class=verse-container id=ps3.1:2.9><span>Imā aṭṭha paññā bhāvitā bahulīkatā puthupaññaṁ paripūrenti. </span></div><p><div class=verse-container id=ps3.1:2.10><span>Imā nava paññā bhāvitā bahulīkatā hāsapaññaṁ paripūrenti. </span></div><p><div class=verse-container id=ps3.1:3.1><span>Hāsapaññā paṭibhānapaṭisambhidā. </span></div><p><div class=verse-container id=ps3.1:3.2><span>Tassā atthavavatthānato atthapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:3.3><span>Dhammavavatthānato dhammapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:3.4><span>Niruttivavatthānato niruttipaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:3.5><span>Paṭibhānavavatthānato paṭibhānapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:3.6><span>Tassimā catasso paṭisambhidāyo adhigatā honti sacchikatā phassitā paññāya. </span></div><p><div class=verse-container id=ps3.1:4.1><span>Rūpe aniccānupassanā bhāvitā bahulīkatā katamaṁ paññaṁ paripūreti …pe… </span></div><p><div class=verse-container id=ps3.1:4.2><span>rūpe paṭinissaggānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:4.3><span>Rūpe aniccānupassanā bhāvitā bahulīkatā javanapaññaṁ paripūreti …pe… </span></div><p><div class=verse-container id=ps3.1:4.4><span>rūpe paṭinissaggānupassanā bhāvitā bahulīkatā asāmantapaññaṁ paripūreti. </span></div><p><div class=verse-container id=ps3.1:4.5><span>Imā satta paññā bhāvitā bahulīkatā paṇḍiccaṁ paripūrenti. </span></div><p><div class=verse-container id=ps3.1:4.6><span>Imā aṭṭha paññā bhāvitā bahulīkatā puthupaññaṁ paripūrenti. </span></div><p><div class=verse-container id=ps3.1:4.7><span>Imā nava paññā bhāvitā bahulīkatā hāsapaññaṁ paripūrenti. </span></div><p><div class=verse-container id=ps3.1:5.1><span>Hāsapaññā paṭibhānapaṭisambhidā. </span></div><p><div class=verse-container id=ps3.1:5.2><span>Tassā atthavavatthānato atthapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:5.3><span>Dhammavavatthānato dhammapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:5.4><span>Niruttivavatthānato niruttipaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:5.5><span>Paṭibhānavavatthānato paṭibhānapaṭisambhidā adhigatā hoti, sacchikatā phassitā paññāya. </span></div><p><div class=verse-container id=ps3.1:5.6><span>Tassimā catasso paṭisambhidāyo adhigatā honti sacchikatā phassitā paññāya. </span></div><p><div class=verse-container id=ps3.1:6.1><span>Vedanāya …pe… </span></div><p><div class=verse-container id=ps3.1:6.2><span>saññāya … </span></div><p><div class=verse-container id=ps3.1:6.3><span>saṅkhāresu … </span></div><p><div class=verse-container id=ps3.1:6.4><span>viññāṇe … </span></div><p><div class=verse-container id=ps3.1:6.5><span>cakkhusmiṁ …pe… </span></div><p><div class=verse-container id=ps3.1:6.6><span>jarāmaraṇe aniccānupassanā bhāvitā bahulīkatā katamaṁ paññaṁ paripūreti …pe… </span></div><p><div class=verse-container id=ps3.1:6.7><span>jarāmaraṇe paṭinissaggānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:6.8><span>Jarāmaraṇe aniccānupassanā bhāvitā bahulīkatā javanapaññaṁ paripūreti …pe… </span></div><p><div class=verse-container id=ps3.1:6.9><span>jarāmaraṇe paṭinissaggānupassanā bhāvitā bahulīkatā asāmantapaññaṁ paripūreti. </span></div><p><div class=verse-container id=ps3.1:6.10><span>Imā satta paññā bhāvitā bahulīkatā paṇḍiccaṁ paripūrenti. </span></div><p><div class=verse-container id=ps3.1:6.11><span>Imā aṭṭha paññā bhāvitā bahulīkatā puthupaññaṁ paripūrenti. </span></div><p><div class=verse-container id=ps3.1:6.12><span>Imā nava paññā bhāvitā bahulīkatā hāsapaññaṁ paripūrenti. </span></div><p><div class=verse-container id=ps3.1:7.1><span>Hāsapaññā paṭibhānapaṭisambhidā. </span></div><p><div class=verse-container id=ps3.1:7.2><span>Tassā atthavavatthānato atthapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:7.3><span>Dhammavavatthānato dhammapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:7.4><span>Niruttivavatthānato niruttipaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:7.5><span>Paṭibhānavavatthānato paṭibhānapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:7.6><span>Tassimā catasso paṭisambhidāyo adhigatā honti sacchikatā phassitā paññāya. </span></div><p><div class=verse-container id=ps3.1:8.1><span>Rūpe aniccānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.2><span>Atītānāgatapaccuppanne rūpe aniccānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.3><span>Rūpe dukkhānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.4><span>Atītānāgatapaccuppanne rūpe dukkhānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.5><span>Rūpe anattānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.6><span>Atītānāgatapaccuppanne rūpe anattānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.7><span>Rūpe nibbidānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.8><span>Atītānāgatapaccuppanne rūpe nibbidānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.9><span>Rūpe virāgānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.10><span>Atītānāgatapaccuppanne rūpe virāgānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.11><span>Rūpe nirodhānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.12><span>Atītānāgatapaccuppanne rūpe nirodhānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.13><span>Rūpe paṭinissaggānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:8.14><span>Atītānāgatapaccuppanne rūpe paṭinissaggānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:9.1><span>Rūpe aniccānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:9.2><span>Atītānāgatapaccuppanne rūpe aniccānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:9.3><span>Rūpe dukkhānupassanā bhāvitā bahulīkatā nibbedhikapaññaṁ paripūreti. </span></div><p><div class=verse-container id=ps3.1:9.4><span>Atītānāgatapaccuppanne rūpe dukkhānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:9.5><span>Rūpe anattānupassanā bhāvitā bahulīkatā mahāpaññaṁ paripūreti. </span></div><p><div class=verse-container id=ps3.1:9.6><span>Atītānāgatapaccuppanne rūpe anattānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:9.7><span>Rūpe nibbidānupassanā bhāvitā bahulīkatā tikkhapaññaṁ paripūreti. </span></div><p><div class=verse-container id=ps3.1:9.8><span>Atītānāgatapaccuppanne rūpe nibbidānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:9.9><span>Rūpe virāgānupassanā bhāvitā bahulīkatā vipulapaññaṁ paripūreti. </span></div><p><div class=verse-container id=ps3.1:9.10><span>Atītānāgatapaccuppanne rūpe virāgānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:9.11><span>Rūpe nirodhānupassanā bhāvitā bahulīkatā gambhīrapaññaṁ paripūreti. </span></div><p><div class=verse-container id=ps3.1:9.12><span>Atītānāgatapaccuppanne rūpe nirodhānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:9.13><span>Rūpe paṭinissaggānupassanā bhāvitā bahulīkatā asāmantapaññaṁ paripūreti. </span></div><p><div class=verse-container id=ps3.1:9.14><span>Atītānāgatapaccuppanne rūpe paṭinissaggānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:9.15><span>Imā satta paññā bhāvitā bahulīkatā paṇḍiccaṁ paripūrenti. </span></div><p><div class=verse-container id=ps3.1:9.16><span>Imā aṭṭha paññā bhāvitā bahulīkatā puthupaññaṁ paripūrenti. </span></div><p><div class=verse-container id=ps3.1:9.17><span>Imā nava paññā bhāvitā bahulīkatā hāsapaññaṁ paripūrenti. </span></div><p><div class=verse-container id=ps3.1:10.1><span>Hāsapaññā paṭibhānapaṭisambhidā. </span></div><p><div class=verse-container id=ps3.1:10.2><span>Tassā atthavavatthānato atthapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:10.3><span>Dhammavavatthānato dhammapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:10.4><span>Niruttivavatthānato niruttipaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:10.5><span>Paṭibhānavavatthānato paṭibhānapaṭisambhidā adhigatā hoti sacchikatā phassitā paññāya. </span></div><p><div class=verse-container id=ps3.1:10.6><span>Tassimā catasso paṭisambhidāyo adhigatā honti sacchikatā phassitā paññāya. </span></div><p><div class=verse-container id=ps3.1:11.1><span>Vedanāya …pe… </span></div><p><div class=verse-container id=ps3.1:11.2><span>saññāya … </span></div><p><div class=verse-container id=ps3.1:11.3><span>saṅkhāresu … </span></div><p><div class=verse-container id=ps3.1:11.4><span>viññāṇe … </span></div><p><div class=verse-container id=ps3.1:11.5><span>cakkhusmiṁ …pe… </span></div><p><div class=verse-container id=ps3.1:11.6><span>jarāmaraṇe aniccānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:11.7><span>Atītānāgatapaccuppanne jarāmaraṇe aniccānupassanā bhāvitā bahulīkatā katamaṁ paññaṁ paripūreti …pe… </span></div><p><div class=verse-container id=ps3.1:11.8><span>jarāmaraṇe paṭinissaggānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:11.9><span>Atītānāgatapaccuppanne jarāmaraṇe paṭinissaggānupassanā bhāvitā bahulīkatā katamaṁ paññaṁ paripūreti? </span></div><p><div class=verse-container id=ps3.1:11.10><span>Jarāmaraṇe aniccānupassanā bhāvitā bahulīkatā javanapaññaṁ paripūreti. </span></div><p><div class=verse-container id=ps3.1:11.11><span>Atītānāgatapaccuppanne jarāmaraṇe aniccānupassanā bhāvitā bahulīkatā javanapaññaṁ paripūreti …pe… </span></div><p><div class=verse-container id=ps3.1:11.12><span>tassimā catasso paṭisambhidāyo adhigatā honti sacchikatā phassitā paññāya. </span></div><p><div class=verse-container id=ps3.1:12.1><span>“Cattārome, bhikkhave, dhammā bhāvitā bahulīkatā sotāpattiphalasacchikiriyāya saṁvattanti. </span></div><p><div class=verse-container id=ps3.1:12.2><span>Katame cattāro? </span></div><p><div class=verse-container id=ps3.1:12.3><span>Sappurisasaṁsevo, saddhammassavanaṁ, yonisomanasikāro, dhammānudhammapaṭipatti—</span></div><p><div class=verse-container id=ps3.1:12.4><span>ime kho, bhikkhave, cattāro dhammā bhāvitā bahulīkatā sotāpattiphalasacchikiriyāya saṁvattanti. </span></div><p><div class=verse-container id=ps3.1:13.1><span>Cattārome, bhikkhave, dhammā bhāvitā bahulīkatā sakadāgāmiphalasacchikiriyāya saṁvattanti …pe… </span></div><p><div class=verse-container id=ps3.1:13.2><span>anāgāmiphalasacchikiriyāya saṁvattanti …pe… </span></div><p><div class=verse-container id=ps3.1:13.3><span>arahattaphalasacchikiriyāya saṁvattanti. </span></div><p><div class=verse-container id=ps3.1:13.4><span>Katame cattāro? </span></div><p><div class=verse-container id=ps3.1:13.5><span>Sappurisasaṁsevo, saddhammassavanaṁ, yonisomanasikāro, dhammānudhammapaṭipatti—</span></div><p><div class=verse-container id=ps3.1:13.6><span>ime kho, bhikkhave, cattāro dhammā bhāvitā bahulīkatā arahattamaggaphalasacchikiriyāya saṁvattanti. </span></div><p><div class=verse-container id=ps3.1:14.1><span>Cattārome, bhikkhave, dhammā bhāvitā bahulīkatā paññāpaṭilābhāya saṁvattanti …pe… </span></div><p><div class=verse-container id=ps3.1:14.2><span>paññābuddhiyā saṁvattanti, paññāvepullāya saṁvattanti, mahāpaññatāya saṁvattanti, puthupaññatāya saṁvattanti, vipulapaññatāya saṁvattanti, gambhīrapaññatāya saṁvattanti, asāmantapaññatāya saṁvattanti, bhūripaññatāya saṁvattanti, paññābāhullāya saṁvattanti, sīghapaññatāya saṁvattanti, lahupaññatāya saṁvattanti, hāsapaññatāya saṁvattanti, javanapaññatāya saṁvattanti, tikkhapaññatāya saṁvattanti, nibbedhikapaññatāya saṁvattanti. </span></div><p><div class=verse-container id=ps3.1:14.3><span>Katame cattāro? </span></div><p><div class=verse-container id=ps3.1:14.4><span>Sappurisasaṁsevo, saddhammassavanaṁ, yonisomanasikāro, dhammānudhammapaṭipatti—</span></div><p><div class=verse-container id=ps3.1:14.5><span>ime kho, bhikkhave, cattāro dhammā bhāvitā bahulīkatā paññāpaṭilābhāya saṁvattanti, paññābuddhiyā saṁvattanti …pe… </span></div><p><div class=verse-container id=ps3.1:14.6><span>nibbedhikapaññatāya saṁvattanti”. </span></div><p><div class=verse-container id=ps3.1:15.0><span>3.1.1. Soḷasapaññāniddesa </span></div><p><div class=verse-container id=ps3.1:15.1><span>Paññāpaṭilābhāya saṁvattantīti katamo paññāpaṭilābho? </span></div><p><div class=verse-container id=ps3.1:15.2><span>Catunnaṁ maggañāṇānaṁ, catunnaṁ phalañāṇānaṁ, catunnaṁ paṭisambhidāñāṇānaṁ, channaṁ abhiññāñāṇānaṁ, tesattatīnaṁ ñāṇānaṁ, sattasattatīnaṁ ñāṇānaṁ lābho paṭilābho patti sampatti phassanā sacchikiriyā upasampadā. </span></div><p><div class=verse-container id=ps3.1:15.3><span>Paññāpaṭilābhāya saṁvattantīti—</span></div><p><div class=verse-container id=ps3.1:15.4><span>ayaṁ paññā paṭilābho. </span></div><p><div class=verse-container id=ps3.1:16.1><span>Paññābuddhiyā saṁvattantīti katamā paññābuddhi? </span></div><p><div class=verse-container id=ps3.1:16.2><span>Sattannañca sekkhānaṁ puthujjanakalyāṇakassa ca paññā vaḍḍhati, arahato paññā vaḍḍhati. </span></div><p><div class=verse-container id=ps3.1:16.3><span>Vaḍḍhitavaḍḍhanā paññābuddhiyā saṁvattantīti—</span></div><p><div class=verse-container id=ps3.1:16.4><span>ayaṁ paññābuddhi. </span></div><p><div class=verse-container id=ps3.1:17.1><span>Paññāvepullāya saṁvattantīti katamaṁ paññāvepullaṁ? </span></div><p><div class=verse-container id=ps3.1:17.2><span>Sattannaṁ sekkhānaṁ puthujjanakalyāṇakassa ca paññāvepullaṁ gacchati. </span></div><p><div class=verse-container id=ps3.1:17.3><span>Arahato paññā vepullagatā paññāvepullāya saṁvattantīti—</span></div><p><div class=verse-container id=ps3.1:17.4><span>idaṁ paññāvepullaṁ. </span></div><p><div class=verse-container id=ps3.1:18.1><span>Mahāpaññatāya saṁvattantīti katamā mahāpaññā? </span></div><p><div class=verse-container id=ps3.1:18.2><span>Mahante atthe pariggaṇhātīti—mahāpaññā. </span></div><p><div class=verse-container id=ps3.1:18.3><span>Mahante dhamme pariggaṇhātīti—mahāpaññā. </span></div><p><div class=verse-container id=ps3.1:18.4><span>Mahantā niruttiyo pariggaṇhātīti—mahāpaññā. </span></div><p><div class=verse-container id=ps3.1:18.5><span>Mahantāni paṭibhānāni pariggaṇhātīti—mahāpaññā. </span></div><p><div class=verse-container id=ps3.1:18.6><span>Mahante sīlakkhandhe pariggaṇhātīti—mahāpaññā. </span></div><p><div class=verse-container id=ps3.1:18.7><span>Mahante samādhikkhandhe pariggaṇhātīti—mahāpaññā. </span></div><p><div class=verse-container id=ps3.1:18.8><span>Mahante paññākkhandhe pariggaṇhātīti—mahāpaññā. </span></div><p><div class=verse-container id=ps3.1:18.9><span>Mahante vimuttikkhandhe pariggaṇhātīti—mahāpaññā. </span></div><p><div class=verse-container id=ps3.1:18.10><span>Mahante vimuttiñāṇadassanakkhandhe pariggaṇhātīti—mahāpaññā. </span></div><p><div class=verse-container id=ps3.1:18.11><span>Mahantāni ṭhānāṭṭhānāni pariggaṇhātīti—mahāpaññā. </span></div><p><div class=verse-container id=ps3.1:18.12><span>Mahantā vihārasamāpattiyo pariggaṇhātīti—mahāpaññā. </span></div><p><div class=verse-container id=ps3.1:18.13><span>Mahantāni ariyasaccāni pariggaṇhātīti—mahāpaññā. </span></div><p><div class=verse-container id=ps3.1:18.14><span>Mahante satipaṭṭhāne pariggaṇhātīti—mahāpaññā. </span></div><p><div class=verse-container id=ps3.1:18.15><span>Mahante sammappadhāne pariggaṇhātīti—mahāpaññā. </span></div><p><div class=verse-container id=ps3.1:18.16><span>Mahante iddhipāde pariggaṇhātīti—mahāpaññā. </span></div><p><div class=verse-container id=ps3.1:18.17><span>Mahantāni indriyāni pariggaṇhātīti—mahāpaññā. </span></div><p><div class=verse-container id=ps3.1:18.18><span>Mahantāni balāni pariggaṇhātīti—mahāpaññā. </span></div><p><div class=verse-container id=ps3.1:18.19><span>Mahante bojjhaṅge pariggaṇhātīti—mahāpaññā. </span></div><p><div class=verse-container id=ps3.1:18.20><span>Mahantaṁ ariyamaggaṁ pariggaṇhātīti—mahāpaññā. </span></div><p><div class=verse-container id=ps3.1:18.21><span>Mahantāni sāmaññaphalāni pariggaṇhātīti—mahāpaññā. </span></div><p><div class=verse-container id=ps3.1:18.22><span>Mahantā abhiññāyo pariggaṇhātīti—mahāpaññā. </span></div><p><div class=verse-container id=ps3.1:18.23><span>Mahantaṁ paramatthaṁ nibbānaṁ pariggaṇhātīti—mahāpaññā. </span></div><p><div class=verse-container id=ps3.1:18.24><span>Mahāpaññatāya saṁvattantīti—</span></div><p><div class=verse-container id=ps3.1:18.25><span>ayaṁ mahāpaññā. </span></div><p><div class=verse-container id=ps3.1:19.1><span>Puthupaññatāya saṁvattantīti katamā puthupaññā? </span></div><p><div class=verse-container id=ps3.1:19.2><span>Puthunānākhandhesu ñāṇaṁ pavattatīti—puthupaññā. </span></div><p><div class=verse-container id=ps3.1:19.3><span>Puthunānādhātūsu ñāṇaṁ pavattatīti—puthupaññā. </span></div><p><div class=verse-container id=ps3.1:19.4><span>Puthunānāāyatanesu ñāṇaṁ pavattatīti—puthupaññā. </span></div><p><div class=verse-container id=ps3.1:19.5><span>Puthunānāpaṭiccasamuppādesu ñāṇaṁ pavattatīti—puthupaññā. </span></div><p><div class=verse-container id=ps3.1:19.6><span>Puthunānāsuññatamanupalabbhesu ñāṇaṁ pavattatīti—puthupaññā. </span></div><p><div class=verse-container id=ps3.1:19.7><span>Puthunānāatthesu ñāṇaṁ pavattatīti—puthupaññā. </span></div><p><div class=verse-container id=ps3.1:19.8><span>Puthunānādhammesu ñāṇaṁ pavattatīti—puthupaññā. </span></div><p><div class=verse-container id=ps3.1:19.9><span>Puthunānāniruttīsu ñāṇaṁ pavattatīti—puthupaññā. </span></div><p><div class=verse-container id=ps3.1:19.10><span>Puthunānāpaṭibhānesu ñāṇaṁ pavattatīti—puthupaññā. </span></div><p><div class=verse-container id=ps3.1:19.11><span>Puthunānāsīlakkhandhesu ñāṇaṁ pavattatīti—puthupaññā. </span></div><p><div class=verse-container id=ps3.1:19.12><span>Puthunānāsamādhikkhandhesu ñāṇaṁ pavattatīti—puthupaññā. </span></div><p><div class=verse-container id=ps3.1:19.13><span>Puthunānāpaññākkhandhesu ñāṇaṁ pavattatīti—puthupaññā. </span></div><p><div class=verse-container id=ps3.1:19.14><span>Puthunānāvimuttikkhandhesu ñāṇaṁ pavattatīti—puthupaññā. </span></div><p><div class=verse-container id=ps3.1:19.15><span>Puthunānāvimuttiñāṇadassanakkhandhesu ñāṇaṁ pavattatīti—puthupaññā. </span></div><p><div class=verse-container id=ps3.1:19.16><span>Puthunānāṭhānāṭṭhānesu ñāṇaṁ pavattatīti—puthupaññā. </span></div><p><div class=verse-container id=ps3.1:19.17><span>Puthunānāvihārasamāpattīsu ñāṇaṁ pavattatīti—puthupaññā. </span></div><p><div class=verse-container id=ps3.1:19.18><span>Puthunānāariyasaccesu ñāṇaṁ pavattatīti—puthupaññā. </span></div><p><div class=verse-container id=ps3.1:19.19><span>Puthunānāsatipaṭṭhānesu ñāṇaṁ pavattatīti—puthupaññā. </span></div><p><div class=verse-container id=ps3.1:19.20><span>Puthunānāsammappadhānesu ñāṇaṁ pavattatīti—puthupaññā. </span></div><p><div class=verse-container id=ps3.1:19.21><span>Puthunānāiddhipādesu ñāṇaṁ pavattatīti—puthupaññā. </span></div><p><div class=verse-container id=ps3.1:19.22><span>Puthunānāindriyesu ñāṇaṁ pavattatīti—puthupaññā. </span></div><p><div class=verse-container id=ps3.1:19.23><span>Puthunānābalesu ñāṇaṁ pavattatīti—puthupaññā. </span></div><p><div class=verse-container id=ps3.1:19.24><span>Puthunānābojjhaṅgesu ñāṇaṁ pavattatīti—puthupaññā. </span></div><p><div class=verse-container id=ps3.1:19.25><span>Puthunānāariyamagge ñāṇaṁ pavattatīti—puthupaññā. </span></div><p><div class=verse-container id=ps3.1:19.26><span>Puthunānāsāmaññaphalesu ñāṇaṁ pavattatīti—puthupaññā. </span></div><p><div class=verse-container id=ps3.1:19.27><span>Puthunānāabhiññāsu ñāṇaṁ pavattatīti—puthupaññā. </span></div><p><div class=verse-container id=ps3.1:19.28><span>Puthujjanasādhāraṇe dhamme atikkamma paramatthe nibbāne ñāṇaṁ pavattatīti—puthupaññā. </span></div><p><div class=verse-container id=ps3.1:19.29><span>Puthupaññatāya saṁvattantīti—</span></div><p><div class=verse-container id=ps3.1:19.30><span>ayaṁ puthupaññā. </span></div><p><div class=verse-container id=ps3.1:20.1><span>Vipulapaññatāya saṁvattantīti katamā vipulapaññā? </span></div><p><div class=verse-container id=ps3.1:20.2><span>Vipule atthe pariggaṇhātīti—vipulapaññā. </span></div><p><div class=verse-container id=ps3.1:20.3><span>Vipule dhamme pariggaṇhātīti—vipulapaññā. </span></div><p><div class=verse-container id=ps3.1:20.4><span>Vipulā niruttiyo pariggaṇhātīti—vipulapaññā. </span></div><p><div class=verse-container id=ps3.1:20.5><span>Vipulāni paṭibhānāni pariggaṇhātīti—vipulapaññā. </span></div><p><div class=verse-container id=ps3.1:20.6><span>Vipule sīlakkhandhe pariggaṇhātīti—vipulapaññā. </span></div><p><div class=verse-container id=ps3.1:20.7><span>Vipule samādhikkhandhe pariggaṇhātīti—vipulapaññā. </span></div><p><div class=verse-container id=ps3.1:20.8><span>Vipule paññākkhandhe pariggaṇhātīti—vipulapaññā. </span></div><p><div class=verse-container id=ps3.1:20.9><span>Vipule vimuttikkhandhe pariggaṇhātīti—vipulapaññā. </span></div><p><div class=verse-container id=ps3.1:20.10><span>Vipule vimuttiñāṇadassanakkhandhe pariggaṇhātīti—vipulapaññā. </span></div><p><div class=verse-container id=ps3.1:20.11><span>Vipulāni ṭhānāṭṭhānāni pariggaṇhātīti—vipulapaññā. </span></div><p><div class=verse-container id=ps3.1:20.12><span>Vipulā vihārasamāpattiyo pariggaṇhātīti—vipulapaññā. </span></div><p><div class=verse-container id=ps3.1:20.13><span>Vipulāni ariyasaccāni pariggaṇhātīti—vipulapaññā. </span></div><p><div class=verse-container id=ps3.1:20.14><span>Vipule satipaṭṭhāne pariggaṇhātīti—vipulapaññā. </span></div><p><div class=verse-container id=ps3.1:20.15><span>Vipule sammappadhāne pariggaṇhātīti—vipulapaññā. </span></div><p><div class=verse-container id=ps3.1:20.16><span>Vipule iddhipāde pariggaṇhātīti—vipulapaññā. </span></div><p><div class=verse-container id=ps3.1:20.17><span>Vipulāni indriyāni pariggaṇhātīti—vipulapaññā. </span></div><p><div class=verse-container id=ps3.1:20.18><span>Vipulāni balāni pariggaṇhātīti—vipulapaññā. </span></div><p><div class=verse-container id=ps3.1:20.19><span>Vipule bojjhaṅge pariggaṇhātīti—vipulapaññā. </span></div><p><div class=verse-container id=ps3.1:20.20><span>Vipulaṁ ariyamaggaṁ pariggaṇhātīti—vipulapaññā. </span></div><p><div class=verse-container id=ps3.1:20.21><span>Vipulāni sāmaññaphalāni pariggaṇhātīti—vipulapaññā. </span></div><p><div class=verse-container id=ps3.1:20.22><span>Vipulā abhiññāyo pariggaṇhātīti—vipulapaññā. </span></div><p><div class=verse-container id=ps3.1:20.23><span>Vipulaṁ paramatthaṁ nibbānaṁ pariggaṇhātīti—vipulapaññā. </span></div><p><div class=verse-container id=ps3.1:20.24><span>Vipulapaññatāya saṁvattantīti—</span></div><p><div class=verse-container id=ps3.1:20.25><span>ayaṁ vipulapaññā. </span></div><p><div class=verse-container id=ps3.1:21.1><span>Gambhīrapaññatāya saṁvattantīti katamā gambhīrapaññā? </span></div><p><div class=verse-container id=ps3.1:21.2><span>Gambhīresu khandhesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.3><span>Gambhīrāsu dhātūsu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.4><span>Gambhīresu āyatanesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.5><span>Gambhīresu paṭiccasamuppādesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.6><span>Gambhīresu suññatamanupalabbhesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.7><span>Gambhīresu atthesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.8><span>Gambhīresu dhammesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.9><span>Gambhīrāsu niruttīsu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.10><span>Gambhīresu paṭibhānesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.11><span>Gambhīresu sīlakkhandhesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.12><span>Gambhīresu samādhikkhandhesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.13><span>Gambhīresu paññākkhandhesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.14><span>Gambhīresu vimuttikkhandhesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.15><span>Gambhīresu vimuttiñāṇadassanakkhandhesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.16><span>Gambhīresu ṭhānāṭṭhānesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.17><span>Gambhīrāsu vihārasamāpattīsu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.18><span>Gambhīresu ariyasaccesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.19><span>Gambhīresu satipaṭṭhānesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.20><span>Gambhīresu sammappadhānesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.21><span>Gambhīresu iddhipādesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.22><span>Gambhīresu indriyesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.23><span>Gambhīresu balesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.24><span>Gambhīresu bojjhaṅgesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.25><span>Gambhīre ariyamagge ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.26><span>Gambhīresu sāmaññaphalesu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.27><span>Gambhīrāsu abhiññāsu ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.28><span>Gambhīre paramatthe nibbāne ñāṇaṁ pavattatīti—gambhīrapaññā. </span></div><p><div class=verse-container id=ps3.1:21.29><span>Gambhīrapaññatāya saṁvattantīti—</span></div><p><div class=verse-container id=ps3.1:21.30><span>ayaṁ gambhīrapaññā. </span></div><p><div class=verse-container id=ps3.1:22.1><span>Asāmantapaññatāya saṁvattantīti katamā asāmantapaññā? </span></div><p><div class=verse-container id=ps3.1:22.2><span>Yassa puggalassa atthavavatthānato atthapaṭisambhidā adhigatā hoti sacchikatā phassitā paññāya, dhammavavatthānato dhammapaṭisambhidā adhigatā hoti sacchikatā phassitā paññāya, niruttivavatthānato niruttipaṭisambhidā adhigatā hoti sacchikatā phassitā paññāya, paṭibhānavavatthānato paṭibhānapaṭisambhidā adhigatā hoti sacchikatā phassitā paññāya, tassa atthe ca dhamme ca niruttiyā ca paṭibhāne ca na añño koci sakkoti abhisambhavituṁ. </span></div><p><div class=verse-container id=ps3.1:22.3><span>Anabhisambhavanīyo ca so aññehīti—</span></div><p><div class=verse-container id=ps3.1:22.4><span>asāmantapañño. </span></div><p><div class=verse-container id=ps3.1:23.1><span>Puthujjanakalyāṇakassa paññā aṭṭhamakassa paññāya dūre vidūre suvidūre na santike na sāmantā. </span></div><p><div class=verse-container id=ps3.1:23.2><span>Puthujjanakalyāṇakaṁ upādāya aṭṭhamako asāmantapañño. </span></div><p><div class=verse-container id=ps3.1:23.3><span>Aṭṭhamakassa paññā sotāpannassa paññāya dūre vidūre suvidūre na santike na sāmantā. </span></div><p><div class=verse-container id=ps3.1:23.4><span>Aṭṭhamakaṁ upādāya sotāpanno asāmantapañño. </span></div><p><div class=verse-container id=ps3.1:23.5><span>Sotāpannassa paññā sakadāgāmissa paññāya dūre vidūre suvidūre na santike na sāmantā. </span></div><p><div class=verse-container id=ps3.1:23.6><span>Sotāpannaṁ upādāya sakadāgāmī asāmantapañño. </span></div><p><div class=verse-container id=ps3.1:23.7><span>Sakadāgāmissa paññā anāgāmissa paññāya dūre vidūre suvidūre na santike na sāmantā. </span></div><p><div class=verse-container id=ps3.1:23.8><span>Sakadāgāmiṁ upādāya anāgāmī asāmantapañño. </span></div><p><div class=verse-container id=ps3.1:23.9><span>Anāgāmissa paññā arahato paññāya dūre vidūre suvidūre na santike na sāmantā. </span></div><p><div class=verse-container id=ps3.1:23.10><span>Anāgāmiṁ upādāya arahā asāmantapañño. </span></div><p><div class=verse-container id=ps3.1:23.11><span>Arahato paññā paccekasambuddhassa paññāya dūre vidūre suvidūre na santike na sāmantā. </span></div><p><div class=verse-container id=ps3.1:23.12><span>Arahantaṁ upādāya paccekabuddho asāmantapañño. </span></div><p><div class=verse-container id=ps3.1:23.13><span>Paccekabuddhañca sadevakañca lokaṁ upādāya tathāgato arahaṁ sammāsambuddho aggo asāmantapañño. </span></div><p><div class=verse-container id=ps3.1:24.1><span>Paññāpabhedakusalo pabhinnañāṇo adhigatappaṭisambhido catuvesārajjappatto dasabaladhārī purisāsabho purisasīho purisanāgo purisājañño purisadhorayho anantañāṇo anantatejo anantayaso aḍḍho mahaddhano dhanavā netā vinetā anunetā paññāpetā nijjhāpetā pekkhetā pasādetā. </span></div><p><div class=verse-container id=ps3.1:24.2><span>“So hi bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū maggavidū maggakovido maggānugāmī ca panassa etarahi sāvakā viharanti pacchā samannāgatā”. </span></div><p><div class=verse-container id=ps3.1:25.1><span>“So hi bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span></div><p><div class=verse-container id=ps3.1:25.2><span>Natthi tassa bhagavato aññātaṁ adiṭṭhaṁ aviditaṁ asacchikataṁ aphassitaṁ paññāya. </span></div><p><div class=verse-container id=ps3.1:25.3><span>Atītaṁ anāgataṁ paccuppannaṁ upādāya sabbe dhammā sabbākārena buddhassa bhagavato ñāṇamukhe āpāthaṁ āgacchanti. </span></div><p><div class=verse-container id=ps3.1:25.4><span>Yaṁ kiñci neyyaṁ nāma atthi taṁ sabbaṁ jānitabbaṁ. </span></div><p><div class=verse-container id=ps3.1:25.5><span>Attattho vā parattho vā ubhayattho vā diṭṭhadhammiko vā attho samparāyiko vā attho uttāno vā attho gambhīro vā attho gūḷho vā attho paṭicchanno vā attho neyyo vā attho nīto vā attho anavajjo vā attho nikkileso vā attho vodāno vā attho paramattho vā attho, sabbaṁ taṁ antobuddhañāṇe parivattati. </span></div><p><div class=verse-container id=ps3.1:26.1><span>Sabbaṁ kāyakammaṁ buddhassa bhagavato ñāṇānuparivatti. </span></div><p><div class=verse-container id=ps3.1:26.2><span>Sabbaṁ vacīkammaṁ buddhassa bhagavato ñāṇānuparivatti. </span></div><p><div class=verse-container id=ps3.1:26.3><span>Sabbaṁ manokammaṁ buddhassa bhagavato ñāṇānuparivatti. </span></div><p><div class=verse-container id=ps3.1:26.4><span>Atīte buddhassa bhagavato appaṭihataṁ ñāṇaṁ. </span></div><p><div class=verse-container id=ps3.1:26.5><span>Anāgate buddhassa bhagavato appaṭihataṁ ñāṇaṁ. </span></div><p><div class=verse-container id=ps3.1:26.6><span>Paccuppanne buddhassa bhagavato appaṭihataṁ ñāṇaṁ. </span></div><p><div class=verse-container id=ps3.1:26.7><span>Yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ. </span></div><p><div class=verse-container id=ps3.1:26.8><span>Neyyapariyantikaṁ ñāṇaṁ, ñāṇapariyantikaṁ neyyaṁ. </span></div><p><div class=verse-container id=ps3.1:26.9><span>Neyyaṁ atikkamitvā ñāṇaṁ nappavattati. </span></div><p><div class=verse-container id=ps3.1:26.10><span>Ñāṇaṁ atikkamitvā neyyapatho natthi. </span></div><p><div class=verse-container id=ps3.1:26.11><span>Aññamaññapariyantaṭṭhāyino te dhammā. </span></div><p><div class=verse-container id=ps3.1:26.12><span>Yathā dvinnaṁ samuggapaṭalānaṁ sammā phusitānaṁ heṭṭhimaṁ samuggapaṭalaṁ uparimaṁ nātivattati, uparimaṁ samuggapaṭalaṁ heṭṭhimaṁ nātivattati, aññamaññapariyantaṭṭhāyino; </span></div><p><div class=verse-container id=ps3.1:26.13><span>evameva buddhassa bhagavato neyyañca ñāṇañca aññamaññapariyantaṭṭhāyino. </span></div><p><div class=verse-container id=ps3.1:26.14><span>Yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ. </span></div><p><div class=verse-container id=ps3.1:26.15><span>Neyyapariyantikaṁ ñāṇaṁ, ñāṇapariyantikaṁ neyyaṁ. </span></div><p><div class=verse-container id=ps3.1:26.16><span>Neyyaṁ atikkamitvā ñāṇaṁ nappavattati. </span></div><p><div class=verse-container id=ps3.1:26.17><span>Ñāṇaṁ atikkamitvā neyyapatho natthi. </span></div><p><div class=verse-container id=ps3.1:26.18><span>Aññamaññapariyantaṭṭhāyino te dhammā. </span></div><p><div class=verse-container id=ps3.1:26.19><span>Sabbadhammesu buddhassa bhagavato ñāṇaṁ pavattati. </span></div><p><div class=verse-container id=ps3.1:27.1><span>Sabbe dhammā buddhassa bhagavato āvajjanappaṭibaddhā ākaṅkhappaṭibaddhā manasikārappaṭibaddhā cittuppādappaṭibaddhā. </span></div><p><div class=verse-container id=ps3.1:27.2><span>Sabbasattesu buddhassa bhagavato ñāṇaṁ pavattati. </span></div><p><div class=verse-container id=ps3.1:27.3><span>Sabbesaṁ sattānaṁ buddho āsayaṁ jānāti, anusayaṁ jānāti, caritaṁ jānāti, adhimuttiṁ jānāti. </span></div><p><div class=verse-container id=ps3.1:27.4><span>Apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye bhabbābhabbe satte pajānāti. </span></div><p><div class=verse-container id=ps3.1:27.5><span>Sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati. </span></div><p><div class=verse-container id=ps3.1:28.1><span>Yathā ye keci macchakacchapā, antamaso timitimiṅgalaṁ upādāya, antomahāsamudde parivattanti, evamevaṁ sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati. </span></div><p><div class=verse-container id=ps3.1:28.2><span>Yathā ye keci pakkhino, antamaso garuḷaṁ venateyyaṁ upādāya, ākāsassa padese parivattanti; </span></div><p><div class=verse-container id=ps3.1:28.3><span>evameva yepi te sāriputtasamā paññāya tepi buddhañāṇassa padese parivattanti. </span></div><p><div class=verse-container id=ps3.1:28.4><span>Buddhañāṇaṁ devamanussānaṁ paññaṁ pharitvā atighaṁsitvā tiṭṭhati. </span></div><p><div class=verse-container id=ps3.1:29.1><span>Yepi te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā vālavedhirūpā vobhindantā maññe caranti paññāgatena diṭṭhigatāni, te pañhaṁ abhisaṅkharitvā abhisaṅkharitvā tathāgataṁ upasaṅkamitvā pucchanti gūḷhāni ca paṭicchannāni ca. </span></div><p><div class=verse-container id=ps3.1:29.2><span>Kathitā visajjitā ca te pañhā bhagavatā honti niddiṭṭhakāraṇā. </span></div><p><div class=verse-container id=ps3.1:29.3><span>Upakkhittakā ca te bhagavato sampajjanti. </span></div><p><div class=verse-container id=ps3.1:29.4><span>Atha kho bhagavā tattha atirocati yadidaṁ paññāyā”ti. </span></div><p><div class=verse-container id=ps3.1:29.5><span>Aggo asāmantapañño, asāmantapaññatāya saṁvattantīti—</span></div><p><div class=verse-container id=ps3.1:29.6><span>ayaṁ asāmantapaññā. </span></div><p><div class=verse-container id=ps3.1:30.1><span>Bhūripaññatāya saṁvattantīti katamā bhūripaññā? </span></div><p><div class=verse-container id=ps3.1:30.2><span>Rāgaṁ abhibhuyyatīti—bhūripaññā. </span></div><p><div class=verse-container id=ps3.1:30.3><span>Abhibhavitāti—bhūripaññā. </span></div><p><div class=verse-container id=ps3.1:30.4><span>Dosaṁ abhibhuyyatīti—bhūripaññā. </span></div><p><div class=verse-container id=ps3.1:30.5><span>Abhibhavitāti—bhūripaññā. </span></div><p><div class=verse-container id=ps3.1:30.6><span>Mohaṁ abhibhuyyatīti—bhūripaññā. </span></div><p><div class=verse-container id=ps3.1:30.7><span>Abhibhavitāti—bhūripaññā. </span></div><p><div class=verse-container id=ps3.1:30.8><span>Kodhaṁ …pe… </span></div><p><div class=verse-container id=ps3.1:30.9><span>upanāhaṁ … </span></div><p><div class=verse-container id=ps3.1:30.10><span>makkhaṁ … </span></div><p><div class=verse-container id=ps3.1:30.11><span>paḷāsaṁ … </span></div><p><div class=verse-container id=ps3.1:30.12><span>issaṁ … </span></div><p><div class=verse-container id=ps3.1:30.13><span>macchariyaṁ … </span></div><p><div class=verse-container id=ps3.1:30.14><span>māyaṁ … </span></div><p><div class=verse-container id=ps3.1:30.15><span>sāṭheyyaṁ … </span></div><p><div class=verse-container id=ps3.1:30.16><span>thambhaṁ … </span></div><p><div class=verse-container id=ps3.1:30.17><span>sārambhaṁ … </span></div><p><div class=verse-container id=ps3.1:30.18><span>mānaṁ … </span></div><p><div class=verse-container id=ps3.1:30.19><span>atimānaṁ … </span></div><p><div class=verse-container id=ps3.1:30.20><span>madaṁ … </span></div><p><div class=verse-container id=ps3.1:30.21><span>pamādaṁ … </span></div><p><div class=verse-container id=ps3.1:30.22><span>sabbe kilese … </span></div><p><div class=verse-container id=ps3.1:30.23><span>sabbe duccarite … </span></div><p><div class=verse-container id=ps3.1:30.24><span>sabbe abhisaṅkhāre …pe… </span></div><p><div class=verse-container id=ps3.1:30.25><span>sabbe bhavagāmikamme abhibhuyyatīti—bhūripaññā. </span></div><p><div class=verse-container id=ps3.1:30.26><span>Abhibhavitāti—bhūripaññā. </span></div><p><div class=verse-container id=ps3.1:30.27><span>Rāgo ari taṁ ariṁ maddanipaññāti—bhūripaññā. </span></div><p><div class=verse-container id=ps3.1:30.28><span>Doso ari taṁ ariṁ maddanipaññāti—bhūripaññā. </span></div><p><div class=verse-container id=ps3.1:30.29><span>Moho ari taṁ ariṁ maddanipaññāti—bhūripaññā. </span></div><p><div class=verse-container id=ps3.1:30.30><span>Kodho …pe… </span></div><p><div class=verse-container id=ps3.1:30.31><span>upanāho … </span></div><p><div class=verse-container id=ps3.1:30.32><span>makkho … </span></div><p><div class=verse-container id=ps3.1:30.33><span>paḷāso … </span></div><p><div class=verse-container id=ps3.1:30.34><span>issā … </span></div><p><div class=verse-container id=ps3.1:30.35><span>macchariyaṁ … </span></div><p><div class=verse-container id=ps3.1:30.36><span>māyā … </span></div><p><div class=verse-container id=ps3.1:30.37><span>sāṭheyyaṁ … </span></div><p><div class=verse-container id=ps3.1:30.38><span>thambho … </span></div><p><div class=verse-container id=ps3.1:30.39><span>sārambho … </span></div><p><div class=verse-container id=ps3.1:30.40><span>māno … </span></div><p><div class=verse-container id=ps3.1:30.41><span>atimāno … </span></div><p><div class=verse-container id=ps3.1:30.42><span>mado … </span></div><p><div class=verse-container id=ps3.1:30.43><span>pamādo … </span></div><p><div class=verse-container id=ps3.1:30.44><span>sabbe kilesā … </span></div><p><div class=verse-container id=ps3.1:30.45><span>sabbe duccaritā … </span></div><p><div class=verse-container id=ps3.1:30.46><span>sabbe abhisaṅkhārā …pe… </span></div><p><div class=verse-container id=ps3.1:30.47><span>sabbe bhavagāmikammā ari taṁ ariṁ maddanipaññāti—bhūripaññā. </span></div><p><div class=verse-container id=ps3.1:30.48><span>Bhūri vuccati pathavī. </span></div><p><div class=verse-container id=ps3.1:30.49><span>Tāya pathavisamāya vitthatāya vipulāya paññāya samannāgatoti—bhūripaññā. </span></div><p><div class=verse-container id=ps3.1:30.50><span>Api ca paññāya metaṁ adhivacanaṁ. </span></div><p><div class=verse-container id=ps3.1:30.51><span>Bhūri medhā pariṇāyikāti—bhūripaññā. </span></div><p><div class=verse-container id=ps3.1:30.52><span>Bhūripaññatāya saṁvattantīti—</span></div><p><div class=verse-container id=ps3.1:30.53><span>ayaṁ bhūripaññā. </span></div><p><div class=verse-container id=ps3.1:31.1><span>Paññābāhullāya saṁvattantīti katamaṁ paññābāhullaṁ? </span></div><p><div class=verse-container id=ps3.1:31.2><span>Idhekacco paññāgaruko hoti paññācarito paññāsayo paññādhimutto paññādhajo paññāketu paññādhipateyyo vicayabahulo pavicayabahulo okkhāyanabahulo samokkhāyanabahulo sampekkhāyanadhammo vibhūtavihārī taccarito taggaruko tabbahulo tanninno tappoṇo tappabbhāro tadadhimutto tadadhipateyyo. </span></div><p><div class=verse-container id=ps3.1:31.3><span>Yathā gaṇagaruko vuccati “gaṇabāhuliko”ti, cīvaragaruko vuccati “cīvarabāhuliko”ti, pattagaruko vuccati “pattabāhuliko”ti, senāsanagaruko vuccati “senāsanabāhuliko”ti; </span></div><p><div class=verse-container id=ps3.1:31.4><span>evamevaṁ idhekacco paññāgaruko hoti paññācarito paññāsayo paññādhimutto paññādhajo paññāketu paññādhipateyyo vicayabahulo pavicayabahulo okkhāyanabahulo samokkhāyanabahulo sampekkhāyanadhammo vibhūtavihārī taccarito taggaruko tabbahulo tanninno tappoṇo tappabbhāro tadadhimutto tadadhipateyyo. </span></div><p><div class=verse-container id=ps3.1:31.5><span>Paññābāhullāya saṁvattantīti—</span></div><p><div class=verse-container id=ps3.1:31.6><span>idaṁ paññābāhullaṁ. </span></div><p><div class=verse-container id=ps3.1:32.1><span>Sīghapaññatāya saṁvattantīti katamā sīghapaññā? </span></div><p><div class=verse-container id=ps3.1:32.2><span>Sīghaṁ sīghaṁ sīlāni paripūretīti—sīghapaññā. </span></div><p><div class=verse-container id=ps3.1:32.3><span>Sīghaṁ sīghaṁ indriyasaṁvaraṁ paripūretīti—sīghapaññā. </span></div><p><div class=verse-container id=ps3.1:32.4><span>Sīghaṁ sīghaṁ bhojane mattaññutaṁ paripūretīti—sīghapaññā. </span></div><p><div class=verse-container id=ps3.1:32.5><span>Sīghaṁ sīghaṁ jāgariyānuyogaṁ paripūretīti—sīghapaññā. </span></div><p><div class=verse-container id=ps3.1:32.6><span>Sīghaṁ sīghaṁ sīlakkhandhaṁ paripūretīti—sīghapaññā. </span></div><p><div class=verse-container id=ps3.1:32.7><span>Sīghaṁ sīghaṁ samādhikkhandhaṁ paripūretīti—sīghapaññā. </span></div><p><div class=verse-container id=ps3.1:32.8><span>Sīghaṁ sīghaṁ paññākkhandhaṁ paripūretīti—sīghapaññā. </span></div><p><div class=verse-container id=ps3.1:32.9><span>Sīghaṁ sīghaṁ vimuttikkhandhaṁ paripūretīti—sīghapaññā. </span></div><p><div class=verse-container id=ps3.1:32.10><span>Sīghaṁ sīghaṁ vimuttiñāṇadassanakkhandhaṁ paripūretīti—sīghapaññā. </span></div><p><div class=verse-container id=ps3.1:32.11><span>Sīghaṁ sīghaṁ ṭhānāṭṭhānāni paṭivijjhatīti—sīghapaññā. </span></div><p><div class=verse-container id=ps3.1:32.12><span>Sīghaṁ sīghaṁ vihārasamāpattiyo paripūretīti—sīghapaññā. </span></div><p><div class=verse-container id=ps3.1:32.13><span>Sīghaṁ sīghaṁ ariyasaccāni paṭivijjhatīti—sīghapaññā. </span></div><p><div class=verse-container id=ps3.1:32.14><span>Sīghaṁ sīghaṁ satipaṭṭhāne bhāvetīti—sīghapaññā. </span></div><p><div class=verse-container id=ps3.1:32.15><span>Sīghaṁ sīghaṁ sammappadhāne bhāvetīti—sīghapaññā. </span></div><p><div class=verse-container id=ps3.1:32.16><span>Sīghaṁ sīghaṁ iddhipāde bhāvetīti—sīghapaññā. </span></div><p><div class=verse-container id=ps3.1:32.17><span>Sīghaṁ sīghaṁ indriyāni bhāvetīti—sīghapaññā. </span></div><p><div class=verse-container id=ps3.1:32.18><span>Sīghaṁ sīghaṁ balāni bhāvetīti—sīghapaññā. </span></div><p><div class=verse-container id=ps3.1:32.19><span>Sīghaṁ sīghaṁ bojjhaṅge bhāvetīti—sīghapaññā. </span></div><p><div class=verse-container id=ps3.1:32.20><span>Sīghaṁ sīghaṁ ariyamaggaṁ bhāvetīti—sīghapaññā. </span></div><p><div class=verse-container id=ps3.1:32.21><span>Sīghaṁ sīghaṁ sāmaññaphalāni sacchikarotīti—sīghapaññā. </span></div><p><div class=verse-container id=ps3.1:32.22><span>Sīghaṁ sīghaṁ abhiññāyo paṭivijjhatīti—sīghapaññā. </span></div><p><div class=verse-container id=ps3.1:32.23><span>Sīghaṁ sīghaṁ paramatthaṁ nibbānaṁ sacchikarotīti—sīghapaññā. </span></div><p><div class=verse-container id=ps3.1:32.24><span>Sīghapaññatāya saṁvattantīti—</span></div><p><div class=verse-container id=ps3.1:32.25><span>ayaṁ sīghapaññā. </span></div><p><div class=verse-container id=ps3.1:33.1><span>Lahupaññatāya saṁvattantīti katamā lahupaññā? </span></div><p><div class=verse-container id=ps3.1:33.2><span>Lahuṁ lahuṁ sīlāni paripūretīti—lahupaññā. </span></div><p><div class=verse-container id=ps3.1:33.3><span>Lahuṁ lahuṁ indriyasaṁvaraṁ paripūretīti—lahupaññā. </span></div><p><div class=verse-container id=ps3.1:33.4><span>Lahuṁ lahuṁ bhojane mattaññutaṁ paripūretīti—lahupaññā. </span></div><p><div class=verse-container id=ps3.1:33.5><span>Lahuṁ lahuṁ jāgariyānuyogaṁ paripūretīti—lahupaññā. </span></div><p><div class=verse-container id=ps3.1:33.6><span>Lahuṁ lahuṁ sīlakkhandhaṁ …pe… </span></div><p><div class=verse-container id=ps3.1:33.7><span>samādhikkhandhaṁ … </span></div><p><div class=verse-container id=ps3.1:33.8><span>paññākkhandhaṁ … </span></div><p><div class=verse-container id=ps3.1:33.9><span>vimuttikkhandhaṁ … </span></div><p><div class=verse-container id=ps3.1:33.10><span>vimuttiñāṇadassanakkhandhaṁ paripūretīti—lahupaññā. </span></div><p><div class=verse-container id=ps3.1:33.11><span>Lahuṁ lahuṁ ṭhānāṭṭhānāni paṭivijjhatīti—lahupaññā. </span></div><p><div class=verse-container id=ps3.1:33.12><span>Lahuṁ lahuṁ vihārasamāpattiyo paripūretīti—lahupaññā. </span></div><p><div class=verse-container id=ps3.1:33.13><span>Lahuṁ lahuṁ ariyasaccāni paṭivijjhatīti—lahupaññā. </span></div><p><div class=verse-container id=ps3.1:33.14><span>Lahuṁ lahuṁ satipaṭṭhāne bhāvetīti—lahupaññā. </span></div><p><div class=verse-container id=ps3.1:33.15><span>Lahuṁ lahuṁ sammappadhāne bhāvetīti—lahupaññā. </span></div><p><div class=verse-container id=ps3.1:33.16><span>Lahuṁ lahuṁ iddhipāde bhāvetīti—lahupaññā. </span></div><p><div class=verse-container id=ps3.1:33.17><span>Lahuṁ lahuṁ indriyāni bhāvetīti—lahupaññā. </span></div><p><div class=verse-container id=ps3.1:33.18><span>Lahuṁ lahuṁ balāni bhāvetīti—lahupaññā. </span></div><p><div class=verse-container id=ps3.1:33.19><span>Lahuṁ lahuṁ bojjhaṅge bhāvetīti—lahupaññā. </span></div><p><div class=verse-container id=ps3.1:33.20><span>Lahuṁ lahuṁ ariyamaggaṁ bhāvetīti—lahupaññā. </span></div><p><div class=verse-container id=ps3.1:33.21><span>Lahuṁ lahuṁ sāmaññaphalāni sacchikarotīti—lahupaññā. </span></div><p><div class=verse-container id=ps3.1:33.22><span>Lahuṁ lahuṁ abhiññāyo paṭivijjhatīti—lahupaññā. </span></div><p><div class=verse-container id=ps3.1:33.23><span>Lahuṁ lahuṁ paramatthaṁ nibbānaṁ sacchikarotīti—lahupaññā. </span></div><p><div class=verse-container id=ps3.1:33.24><span>Lahupaññatāya saṁvattantīti—</span></div><p><div class=verse-container id=ps3.1:33.25><span>ayaṁ lahupaññā. </span></div><p><div class=verse-container id=ps3.1:34.1><span>Hāsapaññatāya saṁvattantīti katamā hāsapaññā? </span></div><p><div class=verse-container id=ps3.1:34.2><span>Idhekacco hāsabahulo vedabahulo tuṭṭhibahulo pāmojjabahulo sīlāni paripūretīti—hāsapaññā. </span></div><p><div class=verse-container id=ps3.1:34.3><span>Hāsabahulo vedabahulo tuṭṭhibahulo pāmojjabahulo indriyasaṁvaraṁ paripūretīti—hāsapaññā. </span></div><p><div class=verse-container id=ps3.1:34.4><span>Hāsabahulo vedabahulo tuṭṭhibahulo pāmojjabahulo bhojane mattaññutaṁ paripūretīti—hāsapaññā. </span></div><p><div class=verse-container id=ps3.1:34.5><span>Hāsabahulo vedabahulo tuṭṭhibahulo pāmojjabahulo jāgariyānuyogaṁ paripūretīti—hāsapaññā. </span></div><p><div class=verse-container id=ps3.1:34.6><span>Hāsabahulo vedabahulo tuṭṭhibahulo pāmojjabahulo sīlakkhandhaṁ …pe… </span></div><p><div class=verse-container id=ps3.1:34.7><span>samādhikkhandhaṁ … </span></div><p><div class=verse-container id=ps3.1:34.8><span>paññākkhandhaṁ … </span></div><p><div class=verse-container id=ps3.1:34.9><span>vimuttikkhandhaṁ … </span></div><p><div class=verse-container id=ps3.1:34.10><span>vimuttiñāṇadassanakkhandhaṁ paripūretīti …pe… </span></div><p><div class=verse-container id=ps3.1:34.11><span>ṭhānāṭṭhānāni paṭivijjhatīti … </span></div><p><div class=verse-container id=ps3.1:34.12><span>vihārasamāpattiyo paripūretīti … </span></div><p><div class=verse-container id=ps3.1:34.13><span>ariyasaccāni paṭivijjhatīti … </span></div><p><div class=verse-container id=ps3.1:34.14><span>satipaṭṭhāne bhāvetīti … </span></div><p><div class=verse-container id=ps3.1:34.15><span>sammappadhāne bhāvetīti … </span></div><p><div class=verse-container id=ps3.1:34.16><span>iddhipāde bhāvetīti … </span></div><p><div class=verse-container id=ps3.1:34.17><span>indriyāni bhāvetīti … </span></div><p><div class=verse-container id=ps3.1:34.18><span>balāni bhāvetīti … </span></div><p><div class=verse-container id=ps3.1:34.19><span>bojjhaṅge bhāvetīti … </span></div><p><div class=verse-container id=ps3.1:34.20><span>ariyamaggaṁ bhāvetīti …pe… </span></div><p><div class=verse-container id=ps3.1:34.21><span>sāmaññaphalāni sacchikarotīti—hāsapaññā. </span></div><p><div class=verse-container id=ps3.1:34.22><span>Hāsabahulo vedabahulo tuṭṭhibahulo pāmojjabahulo abhiññāyo paṭivijjhatīti—hāsapaññā. </span></div><p><div class=verse-container id=ps3.1:34.23><span>Hāsabahulo vedabahulo tuṭṭhibahulo pāmojjabahulo paramatthaṁ nibbānaṁ sacchikarotīti—hāsapaññā. </span></div><p><div class=verse-container id=ps3.1:34.24><span>Hāsapaññatāya saṁvattantīti—</span></div><p><div class=verse-container id=ps3.1:34.25><span>ayaṁ hāsapaññā. </span></div><p><div class=verse-container id=ps3.1:35.1><span>Javanapaññatāya saṁvattantīti katamā javanapaññā? </span></div><p><div class=verse-container id=ps3.1:35.2><span>Yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ rūpaṁ aniccato khippaṁ javatīti—javanapaññā. </span></div><p><div class=verse-container id=ps3.1:35.3><span>Dukkhato khippaṁ javatīti—javanapaññā. </span></div><p><div class=verse-container id=ps3.1:35.4><span>Anattato khippaṁ javatīti—javanapaññā. </span></div><p><div class=verse-container id=ps3.1:35.5><span>Yā kāci vedanā …pe… </span></div><p><div class=verse-container id=ps3.1:35.6><span>yā kāci saññā … </span></div><p><div class=verse-container id=ps3.1:35.7><span>ye keci saṅkhārā … </span></div><p><div class=verse-container id=ps3.1:35.8><span>yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ aniccato khippaṁ javatīti—javanapaññā. </span></div><p><div class=verse-container id=ps3.1:35.9><span>Dukkhato khippaṁ javatīti—javanapaññā. </span></div><p><div class=verse-container id=ps3.1:35.10><span>Anattato khippaṁ javatīti—javanapaññā. </span></div><p><div class=verse-container id=ps3.1:35.11><span>Cakkhu …pe… </span></div><p><div class=verse-container id=ps3.1:35.12><span>jarāmaraṇaṁ atītānāgatapaccuppannaṁ aniccato khippaṁ javatīti—javanapaññā. </span></div><p><div class=verse-container id=ps3.1:35.13><span>Dukkhato khippaṁ javatīti—javanapaññā. </span></div><p><div class=verse-container id=ps3.1:35.14><span>Anattato khippaṁ javatīti—javanapaññā. </span></div><p><div class=verse-container id=ps3.1:36.1><span>Rūpaṁ atītānāgatapaccuppannaṁ aniccaṁ khayaṭṭhena dukkhaṁ bhayaṭṭhena anattā asārakaṭṭhenāti tulayitvā tīrayitvā vibhāvayitvā vibhūtaṁ katvā rūpanirodhe nibbāne khippaṁ javatīti—javanapaññā. </span></div><p><div class=verse-container id=ps3.1:36.2><span>Vedanā …pe… </span></div><p><div class=verse-container id=ps3.1:36.3><span>saññā … </span></div><p><div class=verse-container id=ps3.1:36.4><span>saṅkhārā … </span></div><p><div class=verse-container id=ps3.1:36.5><span>viññāṇaṁ … </span></div><p><div class=verse-container id=ps3.1:36.6><span>cakkhu …pe… </span></div><p><div class=verse-container id=ps3.1:36.7><span>jarāmaraṇaṁ atītānāgatapaccuppannaṁ aniccaṁ khayaṭṭhena dukkhaṁ bhayaṭṭhena anattā asārakaṭṭhenāti tulayitvā tīrayitvā vibhāvayitvā vibhūtaṁ katvā jarāmaraṇanirodhe nibbāne khippaṁ javatīti—javanapaññā. </span></div><p><div class=verse-container id=ps3.1:37.1><span>Rūpaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammanti tulayitvā tīrayitvā vibhāvayitvā vibhūtaṁ katvā rūpanirodhe nibbāne khippaṁ javatīti—javanapaññā. </span></div><p><div class=verse-container id=ps3.1:37.2><span>Vedanā …pe… </span></div><p><div class=verse-container id=ps3.1:37.3><span>saññā … </span></div><p><div class=verse-container id=ps3.1:37.4><span>saṅkhārā … </span></div><p><div class=verse-container id=ps3.1:37.5><span>viññāṇaṁ … </span></div><p><div class=verse-container id=ps3.1:37.6><span>cakkhu …pe… </span></div><p><div class=verse-container id=ps3.1:37.7><span>jarāmaraṇaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammanti tulayitvā tīrayitvā vibhāvayitvā vibhūtaṁ katvā jarāmaraṇanirodhe nibbāne khippaṁ javatīti—javanapaññā. </span></div><p><div class=verse-container id=ps3.1:37.8><span>Javanapaññatāya saṁvattantīti—</span></div><p><div class=verse-container id=ps3.1:37.9><span>ayaṁ javanapaññā. </span></div><p><div class=verse-container id=ps3.1:38.1><span>Tikkhapaññatāya saṁvattantīti katamā tikkhapaññā? </span></div><p><div class=verse-container id=ps3.1:38.2><span>Khippaṁ kilese chindatīti—tikkhapaññā. </span></div><p><div class=verse-container id=ps3.1:38.3><span>Uppannaṁ kāmavitakkaṁ nādhivāseti pajahati vinodeti byantīkaroti anabhāvaṁ gametīti—tikkhapaññā. </span></div><p><div class=verse-container id=ps3.1:38.4><span>Uppannaṁ byāpādavitakkaṁ nādhivāseti pajahati vinodeti byantīkaroti anabhāvaṁ gametīti—tikkhapaññā. </span></div><p><div class=verse-container id=ps3.1:38.5><span>Uppannaṁ vihiṁsāvitakkaṁ nādhivāseti …pe… </span></div><p><div class=verse-container id=ps3.1:38.6><span>uppannuppanne pāpake akusale dhamme nādhivāseti pajahati vinodeti byantīkaroti anabhāvaṁ gametīti—tikkhapaññā. </span></div><p><div class=verse-container id=ps3.1:38.7><span>Uppannaṁ rāgaṁ nādhivāseti pajahati vinodeti byantīkaroti anabhāvaṁ gametīti—tikkhapaññā. </span></div><p><div class=verse-container id=ps3.1:38.8><span>Uppannaṁ dosaṁ …pe… </span></div><p><div class=verse-container id=ps3.1:38.9><span>uppannaṁ mohaṁ … </span></div><p><div class=verse-container id=ps3.1:38.10><span>uppannaṁ kodhaṁ … </span></div><p><div class=verse-container id=ps3.1:38.11><span>uppannaṁ upanāhaṁ … </span></div><p><div class=verse-container id=ps3.1:38.12><span>makkhaṁ … </span></div><p><div class=verse-container id=ps3.1:38.13><span>paḷāsaṁ … </span></div><p><div class=verse-container id=ps3.1:38.14><span>issaṁ … </span></div><p><div class=verse-container id=ps3.1:38.15><span>macchariyaṁ … </span></div><p><div class=verse-container id=ps3.1:38.16><span>māyaṁ … </span></div><p><div class=verse-container id=ps3.1:38.17><span>sāṭheyyaṁ … </span></div><p><div class=verse-container id=ps3.1:38.18><span>thambhaṁ … </span></div><p><div class=verse-container id=ps3.1:38.19><span>sārambhaṁ … </span></div><p><div class=verse-container id=ps3.1:38.20><span>mānaṁ … </span></div><p><div class=verse-container id=ps3.1:38.21><span>atimānaṁ … </span></div><p><div class=verse-container id=ps3.1:38.22><span>madaṁ … </span></div><p><div class=verse-container id=ps3.1:38.23><span>pamādaṁ … </span></div><p><div class=verse-container id=ps3.1:38.24><span>sabbe kilese … </span></div><p><div class=verse-container id=ps3.1:38.25><span>sabbe duccarite … </span></div><p><div class=verse-container id=ps3.1:38.26><span>sabbe abhisaṅkhāre …pe… </span></div><p><div class=verse-container id=ps3.1:38.27><span>sabbe bhavagāmikamme nādhivāseti pajahati vinodeti byantīkaroti anabhāvaṁ gametīti—tikkhapaññā. </span></div><p><div class=verse-container id=ps3.1:38.28><span>Ekasmiṁ āsane cattāro ca ariyamaggā cattāri ca sāmaññaphalāni catasso paṭisambhidāyo cha abhiññāyo adhigatā honti sacchikatā phassitā paññāyāti—tikkhapaññā. </span></div><p><div class=verse-container id=ps3.1:38.29><span>Tikkhapaññatāya saṁvattantīti—</span></div><p><div class=verse-container id=ps3.1:38.30><span>ayaṁ tikkhapaññā. </span></div><p><div class=verse-container id=ps3.1:39.1><span>Nibbedhikapaññatāya saṁvattantīti katamā nibbedhikapaññā? </span></div><p><div class=verse-container id=ps3.1:39.2><span>Idhekacco sabbasaṅkhāresu ubbegabahulo hoti uttāsabahulo ukkaṇṭhanabahulo aratibahulo anabhiratibahulo. </span></div><p><div class=verse-container id=ps3.1:39.3><span>Bahimukho na ramati sabbasaṅkhāresu. </span></div><p><div class=verse-container id=ps3.1:39.4><span>Anibbiddhapubbaṁ appadālitapubbaṁ lobhakkhandhaṁ nibbijjhati padāletīti—nibbedhikapaññā. </span></div><p><div class=verse-container id=ps3.1:39.5><span>Anibbiddhapubbaṁ appadālitapubbaṁ dosakkhandhaṁ nibbijjhati padāletīti—nibbedhikapaññā. </span></div><p><div class=verse-container id=ps3.1:39.6><span>Anibbiddhapubbaṁ appadālitapubbaṁ mohakkhandhaṁ nibbijjhati padāletīti—nibbedhikapaññā. </span></div><p><div class=verse-container id=ps3.1:39.7><span>Anibbiddhapubbaṁ appadālitapubbaṁ kodhaṁ …pe… </span></div><p><div class=verse-container id=ps3.1:39.8><span>upanāhaṁ … </span></div><p><div class=verse-container id=ps3.1:39.9><span>makkhaṁ … </span></div><p><div class=verse-container id=ps3.1:39.10><span>paḷāsaṁ … </span></div><p><div class=verse-container id=ps3.1:39.11><span>issaṁ … </span></div><p><div class=verse-container id=ps3.1:39.12><span>macchariyaṁ … </span></div><p><div class=verse-container id=ps3.1:39.13><span>māyaṁ … </span></div><p><div class=verse-container id=ps3.1:39.14><span>sāṭheyyaṁ … </span></div><p><div class=verse-container id=ps3.1:39.15><span>thambhaṁ … </span></div><p><div class=verse-container id=ps3.1:39.16><span>sārambhaṁ … </span></div><p><div class=verse-container id=ps3.1:39.17><span>mānaṁ … </span></div><p><div class=verse-container id=ps3.1:39.18><span>atimānaṁ … </span></div><p><div class=verse-container id=ps3.1:39.19><span>madaṁ … </span></div><p><div class=verse-container id=ps3.1:39.20><span>pamādaṁ … </span></div><p><div class=verse-container id=ps3.1:39.21><span>sabbe kilese … </span></div><p><div class=verse-container id=ps3.1:39.22><span>sabbe duccarite … </span></div><p><div class=verse-container id=ps3.1:39.23><span>sabbe abhisaṅkhāre …pe… </span></div><p><div class=verse-container id=ps3.1:39.24><span>sabbe bhavagāmikamme nibbijjhati padāletīti—nibbedhikapaññā. </span></div><p><div class=verse-container id=ps3.1:39.25><span>Nibbedhikapaññatāya saṁvattantīti—</span></div><p><div class=verse-container id=ps3.1:39.26><span>ayaṁ nibbedhikapaññā. </span></div><p><div class=verse-container id=ps3.1:40.1><span>Imā soḷasa paññāyo. </span></div><p><div class=verse-container id=ps3.1:40.2><span>Imāhi soḷasahi paññāhi samannāgato puggalo paṭisambhidappatto. </span></div><p><div class=verse-container id=ps3.1:41.0><span>3.1.2. Puggalavisesaniddesa </span></div><p><div class=verse-container id=ps3.1:41.1><span>Dve puggalā paṭisambhidappattā—</span></div><p><div class=verse-container id=ps3.1:41.2><span>eko pubbayogasampanno, eko na pubbayogasampanno. </span></div><p><div class=verse-container id=ps3.1:41.3><span>Yo pubbayogasampanno so tena atireko hoti, adhiko hoti, viseso hoti. </span></div><p><div class=verse-container id=ps3.1:41.4><span>Tassa ñāṇaṁ pabhijjati. </span></div><p><div class=verse-container id=ps3.1:42.1><span>Dve puggalā paṭisambhidappattā, dvepi pubbayogasampannā—</span></div><p><div class=verse-container id=ps3.1:42.2><span>eko bahussuto, eko na bahussuto. </span></div><p><div class=verse-container id=ps3.1:42.3><span>Yo bahussuto, so tena atireko hoti, adhiko hoti, viseso hoti. </span></div><p><div class=verse-container id=ps3.1:42.4><span>Tassa ñāṇaṁ pabhijjati. </span></div><p><div class=verse-container id=ps3.1:43.1><span>Dve puggalā paṭisambhidappattā, dvepi pubbayogasampannā, dvepi bahussutā—</span></div><p><div class=verse-container id=ps3.1:43.2><span>eko desanābahulo, eko na desanābahulo. </span></div><p><div class=verse-container id=ps3.1:43.3><span>Yo desanābahulo, so tena atireko hoti, adhiko hoti, viseso hoti. </span></div><p><div class=verse-container id=ps3.1:43.4><span>Tassa ñāṇaṁ pabhijjati. </span></div><p><div class=verse-container id=ps3.1:44.1><span>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā—</span></div><p><div class=verse-container id=ps3.1:44.2><span>eko garūpanissito, eko na garūpanissito. </span></div><p><div class=verse-container id=ps3.1:44.3><span>Yo garūpanissito, so tena atireko hoti, adhiko hoti, viseso hoti. </span></div><p><div class=verse-container id=ps3.1:44.4><span>Tassa ñāṇaṁ pabhijjati. </span></div><p><div class=verse-container id=ps3.1:45.1><span>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā—</span></div><p><div class=verse-container id=ps3.1:45.2><span>eko vihārabahulo, eko na vihārabahulo. </span></div><p><div class=verse-container id=ps3.1:45.3><span>Yo vihārabahulo, so tena atireko hoti, adhiko hoti, viseso hoti. </span></div><p><div class=verse-container id=ps3.1:45.4><span>Tassa ñāṇaṁ pabhijjati. </span></div><p><div class=verse-container id=ps3.1:46.1><span>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā—</span></div><p><div class=verse-container id=ps3.1:46.2><span>eko paccavekkhaṇābahulo, eko na paccavekkhaṇābahulo. </span></div><p><div class=verse-container id=ps3.1:46.3><span>Yo paccavekkhaṇābahulo, so tena atireko hoti, adhiko hoti, viseso hoti. </span></div><p><div class=verse-container id=ps3.1:46.4><span>Tassa ñāṇaṁ pabhijjati. </span></div><p><div class=verse-container id=ps3.1:47.1><span>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā, dvepi paccavekkhaṇābahulā—</span></div><p><div class=verse-container id=ps3.1:47.2><span>eko sekhapaṭisambhidappatto, eko asekhapaṭisambhidappatto. </span></div><p><div class=verse-container id=ps3.1:47.3><span>Yo asekhapaṭisambhidappatto, so tena atireko hoti, adhiko hoti, viseso hoti. </span></div><p><div class=verse-container id=ps3.1:47.4><span>Tassa ñāṇaṁ pabhijjati. </span></div><p><div class=verse-container id=ps3.1:48.1><span>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā, dvepi paccavekkhaṇābahulā, dvepi asekhapaṭisambhidappattā—</span></div><p><div class=verse-container id=ps3.1:48.2><span>eko sāvakapāramippatto, eko na sāvakapāramippatto. </span></div><p><div class=verse-container id=ps3.1:48.3><span>Yo sāvakapāramippatto, so tena atireko hoti, adhiko hoti, viseso hoti. </span></div><p><div class=verse-container id=ps3.1:48.4><span>Tassa ñāṇaṁ pabhijjati. </span></div><p><div class=verse-container id=ps3.1:49.1><span>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā, dvepi paccavekkhaṇābahulā, dvepi asekhapaṭisambhidappattā—</span></div><p><div class=verse-container id=ps3.1:49.2><span>eko sāvakapāramippatto, eko paccekasambuddho. </span></div><p><div class=verse-container id=ps3.1:49.3><span>Yo paccekasambuddho, so tena atireko hoti, adhiko hoti, viseso hoti. </span></div><p><div class=verse-container id=ps3.1:49.4><span>Tassa ñāṇaṁ pabhijjati. </span></div><p><div class=verse-container id=ps3.1:50.1><span>Paccekabuddhañca sadevakañca lokaṁ upādāya tathāgato arahaṁ sammāsambuddho aggo paṭisambhidappatto paññāpabhedakusalo pabhinnañāṇo adhigatapaṭisambhido catuvesārajjappatto dasabaladhārī purisāsabho purisasīho …pe… </span></div><p><div class=verse-container id=ps3.1:50.2><span>yepi te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā vālavedhirūpā vobhindantā maññe caranti paññāgatena diṭṭhigatāni, te pañhaṁ abhisaṅkharitvā abhisaṅkharitvā tathāgataṁ upasaṅkamitvā pucchanti gūḷhāni ca paṭicchannāni ca. </span></div><p><div class=verse-container id=ps3.1:50.3><span>Kathitā visajjitā ca te pañhā bhagavatā honti niddiṭṭhakāraṇā, upakkhittakā ca te bhagavato sampajjanti. </span></div><p><div class=verse-container id=ps3.1:50.4><span>Atha kho bhagavā tattha atirocati, yadidaṁ paññāyāti aggo paṭisambhidappattoti. </span></div><p><div class=verse-container id=ps3.1:50.5><span>Mahāpaññākathā niṭṭhitā. </span></div><div class=flex-between><a href=/canon/en/pli/ms/sutta/kn/ps/ps0002P0010.html>Previous</a><a href=/canon/en/pli/ms/sutta/kn/ps/ps0003P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>