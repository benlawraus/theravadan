<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0002P0010.html>Previous</a><a href=/canon/en/pli/ms/sutta/kn/ps/ps0003P0002.html>Next</a></div><p id=ps3.1:0.1><span class=root>Paṭisambhidāmagga </span><br><p id=ps3.1:0.2><span class=root>3 Paññāvagga </span><br><p id=ps3.1:0.3><span class="root big-bold">3.1. Mahāpaññākathā </span><br><p id=ps3.1:1.1><span class=root>Aniccānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:1.2><span class=root>Dukkhānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:1.3><span class=root>Anattānupassanā bhāvitā bahulīkatā katamaṁ paññaṁ paripūreti …pe… </span><br><p id=ps3.1:1.4><span class=root>paṭinissaggānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:2.1><span class=root>Aniccānupassanā bhāvitā bahulīkatā javanapaññaṁ paripūreti. </span><br><p id=ps3.1:2.2><span class=root>Dukkhānupassanā bhāvitā bahulīkatā nibbedhikapaññaṁ paripūreti. </span><br><p id=ps3.1:2.3><span class=root>Anattānupassanā bhāvitā bahulīkatā mahāpaññaṁ paripūreti. </span><br><p id=ps3.1:2.4><span class=root>Nibbidānupassanā bhāvitā bahulīkatā tikkhapaññaṁ paripūreti. </span><br><p id=ps3.1:2.5><span class=root>Virāgānupassanā bhāvitā bahulīkatā vipulapaññaṁ paripūreti. </span><br><p id=ps3.1:2.6><span class=root>Nirodhānupassanā bhāvitā bahulīkatā gambhīrapaññaṁ paripūreti. </span><br><p id=ps3.1:2.7><span class=root>Paṭinissaggānupassanā bhāvitā bahulīkatā asāmantapaññaṁ paripūreti. </span><br><p id=ps3.1:2.8><span class=root>Imā satta paññā bhāvitā bahulīkatā paṇḍiccaṁ paripūrenti. </span><br><p id=ps3.1:2.9><span class=root>Imā aṭṭha paññā bhāvitā bahulīkatā puthupaññaṁ paripūrenti. </span><br><p id=ps3.1:2.10><span class=root>Imā nava paññā bhāvitā bahulīkatā hāsapaññaṁ paripūrenti. </span><br><p id=ps3.1:3.1><span class=root>Hāsapaññā paṭibhānapaṭisambhidā. </span><br><p id=ps3.1:3.2><span class=root>Tassā atthavavatthānato atthapaṭisambhidā adhigatā hoti sacchikatā phassitā paññāya. </span><br><p id=ps3.1:3.3><span class=root>Dhammavavatthānato dhammapaṭisambhidā adhigatā hoti sacchikatā phassitā paññāya. </span><br><p id=ps3.1:3.4><span class=root>Niruttivavatthānato niruttipaṭisambhidā adhigatā hoti sacchikatā phassitā paññāya. </span><br><p id=ps3.1:3.5><span class=root>Paṭibhānavavatthānato paṭibhānapaṭisambhidā adhigatā hoti sacchikatā phassitā paññāya. </span><br><p id=ps3.1:3.6><span class=root>Tassimā catasso paṭisambhidāyo adhigatā honti sacchikatā phassitā paññāya. </span><br><p id=ps3.1:4.1><span class=root>Rūpe aniccānupassanā bhāvitā bahulīkatā katamaṁ paññaṁ paripūreti …pe… </span><br><p id=ps3.1:4.2><span class=root>rūpe paṭinissaggānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:4.3><span class=root>Rūpe aniccānupassanā bhāvitā bahulīkatā javanapaññaṁ paripūreti …pe… </span><br><p id=ps3.1:4.4><span class=root>rūpe paṭinissaggānupassanā bhāvitā bahulīkatā asāmantapaññaṁ paripūreti. </span><br><p id=ps3.1:4.5><span class=root>Imā satta paññā bhāvitā bahulīkatā paṇḍiccaṁ paripūrenti. </span><br><p id=ps3.1:4.6><span class=root>Imā aṭṭha paññā bhāvitā bahulīkatā puthupaññaṁ paripūrenti. </span><br><p id=ps3.1:4.7><span class=root>Imā nava paññā bhāvitā bahulīkatā hāsapaññaṁ paripūrenti. </span><br><p id=ps3.1:5.1><span class=root>Hāsapaññā paṭibhānapaṭisambhidā. </span><br><p id=ps3.1:5.2><span class=root>Tassā atthavavatthānato atthapaṭisambhidā adhigatā hoti sacchikatā phassitā paññāya. </span><br><p id=ps3.1:5.3><span class=root>Dhammavavatthānato dhammapaṭisambhidā adhigatā hoti sacchikatā phassitā paññāya. </span><br><p id=ps3.1:5.4><span class=root>Niruttivavatthānato niruttipaṭisambhidā adhigatā hoti sacchikatā phassitā paññāya. </span><br><p id=ps3.1:5.5><span class=root>Paṭibhānavavatthānato paṭibhānapaṭisambhidā adhigatā hoti, sacchikatā phassitā paññāya. </span><br><p id=ps3.1:5.6><span class=root>Tassimā catasso paṭisambhidāyo adhigatā honti sacchikatā phassitā paññāya. </span><br><p id=ps3.1:6.1><span class=root>Vedanāya …pe… </span><br><p id=ps3.1:6.2><span class=root>saññāya … </span><br><p id=ps3.1:6.3><span class=root>saṅkhāresu … </span><br><p id=ps3.1:6.4><span class=root>viññāṇe … </span><br><p id=ps3.1:6.5><span class=root>cakkhusmiṁ …pe… </span><br><p id=ps3.1:6.6><span class=root>jarāmaraṇe aniccānupassanā bhāvitā bahulīkatā katamaṁ paññaṁ paripūreti …pe… </span><br><p id=ps3.1:6.7><span class=root>jarāmaraṇe paṭinissaggānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:6.8><span class=root>Jarāmaraṇe aniccānupassanā bhāvitā bahulīkatā javanapaññaṁ paripūreti …pe… </span><br><p id=ps3.1:6.9><span class=root>jarāmaraṇe paṭinissaggānupassanā bhāvitā bahulīkatā asāmantapaññaṁ paripūreti. </span><br><p id=ps3.1:6.10><span class=root>Imā satta paññā bhāvitā bahulīkatā paṇḍiccaṁ paripūrenti. </span><br><p id=ps3.1:6.11><span class=root>Imā aṭṭha paññā bhāvitā bahulīkatā puthupaññaṁ paripūrenti. </span><br><p id=ps3.1:6.12><span class=root>Imā nava paññā bhāvitā bahulīkatā hāsapaññaṁ paripūrenti. </span><br><p id=ps3.1:7.1><span class=root>Hāsapaññā paṭibhānapaṭisambhidā. </span><br><p id=ps3.1:7.2><span class=root>Tassā atthavavatthānato atthapaṭisambhidā adhigatā hoti sacchikatā phassitā paññāya. </span><br><p id=ps3.1:7.3><span class=root>Dhammavavatthānato dhammapaṭisambhidā adhigatā hoti sacchikatā phassitā paññāya. </span><br><p id=ps3.1:7.4><span class=root>Niruttivavatthānato niruttipaṭisambhidā adhigatā hoti sacchikatā phassitā paññāya. </span><br><p id=ps3.1:7.5><span class=root>Paṭibhānavavatthānato paṭibhānapaṭisambhidā adhigatā hoti sacchikatā phassitā paññāya. </span><br><p id=ps3.1:7.6><span class=root>Tassimā catasso paṭisambhidāyo adhigatā honti sacchikatā phassitā paññāya. </span><br><p id=ps3.1:8.1><span class=root>Rūpe aniccānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.2><span class=root>Atītānāgatapaccuppanne rūpe aniccānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.3><span class=root>Rūpe dukkhānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.4><span class=root>Atītānāgatapaccuppanne rūpe dukkhānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.5><span class=root>Rūpe anattānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.6><span class=root>Atītānāgatapaccuppanne rūpe anattānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.7><span class=root>Rūpe nibbidānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.8><span class=root>Atītānāgatapaccuppanne rūpe nibbidānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.9><span class=root>Rūpe virāgānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.10><span class=root>Atītānāgatapaccuppanne rūpe virāgānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.11><span class=root>Rūpe nirodhānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.12><span class=root>Atītānāgatapaccuppanne rūpe nirodhānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.13><span class=root>Rūpe paṭinissaggānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:8.14><span class=root>Atītānāgatapaccuppanne rūpe paṭinissaggānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:9.1><span class=root>Rūpe aniccānupassanā bhāvitā bahulīkatā javanapaññaṁ paripūreti. </span><br><p id=ps3.1:9.2><span class=root>Atītānāgatapaccuppanne rūpe aniccānupassanā bhāvitā bahulīkatā javanapaññaṁ paripūreti. </span><br><p id=ps3.1:9.3><span class=root>Rūpe dukkhānupassanā bhāvitā bahulīkatā nibbedhikapaññaṁ paripūreti. </span><br><p id=ps3.1:9.4><span class=root>Atītānāgatapaccuppanne rūpe dukkhānupassanā bhāvitā bahulīkatā javanapaññaṁ paripūreti. </span><br><p id=ps3.1:9.5><span class=root>Rūpe anattānupassanā bhāvitā bahulīkatā mahāpaññaṁ paripūreti. </span><br><p id=ps3.1:9.6><span class=root>Atītānāgatapaccuppanne rūpe anattānupassanā bhāvitā bahulīkatā javanapaññaṁ paripūreti. </span><br><p id=ps3.1:9.7><span class=root>Rūpe nibbidānupassanā bhāvitā bahulīkatā tikkhapaññaṁ paripūreti. </span><br><p id=ps3.1:9.8><span class=root>Atītānāgatapaccuppanne rūpe nibbidānupassanā bhāvitā bahulīkatā javanapaññaṁ paripūreti. </span><br><p id=ps3.1:9.9><span class=root>Rūpe virāgānupassanā bhāvitā bahulīkatā vipulapaññaṁ paripūreti. </span><br><p id=ps3.1:9.10><span class=root>Atītānāgatapaccuppanne rūpe virāgānupassanā bhāvitā bahulīkatā javanapaññaṁ paripūreti. </span><br><p id=ps3.1:9.11><span class=root>Rūpe nirodhānupassanā bhāvitā bahulīkatā gambhīrapaññaṁ paripūreti. </span><br><p id=ps3.1:9.12><span class=root>Atītānāgatapaccuppanne rūpe nirodhānupassanā bhāvitā bahulīkatā javanapaññaṁ paripūreti. </span><br><p id=ps3.1:9.13><span class=root>Rūpe paṭinissaggānupassanā bhāvitā bahulīkatā asāmantapaññaṁ paripūreti. </span><br><p id=ps3.1:9.14><span class=root>Atītānāgatapaccuppanne rūpe paṭinissaggānupassanā bhāvitā bahulīkatā javanapaññaṁ paripūreti. </span><br><p id=ps3.1:9.15><span class=root>Imā satta paññā bhāvitā bahulīkatā paṇḍiccaṁ paripūrenti. </span><br><p id=ps3.1:9.16><span class=root>Imā aṭṭha paññā bhāvitā bahulīkatā puthupaññaṁ paripūrenti. </span><br><p id=ps3.1:9.17><span class=root>Imā nava paññā bhāvitā bahulīkatā hāsapaññaṁ paripūrenti. </span><br><p id=ps3.1:10.1><span class=root>Hāsapaññā paṭibhānapaṭisambhidā. </span><br><p id=ps3.1:10.2><span class=root>Tassā atthavavatthānato atthapaṭisambhidā adhigatā hoti sacchikatā phassitā paññāya. </span><br><p id=ps3.1:10.3><span class=root>Dhammavavatthānato dhammapaṭisambhidā adhigatā hoti sacchikatā phassitā paññāya. </span><br><p id=ps3.1:10.4><span class=root>Niruttivavatthānato niruttipaṭisambhidā adhigatā hoti sacchikatā phassitā paññāya. </span><br><p id=ps3.1:10.5><span class=root>Paṭibhānavavatthānato paṭibhānapaṭisambhidā adhigatā hoti sacchikatā phassitā paññāya. </span><br><p id=ps3.1:10.6><span class=root>Tassimā catasso paṭisambhidāyo adhigatā honti sacchikatā phassitā paññāya. </span><br><p id=ps3.1:11.1><span class=root>Vedanāya …pe… </span><br><p id=ps3.1:11.2><span class=root>saññāya … </span><br><p id=ps3.1:11.3><span class=root>saṅkhāresu … </span><br><p id=ps3.1:11.4><span class=root>viññāṇe … </span><br><p id=ps3.1:11.5><span class=root>cakkhusmiṁ …pe… </span><br><p id=ps3.1:11.6><span class=root>jarāmaraṇe aniccānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:11.7><span class=root>Atītānāgatapaccuppanne jarāmaraṇe aniccānupassanā bhāvitā bahulīkatā katamaṁ paññaṁ paripūreti …pe… </span><br><p id=ps3.1:11.8><span class=root>jarāmaraṇe paṭinissaggānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:11.9><span class=root>Atītānāgatapaccuppanne jarāmaraṇe paṭinissaggānupassanā bhāvitā bahulīkatā katamaṁ paññaṁ paripūreti? </span><br><p id=ps3.1:11.10><span class=root>Jarāmaraṇe aniccānupassanā bhāvitā bahulīkatā javanapaññaṁ paripūreti. </span><br><p id=ps3.1:11.11><span class=root>Atītānāgatapaccuppanne jarāmaraṇe aniccānupassanā bhāvitā bahulīkatā javanapaññaṁ paripūreti …pe… </span><br><p id=ps3.1:11.12><span class=root>tassimā catasso paṭisambhidāyo adhigatā honti sacchikatā phassitā paññāya. </span><br><p id=ps3.1:12.1><span class=root>“Cattārome, bhikkhave, dhammā bhāvitā bahulīkatā sotāpattiphalasacchikiriyāya saṁvattanti. </span><br><p id=ps3.1:12.2><span class=root>Katame cattāro? </span><br><p id=ps3.1:12.3><span class=root>Sappurisasaṁsevo, saddhammassavanaṁ, yonisomanasikāro, dhammānudhammapaṭipatti—</span><br><p id=ps3.1:12.4><span class=root>ime kho, bhikkhave, cattāro dhammā bhāvitā bahulīkatā sotāpattiphalasacchikiriyāya saṁvattanti. </span><br><p id=ps3.1:13.1><span class=root>Cattārome, bhikkhave, dhammā bhāvitā bahulīkatā sakadāgāmiphalasacchikiriyāya saṁvattanti …pe… </span><br><p id=ps3.1:13.2><span class=root>anāgāmiphalasacchikiriyāya saṁvattanti …pe… </span><br><p id=ps3.1:13.3><span class=root>arahattaphalasacchikiriyāya saṁvattanti. </span><br><p id=ps3.1:13.4><span class=root>Katame cattāro? </span><br><p id=ps3.1:13.5><span class=root>Sappurisasaṁsevo, saddhammassavanaṁ, yonisomanasikāro, dhammānudhammapaṭipatti—</span><br><p id=ps3.1:13.6><span class=root>ime kho, bhikkhave, cattāro dhammā bhāvitā bahulīkatā arahattamaggaphalasacchikiriyāya saṁvattanti. </span><br><p id=ps3.1:14.1><span class=root>Cattārome, bhikkhave, dhammā bhāvitā bahulīkatā paññāpaṭilābhāya saṁvattanti …pe… </span><br><p id=ps3.1:14.2><span class=root>paññābuddhiyā saṁvattanti, paññāvepullāya saṁvattanti, mahāpaññatāya saṁvattanti, puthupaññatāya saṁvattanti, vipulapaññatāya saṁvattanti, gambhīrapaññatāya saṁvattanti, asāmantapaññatāya saṁvattanti, bhūripaññatāya saṁvattanti, paññābāhullāya saṁvattanti, sīghapaññatāya saṁvattanti, lahupaññatāya saṁvattanti, hāsapaññatāya saṁvattanti, javanapaññatāya saṁvattanti, tikkhapaññatāya saṁvattanti, nibbedhikapaññatāya saṁvattanti. </span><br><p id=ps3.1:14.3><span class=root>Katame cattāro? </span><br><p id=ps3.1:14.4><span class=root>Sappurisasaṁsevo, saddhammassavanaṁ, yonisomanasikāro, dhammānudhammapaṭipatti—</span><br><p id=ps3.1:14.5><span class=root>ime kho, bhikkhave, cattāro dhammā bhāvitā bahulīkatā paññāpaṭilābhāya saṁvattanti, paññābuddhiyā saṁvattanti …pe… </span><br><p id=ps3.1:14.6><span class=root>nibbedhikapaññatāya saṁvattanti”. </span><br><p id=ps3.1:15.0><span class=root>3.1.1. Soḷasapaññāniddesa </span><br><p id=ps3.1:15.1><span class=root>Paññāpaṭilābhāya saṁvattantīti katamo paññāpaṭilābho? </span><br><p id=ps3.1:15.2><span class=root>Catunnaṁ maggañāṇānaṁ, catunnaṁ phalañāṇānaṁ, catunnaṁ paṭisambhidāñāṇānaṁ, channaṁ abhiññāñāṇānaṁ, tesattatīnaṁ ñāṇānaṁ, sattasattatīnaṁ ñāṇānaṁ lābho paṭilābho patti sampatti phassanā sacchikiriyā upasampadā. </span><br><p id=ps3.1:15.3><span class=root>Paññāpaṭilābhāya saṁvattantīti—</span><br><p id=ps3.1:15.4><span class=root>ayaṁ paññā paṭilābho. </span><br><p id=ps3.1:16.1><span class=root>Paññābuddhiyā saṁvattantīti katamā paññābuddhi? </span><br><p id=ps3.1:16.2><span class=root>Sattannañca sekkhānaṁ puthujjanakalyāṇakassa ca paññā vaḍḍhati, arahato paññā vaḍḍhati. </span><br><p id=ps3.1:16.3><span class=root>Vaḍḍhitavaḍḍhanā paññābuddhiyā saṁvattantīti—</span><br><p id=ps3.1:16.4><span class=root>ayaṁ paññābuddhi. </span><br><p id=ps3.1:17.1><span class=root>Paññāvepullāya saṁvattantīti katamaṁ paññāvepullaṁ? </span><br><p id=ps3.1:17.2><span class=root>Sattannaṁ sekkhānaṁ puthujjanakalyāṇakassa ca paññāvepullaṁ gacchati. </span><br><p id=ps3.1:17.3><span class=root>Arahato paññā vepullagatā paññāvepullāya saṁvattantīti—</span><br><p id=ps3.1:17.4><span class=root>idaṁ paññāvepullaṁ. </span><br><p id=ps3.1:18.1><span class=root>Mahāpaññatāya saṁvattantīti katamā mahāpaññā? </span><br><p id=ps3.1:18.2><span class=root>Mahante atthe pariggaṇhātīti—mahāpaññā. </span><br><p id=ps3.1:18.3><span class=root>Mahante dhamme pariggaṇhātīti—mahāpaññā. </span><br><p id=ps3.1:18.4><span class=root>Mahantā niruttiyo pariggaṇhātīti—mahāpaññā. </span><br><p id=ps3.1:18.5><span class=root>Mahantāni paṭibhānāni pariggaṇhātīti—mahāpaññā. </span><br><p id=ps3.1:18.6><span class=root>Mahante sīlakkhandhe pariggaṇhātīti—mahāpaññā. </span><br><p id=ps3.1:18.7><span class=root>Mahante samādhikkhandhe pariggaṇhātīti—mahāpaññā. </span><br><p id=ps3.1:18.8><span class=root>Mahante paññākkhandhe pariggaṇhātīti—mahāpaññā. </span><br><p id=ps3.1:18.9><span class=root>Mahante vimuttikkhandhe pariggaṇhātīti—mahāpaññā. </span><br><p id=ps3.1:18.10><span class=root>Mahante vimuttiñāṇadassanakkhandhe pariggaṇhātīti—mahāpaññā. </span><br><p id=ps3.1:18.11><span class=root>Mahantāni ṭhānāṭṭhānāni pariggaṇhātīti—mahāpaññā. </span><br><p id=ps3.1:18.12><span class=root>Mahantā vihārasamāpattiyo pariggaṇhātīti—mahāpaññā. </span><br><p id=ps3.1:18.13><span class=root>Mahantāni ariyasaccāni pariggaṇhātīti—mahāpaññā. </span><br><p id=ps3.1:18.14><span class=root>Mahante satipaṭṭhāne pariggaṇhātīti—mahāpaññā. </span><br><p id=ps3.1:18.15><span class=root>Mahante sammappadhāne pariggaṇhātīti—mahāpaññā. </span><br><p id=ps3.1:18.16><span class=root>Mahante iddhipāde pariggaṇhātīti—mahāpaññā. </span><br><p id=ps3.1:18.17><span class=root>Mahantāni indriyāni pariggaṇhātīti—mahāpaññā. </span><br><p id=ps3.1:18.18><span class=root>Mahantāni balāni pariggaṇhātīti—mahāpaññā. </span><br><p id=ps3.1:18.19><span class=root>Mahante bojjhaṅge pariggaṇhātīti—mahāpaññā. </span><br><p id=ps3.1:18.20><span class=root>Mahantaṁ ariyamaggaṁ pariggaṇhātīti—mahāpaññā. </span><br><p id=ps3.1:18.21><span class=root>Mahantāni sāmaññaphalāni pariggaṇhātīti—mahāpaññā. </span><br><p id=ps3.1:18.22><span class=root>Mahantā abhiññāyo pariggaṇhātīti—mahāpaññā. </span><br><p id=ps3.1:18.23><span class=root>Mahantaṁ paramatthaṁ nibbānaṁ pariggaṇhātīti—mahāpaññā. </span><br><p id=ps3.1:18.24><span class=root>Mahāpaññatāya saṁvattantīti—</span><br><p id=ps3.1:18.25><span class=root>ayaṁ mahāpaññā. </span><br><p id=ps3.1:19.1><span class=root>Puthupaññatāya saṁvattantīti katamā puthupaññā? </span><br><p id=ps3.1:19.2><span class=root>Puthunānākhandhesu ñāṇaṁ pavattatīti—puthupaññā. </span><br><p id=ps3.1:19.3><span class=root>Puthunānādhātūsu ñāṇaṁ pavattatīti—puthupaññā. </span><br><p id=ps3.1:19.4><span class=root>Puthunānāāyatanesu ñāṇaṁ pavattatīti—puthupaññā. </span><br><p id=ps3.1:19.5><span class=root>Puthunānāpaṭiccasamuppādesu ñāṇaṁ pavattatīti—puthupaññā. </span><br><p id=ps3.1:19.6><span class=root>Puthunānāsuññatamanupalabbhesu ñāṇaṁ pavattatīti—puthupaññā. </span><br><p id=ps3.1:19.7><span class=root>Puthunānāatthesu ñāṇaṁ pavattatīti—puthupaññā. </span><br><p id=ps3.1:19.8><span class=root>Puthunānādhammesu ñāṇaṁ pavattatīti—puthupaññā. </span><br><p id=ps3.1:19.9><span class=root>Puthunānāniruttīsu ñāṇaṁ pavattatīti—puthupaññā. </span><br><p id=ps3.1:19.10><span class=root>Puthunānāpaṭibhānesu ñāṇaṁ pavattatīti—puthupaññā. </span><br><p id=ps3.1:19.11><span class=root>Puthunānāsīlakkhandhesu ñāṇaṁ pavattatīti—puthupaññā. </span><br><p id=ps3.1:19.12><span class=root>Puthunānāsamādhikkhandhesu ñāṇaṁ pavattatīti—puthupaññā. </span><br><p id=ps3.1:19.13><span class=root>Puthunānāpaññākkhandhesu ñāṇaṁ pavattatīti—puthupaññā. </span><br><p id=ps3.1:19.14><span class=root>Puthunānāvimuttikkhandhesu ñāṇaṁ pavattatīti—puthupaññā. </span><br><p id=ps3.1:19.15><span class=root>Puthunānāvimuttiñāṇadassanakkhandhesu ñāṇaṁ pavattatīti—puthupaññā. </span><br><p id=ps3.1:19.16><span class=root>Puthunānāṭhānāṭṭhānesu ñāṇaṁ pavattatīti—puthupaññā. </span><br><p id=ps3.1:19.17><span class=root>Puthunānāvihārasamāpattīsu ñāṇaṁ pavattatīti—puthupaññā. </span><br><p id=ps3.1:19.18><span class=root>Puthunānāariyasaccesu ñāṇaṁ pavattatīti—puthupaññā. </span><br><p id=ps3.1:19.19><span class=root>Puthunānāsatipaṭṭhānesu ñāṇaṁ pavattatīti—puthupaññā. </span><br><p id=ps3.1:19.20><span class=root>Puthunānāsammappadhānesu ñāṇaṁ pavattatīti—puthupaññā. </span><br><p id=ps3.1:19.21><span class=root>Puthunānāiddhipādesu ñāṇaṁ pavattatīti—puthupaññā. </span><br><p id=ps3.1:19.22><span class=root>Puthunānāindriyesu ñāṇaṁ pavattatīti—puthupaññā. </span><br><p id=ps3.1:19.23><span class=root>Puthunānābalesu ñāṇaṁ pavattatīti—puthupaññā. </span><br><p id=ps3.1:19.24><span class=root>Puthunānābojjhaṅgesu ñāṇaṁ pavattatīti—puthupaññā. </span><br><p id=ps3.1:19.25><span class=root>Puthunānāariyamagge ñāṇaṁ pavattatīti—puthupaññā. </span><br><p id=ps3.1:19.26><span class=root>Puthunānāsāmaññaphalesu ñāṇaṁ pavattatīti—puthupaññā. </span><br><p id=ps3.1:19.27><span class=root>Puthunānāabhiññāsu ñāṇaṁ pavattatīti—puthupaññā. </span><br><p id=ps3.1:19.28><span class=root>Puthujjanasādhāraṇe dhamme atikkamma paramatthe nibbāne ñāṇaṁ pavattatīti—puthupaññā. </span><br><p id=ps3.1:19.29><span class=root>Puthupaññatāya saṁvattantīti—</span><br><p id=ps3.1:19.30><span class=root>ayaṁ puthupaññā. </span><br><p id=ps3.1:20.1><span class=root>Vipulapaññatāya saṁvattantīti katamā vipulapaññā? </span><br><p id=ps3.1:20.2><span class=root>Vipule atthe pariggaṇhātīti—vipulapaññā. </span><br><p id=ps3.1:20.3><span class=root>Vipule dhamme pariggaṇhātīti—vipulapaññā. </span><br><p id=ps3.1:20.4><span class=root>Vipulā niruttiyo pariggaṇhātīti—vipulapaññā. </span><br><p id=ps3.1:20.5><span class=root>Vipulāni paṭibhānāni pariggaṇhātīti—vipulapaññā. </span><br><p id=ps3.1:20.6><span class=root>Vipule sīlakkhandhe pariggaṇhātīti—vipulapaññā. </span><br><p id=ps3.1:20.7><span class=root>Vipule samādhikkhandhe pariggaṇhātīti—vipulapaññā. </span><br><p id=ps3.1:20.8><span class=root>Vipule paññākkhandhe pariggaṇhātīti—vipulapaññā. </span><br><p id=ps3.1:20.9><span class=root>Vipule vimuttikkhandhe pariggaṇhātīti—vipulapaññā. </span><br><p id=ps3.1:20.10><span class=root>Vipule vimuttiñāṇadassanakkhandhe pariggaṇhātīti—vipulapaññā. </span><br><p id=ps3.1:20.11><span class=root>Vipulāni ṭhānāṭṭhānāni pariggaṇhātīti—vipulapaññā. </span><br><p id=ps3.1:20.12><span class=root>Vipulā vihārasamāpattiyo pariggaṇhātīti—vipulapaññā. </span><br><p id=ps3.1:20.13><span class=root>Vipulāni ariyasaccāni pariggaṇhātīti—vipulapaññā. </span><br><p id=ps3.1:20.14><span class=root>Vipule satipaṭṭhāne pariggaṇhātīti—vipulapaññā. </span><br><p id=ps3.1:20.15><span class=root>Vipule sammappadhāne pariggaṇhātīti—vipulapaññā. </span><br><p id=ps3.1:20.16><span class=root>Vipule iddhipāde pariggaṇhātīti—vipulapaññā. </span><br><p id=ps3.1:20.17><span class=root>Vipulāni indriyāni pariggaṇhātīti—vipulapaññā. </span><br><p id=ps3.1:20.18><span class=root>Vipulāni balāni pariggaṇhātīti—vipulapaññā. </span><br><p id=ps3.1:20.19><span class=root>Vipule bojjhaṅge pariggaṇhātīti—vipulapaññā. </span><br><p id=ps3.1:20.20><span class=root>Vipulaṁ ariyamaggaṁ pariggaṇhātīti—vipulapaññā. </span><br><p id=ps3.1:20.21><span class=root>Vipulāni sāmaññaphalāni pariggaṇhātīti—vipulapaññā. </span><br><p id=ps3.1:20.22><span class=root>Vipulā abhiññāyo pariggaṇhātīti—vipulapaññā. </span><br><p id=ps3.1:20.23><span class=root>Vipulaṁ paramatthaṁ nibbānaṁ pariggaṇhātīti—vipulapaññā. </span><br><p id=ps3.1:20.24><span class=root>Vipulapaññatāya saṁvattantīti—</span><br><p id=ps3.1:20.25><span class=root>ayaṁ vipulapaññā. </span><br><p id=ps3.1:21.1><span class=root>Gambhīrapaññatāya saṁvattantīti katamā gambhīrapaññā? </span><br><p id=ps3.1:21.2><span class=root>Gambhīresu khandhesu ñāṇaṁ pavattatīti—gambhīrapaññā. </span><br><p id=ps3.1:21.3><span class=root>Gambhīrāsu dhātūsu ñāṇaṁ pavattatīti—gambhīrapaññā. </span><br><p id=ps3.1:21.4><span class=root>Gambhīresu āyatanesu ñāṇaṁ pavattatīti—gambhīrapaññā. </span><br><p id=ps3.1:21.5><span class=root>Gambhīresu paṭiccasamuppādesu ñāṇaṁ pavattatīti—gambhīrapaññā. </span><br><p id=ps3.1:21.6><span class=root>Gambhīresu suññatamanupalabbhesu ñāṇaṁ pavattatīti—gambhīrapaññā. </span><br><p id=ps3.1:21.7><span class=root>Gambhīresu atthesu ñāṇaṁ pavattatīti—gambhīrapaññā. </span><br><p id=ps3.1:21.8><span class=root>Gambhīresu dhammesu ñāṇaṁ pavattatīti—gambhīrapaññā. </span><br><p id=ps3.1:21.9><span class=root>Gambhīrāsu niruttīsu ñāṇaṁ pavattatīti—gambhīrapaññā. </span><br><p id=ps3.1:21.10><span class=root>Gambhīresu paṭibhānesu ñāṇaṁ pavattatīti—gambhīrapaññā. </span><br><p id=ps3.1:21.11><span class=root>Gambhīresu sīlakkhandhesu ñāṇaṁ pavattatīti—gambhīrapaññā. </span><br><p id=ps3.1:21.12><span class=root>Gambhīresu samādhikkhandhesu ñāṇaṁ pavattatīti—gambhīrapaññā. </span><br><p id=ps3.1:21.13><span class=root>Gambhīresu paññākkhandhesu ñāṇaṁ pavattatīti—gambhīrapaññā. </span><br><p id=ps3.1:21.14><span class=root>Gambhīresu vimuttikkhandhesu ñāṇaṁ pavattatīti—gambhīrapaññā. </span><br><p id=ps3.1:21.15><span class=root>Gambhīresu vimuttiñāṇadassanakkhandhesu ñāṇaṁ pavattatīti—gambhīrapaññā. </span><br><p id=ps3.1:21.16><span class=root>Gambhīresu ṭhānāṭṭhānesu ñāṇaṁ pavattatīti—gambhīrapaññā. </span><br><p id=ps3.1:21.17><span class=root>Gambhīrāsu vihārasamāpattīsu ñāṇaṁ pavattatīti—gambhīrapaññā. </span><br><p id=ps3.1:21.18><span class=root>Gambhīresu ariyasaccesu ñāṇaṁ pavattatīti—gambhīrapaññā. </span><br><p id=ps3.1:21.19><span class=root>Gambhīresu satipaṭṭhānesu ñāṇaṁ pavattatīti—gambhīrapaññā. </span><br><p id=ps3.1:21.20><span class=root>Gambhīresu sammappadhānesu ñāṇaṁ pavattatīti—gambhīrapaññā. </span><br><p id=ps3.1:21.21><span class=root>Gambhīresu iddhipādesu ñāṇaṁ pavattatīti—gambhīrapaññā. </span><br><p id=ps3.1:21.22><span class=root>Gambhīresu indriyesu ñāṇaṁ pavattatīti—gambhīrapaññā. </span><br><p id=ps3.1:21.23><span class=root>Gambhīresu balesu ñāṇaṁ pavattatīti—gambhīrapaññā. </span><br><p id=ps3.1:21.24><span class=root>Gambhīresu bojjhaṅgesu ñāṇaṁ pavattatīti—gambhīrapaññā. </span><br><p id=ps3.1:21.25><span class=root>Gambhīre ariyamagge ñāṇaṁ pavattatīti—gambhīrapaññā. </span><br><p id=ps3.1:21.26><span class=root>Gambhīresu sāmaññaphalesu ñāṇaṁ pavattatīti—gambhīrapaññā. </span><br><p id=ps3.1:21.27><span class=root>Gambhīrāsu abhiññāsu ñāṇaṁ pavattatīti—gambhīrapaññā. </span><br><p id=ps3.1:21.28><span class=root>Gambhīre paramatthe nibbāne ñāṇaṁ pavattatīti—gambhīrapaññā. </span><br><p id=ps3.1:21.29><span class=root>Gambhīrapaññatāya saṁvattantīti—</span><br><p id=ps3.1:21.30><span class=root>ayaṁ gambhīrapaññā. </span><br><p id=ps3.1:22.1><span class=root>Asāmantapaññatāya saṁvattantīti katamā asāmantapaññā? </span><br><p id=ps3.1:22.2><span class=root>Yassa puggalassa atthavavatthānato atthapaṭisambhidā adhigatā hoti sacchikatā phassitā paññāya, dhammavavatthānato dhammapaṭisambhidā adhigatā hoti sacchikatā phassitā paññāya, niruttivavatthānato niruttipaṭisambhidā adhigatā hoti sacchikatā phassitā paññāya, paṭibhānavavatthānato paṭibhānapaṭisambhidā adhigatā hoti sacchikatā phassitā paññāya, tassa atthe ca dhamme ca niruttiyā ca paṭibhāne ca na añño koci sakkoti abhisambhavituṁ. </span><br><p id=ps3.1:22.3><span class=root>Anabhisambhavanīyo ca so aññehīti—</span><br><p id=ps3.1:22.4><span class=root>asāmantapañño. </span><br><p id=ps3.1:23.1><span class=root>Puthujjanakalyāṇakassa paññā aṭṭhamakassa paññāya dūre vidūre suvidūre na santike na sāmantā. </span><br><p id=ps3.1:23.2><span class=root>Puthujjanakalyāṇakaṁ upādāya aṭṭhamako asāmantapañño. </span><br><p id=ps3.1:23.3><span class=root>Aṭṭhamakassa paññā sotāpannassa paññāya dūre vidūre suvidūre na santike na sāmantā. </span><br><p id=ps3.1:23.4><span class=root>Aṭṭhamakaṁ upādāya sotāpanno asāmantapañño. </span><br><p id=ps3.1:23.5><span class=root>Sotāpannassa paññā sakadāgāmissa paññāya dūre vidūre suvidūre na santike na sāmantā. </span><br><p id=ps3.1:23.6><span class=root>Sotāpannaṁ upādāya sakadāgāmī asāmantapañño. </span><br><p id=ps3.1:23.7><span class=root>Sakadāgāmissa paññā anāgāmissa paññāya dūre vidūre suvidūre na santike na sāmantā. </span><br><p id=ps3.1:23.8><span class=root>Sakadāgāmiṁ upādāya anāgāmī asāmantapañño. </span><br><p id=ps3.1:23.9><span class=root>Anāgāmissa paññā arahato paññāya dūre vidūre suvidūre na santike na sāmantā. </span><br><p id=ps3.1:23.10><span class=root>Anāgāmiṁ upādāya arahā asāmantapañño. </span><br><p id=ps3.1:23.11><span class=root>Arahato paññā paccekasambuddhassa paññāya dūre vidūre suvidūre na santike na sāmantā. </span><br><p id=ps3.1:23.12><span class=root>Arahantaṁ upādāya paccekabuddho asāmantapañño. </span><br><p id=ps3.1:23.13><span class=root>Paccekabuddhañca sadevakañca lokaṁ upādāya tathāgato arahaṁ sammāsambuddho aggo asāmantapañño. </span><br><p id=ps3.1:24.1><span class=root>Paññāpabhedakusalo pabhinnañāṇo adhigatappaṭisambhido catuvesārajjappatto dasabaladhārī purisāsabho purisasīho purisanāgo purisājañño purisadhorayho anantañāṇo anantatejo anantayaso aḍḍho mahaddhano dhanavā netā vinetā anunetā paññāpetā nijjhāpetā pekkhetā pasādetā. </span><br><p id=ps3.1:24.2><span class=root>“So hi bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū maggavidū maggakovido maggānugāmī ca panassa etarahi sāvakā viharanti pacchā samannāgatā”. </span><br><p id=ps3.1:25.1><span class=root>“So hi bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><br><p id=ps3.1:25.2><span class=root>Natthi tassa bhagavato aññātaṁ adiṭṭhaṁ aviditaṁ asacchikataṁ aphassitaṁ paññāya. </span><br><p id=ps3.1:25.3><span class=root>Atītaṁ anāgataṁ paccuppannaṁ upādāya sabbe dhammā sabbākārena buddhassa bhagavato ñāṇamukhe āpāthaṁ āgacchanti. </span><br><p id=ps3.1:25.4><span class=root>Yaṁ kiñci neyyaṁ nāma atthi taṁ sabbaṁ jānitabbaṁ. </span><br><p id=ps3.1:25.5><span class=root>Attattho vā parattho vā ubhayattho vā diṭṭhadhammiko vā attho samparāyiko vā attho uttāno vā attho gambhīro vā attho gūḷho vā attho paṭicchanno vā attho neyyo vā attho nīto vā attho anavajjo vā attho nikkileso vā attho vodāno vā attho paramattho vā attho, sabbaṁ taṁ antobuddhañāṇe parivattati. </span><br><p id=ps3.1:26.1><span class=root>Sabbaṁ kāyakammaṁ buddhassa bhagavato ñāṇānuparivatti. </span><br><p id=ps3.1:26.2><span class=root>Sabbaṁ vacīkammaṁ buddhassa bhagavato ñāṇānuparivatti. </span><br><p id=ps3.1:26.3><span class=root>Sabbaṁ manokammaṁ buddhassa bhagavato ñāṇānuparivatti. </span><br><p id=ps3.1:26.4><span class=root>Atīte buddhassa bhagavato appaṭihataṁ ñāṇaṁ. </span><br><p id=ps3.1:26.5><span class=root>Anāgate buddhassa bhagavato appaṭihataṁ ñāṇaṁ. </span><br><p id=ps3.1:26.6><span class=root>Paccuppanne buddhassa bhagavato appaṭihataṁ ñāṇaṁ. </span><br><p id=ps3.1:26.7><span class=root>Yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ. </span><br><p id=ps3.1:26.8><span class=root>Neyyapariyantikaṁ ñāṇaṁ, ñāṇapariyantikaṁ neyyaṁ. </span><br><p id=ps3.1:26.9><span class=root>Neyyaṁ atikkamitvā ñāṇaṁ nappavattati. </span><br><p id=ps3.1:26.10><span class=root>Ñāṇaṁ atikkamitvā neyyapatho natthi. </span><br><p id=ps3.1:26.11><span class=root>Aññamaññapariyantaṭṭhāyino te dhammā. </span><br><p id=ps3.1:26.12><span class=root>Yathā dvinnaṁ samuggapaṭalānaṁ sammā phusitānaṁ heṭṭhimaṁ samuggapaṭalaṁ uparimaṁ nātivattati, uparimaṁ samuggapaṭalaṁ heṭṭhimaṁ nātivattati, aññamaññapariyantaṭṭhāyino; </span><br><p id=ps3.1:26.13><span class=root>evameva buddhassa bhagavato neyyañca ñāṇañca aññamaññapariyantaṭṭhāyino. </span><br><p id=ps3.1:26.14><span class=root>Yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ. </span><br><p id=ps3.1:26.15><span class=root>Neyyapariyantikaṁ ñāṇaṁ, ñāṇapariyantikaṁ neyyaṁ. </span><br><p id=ps3.1:26.16><span class=root>Neyyaṁ atikkamitvā ñāṇaṁ nappavattati. </span><br><p id=ps3.1:26.17><span class=root>Ñāṇaṁ atikkamitvā neyyapatho natthi. </span><br><p id=ps3.1:26.18><span class=root>Aññamaññapariyantaṭṭhāyino te dhammā. </span><br><p id=ps3.1:26.19><span class=root>Sabbadhammesu buddhassa bhagavato ñāṇaṁ pavattati. </span><br><p id=ps3.1:27.1><span class=root>Sabbe dhammā buddhassa bhagavato āvajjanappaṭibaddhā ākaṅkhappaṭibaddhā manasikārappaṭibaddhā cittuppādappaṭibaddhā. </span><br><p id=ps3.1:27.2><span class=root>Sabbasattesu buddhassa bhagavato ñāṇaṁ pavattati. </span><br><p id=ps3.1:27.3><span class=root>Sabbesaṁ sattānaṁ buddho āsayaṁ jānāti, anusayaṁ jānāti, caritaṁ jānāti, adhimuttiṁ jānāti. </span><br><p id=ps3.1:27.4><span class=root>Apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye bhabbābhabbe satte pajānāti. </span><br><p id=ps3.1:27.5><span class=root>Sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati. </span><br><p id=ps3.1:28.1><span class=root>Yathā ye keci macchakacchapā, antamaso timitimiṅgalaṁ upādāya, antomahāsamudde parivattanti, evamevaṁ sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati. </span><br><p id=ps3.1:28.2><span class=root>Yathā ye keci pakkhino, antamaso garuḷaṁ venateyyaṁ upādāya, ākāsassa padese parivattanti; </span><br><p id=ps3.1:28.3><span class=root>evameva yepi te sāriputtasamā paññāya tepi buddhañāṇassa padese parivattanti. </span><br><p id=ps3.1:28.4><span class=root>Buddhañāṇaṁ devamanussānaṁ paññaṁ pharitvā atighaṁsitvā tiṭṭhati. </span><br><p id=ps3.1:29.1><span class=root>Yepi te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā vālavedhirūpā vobhindantā maññe caranti paññāgatena diṭṭhigatāni, te pañhaṁ abhisaṅkharitvā abhisaṅkharitvā tathāgataṁ upasaṅkamitvā pucchanti gūḷhāni ca paṭicchannāni ca. </span><br><p id=ps3.1:29.2><span class=root>Kathitā visajjitā ca te pañhā bhagavatā honti niddiṭṭhakāraṇā. </span><br><p id=ps3.1:29.3><span class=root>Upakkhittakā ca te bhagavato sampajjanti. </span><br><p id=ps3.1:29.4><span class=root>Atha kho bhagavā tattha atirocati yadidaṁ paññāyā”ti. </span><br><p id=ps3.1:29.5><span class=root>Aggo asāmantapañño, asāmantapaññatāya saṁvattantīti—</span><br><p id=ps3.1:29.6><span class=root>ayaṁ asāmantapaññā. </span><br><p id=ps3.1:30.1><span class=root>Bhūripaññatāya saṁvattantīti katamā bhūripaññā? </span><br><p id=ps3.1:30.2><span class=root>Rāgaṁ abhibhuyyatīti—bhūripaññā. </span><br><p id=ps3.1:30.3><span class=root>Abhibhavitāti—bhūripaññā. </span><br><p id=ps3.1:30.4><span class=root>Dosaṁ abhibhuyyatīti—bhūripaññā. </span><br><p id=ps3.1:30.5><span class=root>Abhibhavitāti—bhūripaññā. </span><br><p id=ps3.1:30.6><span class=root>Mohaṁ abhibhuyyatīti—bhūripaññā. </span><br><p id=ps3.1:30.7><span class=root>Abhibhavitāti—bhūripaññā. </span><br><p id=ps3.1:30.8><span class=root>Kodhaṁ …pe… </span><br><p id=ps3.1:30.9><span class=root>upanāhaṁ … </span><br><p id=ps3.1:30.10><span class=root>makkhaṁ … </span><br><p id=ps3.1:30.11><span class=root>paḷāsaṁ … </span><br><p id=ps3.1:30.12><span class=root>issaṁ … </span><br><p id=ps3.1:30.13><span class=root>macchariyaṁ … </span><br><p id=ps3.1:30.14><span class=root>māyaṁ … </span><br><p id=ps3.1:30.15><span class=root>sāṭheyyaṁ … </span><br><p id=ps3.1:30.16><span class=root>thambhaṁ … </span><br><p id=ps3.1:30.17><span class=root>sārambhaṁ … </span><br><p id=ps3.1:30.18><span class=root>mānaṁ … </span><br><p id=ps3.1:30.19><span class=root>atimānaṁ … </span><br><p id=ps3.1:30.20><span class=root>madaṁ … </span><br><p id=ps3.1:30.21><span class=root>pamādaṁ … </span><br><p id=ps3.1:30.22><span class=root>sabbe kilese … </span><br><p id=ps3.1:30.23><span class=root>sabbe duccarite … </span><br><p id=ps3.1:30.24><span class=root>sabbe abhisaṅkhāre …pe… </span><br><p id=ps3.1:30.25><span class=root>sabbe bhavagāmikamme abhibhuyyatīti—bhūripaññā. </span><br><p id=ps3.1:30.26><span class=root>Abhibhavitāti—bhūripaññā. </span><br><p id=ps3.1:30.27><span class=root>Rāgo ari taṁ ariṁ maddanipaññāti—bhūripaññā. </span><br><p id=ps3.1:30.28><span class=root>Doso ari taṁ ariṁ maddanipaññāti—bhūripaññā. </span><br><p id=ps3.1:30.29><span class=root>Moho ari taṁ ariṁ maddanipaññāti—bhūripaññā. </span><br><p id=ps3.1:30.30><span class=root>Kodho …pe… </span><br><p id=ps3.1:30.31><span class=root>upanāho … </span><br><p id=ps3.1:30.32><span class=root>makkho … </span><br><p id=ps3.1:30.33><span class=root>paḷāso … </span><br><p id=ps3.1:30.34><span class=root>issā … </span><br><p id=ps3.1:30.35><span class=root>macchariyaṁ … </span><br><p id=ps3.1:30.36><span class=root>māyā … </span><br><p id=ps3.1:30.37><span class=root>sāṭheyyaṁ … </span><br><p id=ps3.1:30.38><span class=root>thambho … </span><br><p id=ps3.1:30.39><span class=root>sārambho … </span><br><p id=ps3.1:30.40><span class=root>māno … </span><br><p id=ps3.1:30.41><span class=root>atimāno … </span><br><p id=ps3.1:30.42><span class=root>mado … </span><br><p id=ps3.1:30.43><span class=root>pamādo … </span><br><p id=ps3.1:30.44><span class=root>sabbe kilesā … </span><br><p id=ps3.1:30.45><span class=root>sabbe duccaritā … </span><br><p id=ps3.1:30.46><span class=root>sabbe abhisaṅkhārā …pe… </span><br><p id=ps3.1:30.47><span class=root>sabbe bhavagāmikammā ari taṁ ariṁ maddanipaññāti—bhūripaññā. </span><br><p id=ps3.1:30.48><span class=root>Bhūri vuccati pathavī. </span><br><p id=ps3.1:30.49><span class=root>Tāya pathavisamāya vitthatāya vipulāya paññāya samannāgatoti—bhūripaññā. </span><br><p id=ps3.1:30.50><span class=root>Api ca paññāya metaṁ adhivacanaṁ. </span><br><p id=ps3.1:30.51><span class=root>Bhūri medhā pariṇāyikāti—bhūripaññā. </span><br><p id=ps3.1:30.52><span class=root>Bhūripaññatāya saṁvattantīti—</span><br><p id=ps3.1:30.53><span class=root>ayaṁ bhūripaññā. </span><br><p id=ps3.1:31.1><span class=root>Paññābāhullāya saṁvattantīti katamaṁ paññābāhullaṁ? </span><br><p id=ps3.1:31.2><span class=root>Idhekacco paññāgaruko hoti paññācarito paññāsayo paññādhimutto paññādhajo paññāketu paññādhipateyyo vicayabahulo pavicayabahulo okkhāyanabahulo samokkhāyanabahulo sampekkhāyanadhammo vibhūtavihārī taccarito taggaruko tabbahulo tanninno tappoṇo tappabbhāro tadadhimutto tadadhipateyyo. </span><br><p id=ps3.1:31.3><span class=root>Yathā gaṇagaruko vuccati “gaṇabāhuliko”ti, cīvaragaruko vuccati “cīvarabāhuliko”ti, pattagaruko vuccati “pattabāhuliko”ti, senāsanagaruko vuccati “senāsanabāhuliko”ti; </span><br><p id=ps3.1:31.4><span class=root>evamevaṁ idhekacco paññāgaruko hoti paññācarito paññāsayo paññādhimutto paññādhajo paññāketu paññādhipateyyo vicayabahulo pavicayabahulo okkhāyanabahulo samokkhāyanabahulo sampekkhāyanadhammo vibhūtavihārī taccarito taggaruko tabbahulo tanninno tappoṇo tappabbhāro tadadhimutto tadadhipateyyo. </span><br><p id=ps3.1:31.5><span class=root>Paññābāhullāya saṁvattantīti—</span><br><p id=ps3.1:31.6><span class=root>idaṁ paññābāhullaṁ. </span><br><p id=ps3.1:32.1><span class=root>Sīghapaññatāya saṁvattantīti katamā sīghapaññā? </span><br><p id=ps3.1:32.2><span class=root>Sīghaṁ sīghaṁ sīlāni paripūretīti—sīghapaññā. </span><br><p id=ps3.1:32.3><span class=root>Sīghaṁ sīghaṁ indriyasaṁvaraṁ paripūretīti—sīghapaññā. </span><br><p id=ps3.1:32.4><span class=root>Sīghaṁ sīghaṁ bhojane mattaññutaṁ paripūretīti—sīghapaññā. </span><br><p id=ps3.1:32.5><span class=root>Sīghaṁ sīghaṁ jāgariyānuyogaṁ paripūretīti—sīghapaññā. </span><br><p id=ps3.1:32.6><span class=root>Sīghaṁ sīghaṁ sīlakkhandhaṁ paripūretīti—sīghapaññā. </span><br><p id=ps3.1:32.7><span class=root>Sīghaṁ sīghaṁ samādhikkhandhaṁ paripūretīti—sīghapaññā. </span><br><p id=ps3.1:32.8><span class=root>Sīghaṁ sīghaṁ paññākkhandhaṁ paripūretīti—sīghapaññā. </span><br><p id=ps3.1:32.9><span class=root>Sīghaṁ sīghaṁ vimuttikkhandhaṁ paripūretīti—sīghapaññā. </span><br><p id=ps3.1:32.10><span class=root>Sīghaṁ sīghaṁ vimuttiñāṇadassanakkhandhaṁ paripūretīti—sīghapaññā. </span><br><p id=ps3.1:32.11><span class=root>Sīghaṁ sīghaṁ ṭhānāṭṭhānāni paṭivijjhatīti—sīghapaññā. </span><br><p id=ps3.1:32.12><span class=root>Sīghaṁ sīghaṁ vihārasamāpattiyo paripūretīti—sīghapaññā. </span><br><p id=ps3.1:32.13><span class=root>Sīghaṁ sīghaṁ ariyasaccāni paṭivijjhatīti—sīghapaññā. </span><br><p id=ps3.1:32.14><span class=root>Sīghaṁ sīghaṁ satipaṭṭhāne bhāvetīti—sīghapaññā. </span><br><p id=ps3.1:32.15><span class=root>Sīghaṁ sīghaṁ sammappadhāne bhāvetīti—sīghapaññā. </span><br><p id=ps3.1:32.16><span class=root>Sīghaṁ sīghaṁ iddhipāde bhāvetīti—sīghapaññā. </span><br><p id=ps3.1:32.17><span class=root>Sīghaṁ sīghaṁ indriyāni bhāvetīti—sīghapaññā. </span><br><p id=ps3.1:32.18><span class=root>Sīghaṁ sīghaṁ balāni bhāvetīti—sīghapaññā. </span><br><p id=ps3.1:32.19><span class=root>Sīghaṁ sīghaṁ bojjhaṅge bhāvetīti—sīghapaññā. </span><br><p id=ps3.1:32.20><span class=root>Sīghaṁ sīghaṁ ariyamaggaṁ bhāvetīti—sīghapaññā. </span><br><p id=ps3.1:32.21><span class=root>Sīghaṁ sīghaṁ sāmaññaphalāni sacchikarotīti—sīghapaññā. </span><br><p id=ps3.1:32.22><span class=root>Sīghaṁ sīghaṁ abhiññāyo paṭivijjhatīti—sīghapaññā. </span><br><p id=ps3.1:32.23><span class=root>Sīghaṁ sīghaṁ paramatthaṁ nibbānaṁ sacchikarotīti—sīghapaññā. </span><br><p id=ps3.1:32.24><span class=root>Sīghapaññatāya saṁvattantīti—</span><br><p id=ps3.1:32.25><span class=root>ayaṁ sīghapaññā. </span><br><p id=ps3.1:33.1><span class=root>Lahupaññatāya saṁvattantīti katamā lahupaññā? </span><br><p id=ps3.1:33.2><span class=root>Lahuṁ lahuṁ sīlāni paripūretīti—lahupaññā. </span><br><p id=ps3.1:33.3><span class=root>Lahuṁ lahuṁ indriyasaṁvaraṁ paripūretīti—lahupaññā. </span><br><p id=ps3.1:33.4><span class=root>Lahuṁ lahuṁ bhojane mattaññutaṁ paripūretīti—lahupaññā. </span><br><p id=ps3.1:33.5><span class=root>Lahuṁ lahuṁ jāgariyānuyogaṁ paripūretīti—lahupaññā. </span><br><p id=ps3.1:33.6><span class=root>Lahuṁ lahuṁ sīlakkhandhaṁ …pe… </span><br><p id=ps3.1:33.7><span class=root>samādhikkhandhaṁ … </span><br><p id=ps3.1:33.8><span class=root>paññākkhandhaṁ … </span><br><p id=ps3.1:33.9><span class=root>vimuttikkhandhaṁ … </span><br><p id=ps3.1:33.10><span class=root>vimuttiñāṇadassanakkhandhaṁ paripūretīti—lahupaññā. </span><br><p id=ps3.1:33.11><span class=root>Lahuṁ lahuṁ ṭhānāṭṭhānāni paṭivijjhatīti—lahupaññā. </span><br><p id=ps3.1:33.12><span class=root>Lahuṁ lahuṁ vihārasamāpattiyo paripūretīti—lahupaññā. </span><br><p id=ps3.1:33.13><span class=root>Lahuṁ lahuṁ ariyasaccāni paṭivijjhatīti—lahupaññā. </span><br><p id=ps3.1:33.14><span class=root>Lahuṁ lahuṁ satipaṭṭhāne bhāvetīti—lahupaññā. </span><br><p id=ps3.1:33.15><span class=root>Lahuṁ lahuṁ sammappadhāne bhāvetīti—lahupaññā. </span><br><p id=ps3.1:33.16><span class=root>Lahuṁ lahuṁ iddhipāde bhāvetīti—lahupaññā. </span><br><p id=ps3.1:33.17><span class=root>Lahuṁ lahuṁ indriyāni bhāvetīti—lahupaññā. </span><br><p id=ps3.1:33.18><span class=root>Lahuṁ lahuṁ balāni bhāvetīti—lahupaññā. </span><br><p id=ps3.1:33.19><span class=root>Lahuṁ lahuṁ bojjhaṅge bhāvetīti—lahupaññā. </span><br><p id=ps3.1:33.20><span class=root>Lahuṁ lahuṁ ariyamaggaṁ bhāvetīti—lahupaññā. </span><br><p id=ps3.1:33.21><span class=root>Lahuṁ lahuṁ sāmaññaphalāni sacchikarotīti—lahupaññā. </span><br><p id=ps3.1:33.22><span class=root>Lahuṁ lahuṁ abhiññāyo paṭivijjhatīti—lahupaññā. </span><br><p id=ps3.1:33.23><span class=root>Lahuṁ lahuṁ paramatthaṁ nibbānaṁ sacchikarotīti—lahupaññā. </span><br><p id=ps3.1:33.24><span class=root>Lahupaññatāya saṁvattantīti—</span><br><p id=ps3.1:33.25><span class=root>ayaṁ lahupaññā. </span><br><p id=ps3.1:34.1><span class=root>Hāsapaññatāya saṁvattantīti katamā hāsapaññā? </span><br><p id=ps3.1:34.2><span class=root>Idhekacco hāsabahulo vedabahulo tuṭṭhibahulo pāmojjabahulo sīlāni paripūretīti—hāsapaññā. </span><br><p id=ps3.1:34.3><span class=root>Hāsabahulo vedabahulo tuṭṭhibahulo pāmojjabahulo indriyasaṁvaraṁ paripūretīti—hāsapaññā. </span><br><p id=ps3.1:34.4><span class=root>Hāsabahulo vedabahulo tuṭṭhibahulo pāmojjabahulo bhojane mattaññutaṁ paripūretīti—hāsapaññā. </span><br><p id=ps3.1:34.5><span class=root>Hāsabahulo vedabahulo tuṭṭhibahulo pāmojjabahulo jāgariyānuyogaṁ paripūretīti—hāsapaññā. </span><br><p id=ps3.1:34.6><span class=root>Hāsabahulo vedabahulo tuṭṭhibahulo pāmojjabahulo sīlakkhandhaṁ …pe… </span><br><p id=ps3.1:34.7><span class=root>samādhikkhandhaṁ … </span><br><p id=ps3.1:34.8><span class=root>paññākkhandhaṁ … </span><br><p id=ps3.1:34.9><span class=root>vimuttikkhandhaṁ … </span><br><p id=ps3.1:34.10><span class=root>vimuttiñāṇadassanakkhandhaṁ paripūretīti …pe… </span><br><p id=ps3.1:34.11><span class=root>ṭhānāṭṭhānāni paṭivijjhatīti … </span><br><p id=ps3.1:34.12><span class=root>vihārasamāpattiyo paripūretīti … </span><br><p id=ps3.1:34.13><span class=root>ariyasaccāni paṭivijjhatīti … </span><br><p id=ps3.1:34.14><span class=root>satipaṭṭhāne bhāvetīti … </span><br><p id=ps3.1:34.15><span class=root>sammappadhāne bhāvetīti … </span><br><p id=ps3.1:34.16><span class=root>iddhipāde bhāvetīti … </span><br><p id=ps3.1:34.17><span class=root>indriyāni bhāvetīti … </span><br><p id=ps3.1:34.18><span class=root>balāni bhāvetīti … </span><br><p id=ps3.1:34.19><span class=root>bojjhaṅge bhāvetīti … </span><br><p id=ps3.1:34.20><span class=root>ariyamaggaṁ bhāvetīti …pe… </span><br><p id=ps3.1:34.21><span class=root>sāmaññaphalāni sacchikarotīti—hāsapaññā. </span><br><p id=ps3.1:34.22><span class=root>Hāsabahulo vedabahulo tuṭṭhibahulo pāmojjabahulo abhiññāyo paṭivijjhatīti—hāsapaññā. </span><br><p id=ps3.1:34.23><span class=root>Hāsabahulo vedabahulo tuṭṭhibahulo pāmojjabahulo paramatthaṁ nibbānaṁ sacchikarotīti—hāsapaññā. </span><br><p id=ps3.1:34.24><span class=root>Hāsapaññatāya saṁvattantīti—</span><br><p id=ps3.1:34.25><span class=root>ayaṁ hāsapaññā. </span><br><p id=ps3.1:35.1><span class=root>Javanapaññatāya saṁvattantīti katamā javanapaññā? </span><br><p id=ps3.1:35.2><span class=root>Yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ rūpaṁ aniccato khippaṁ javatīti—javanapaññā. </span><br><p id=ps3.1:35.3><span class=root>Dukkhato khippaṁ javatīti—javanapaññā. </span><br><p id=ps3.1:35.4><span class=root>Anattato khippaṁ javatīti—javanapaññā. </span><br><p id=ps3.1:35.5><span class=root>Yā kāci vedanā …pe… </span><br><p id=ps3.1:35.6><span class=root>yā kāci saññā … </span><br><p id=ps3.1:35.7><span class=root>ye keci saṅkhārā … </span><br><p id=ps3.1:35.8><span class=root>yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ aniccato khippaṁ javatīti—javanapaññā. </span><br><p id=ps3.1:35.9><span class=root>Dukkhato khippaṁ javatīti—javanapaññā. </span><br><p id=ps3.1:35.10><span class=root>Anattato khippaṁ javatīti—javanapaññā. </span><br><p id=ps3.1:35.11><span class=root>Cakkhu …pe… </span><br><p id=ps3.1:35.12><span class=root>jarāmaraṇaṁ atītānāgatapaccuppannaṁ aniccato khippaṁ javatīti—javanapaññā. </span><br><p id=ps3.1:35.13><span class=root>Dukkhato khippaṁ javatīti—javanapaññā. </span><br><p id=ps3.1:35.14><span class=root>Anattato khippaṁ javatīti—javanapaññā. </span><br><p id=ps3.1:36.1><span class=root>Rūpaṁ atītānāgatapaccuppannaṁ aniccaṁ khayaṭṭhena dukkhaṁ bhayaṭṭhena anattā asārakaṭṭhenāti tulayitvā tīrayitvā vibhāvayitvā vibhūtaṁ katvā rūpanirodhe nibbāne khippaṁ javatīti—javanapaññā. </span><br><p id=ps3.1:36.2><span class=root>Vedanā …pe… </span><br><p id=ps3.1:36.3><span class=root>saññā … </span><br><p id=ps3.1:36.4><span class=root>saṅkhārā … </span><br><p id=ps3.1:36.5><span class=root>viññāṇaṁ … </span><br><p id=ps3.1:36.6><span class=root>cakkhu …pe… </span><br><p id=ps3.1:36.7><span class=root>jarāmaraṇaṁ atītānāgatapaccuppannaṁ aniccaṁ khayaṭṭhena dukkhaṁ bhayaṭṭhena anattā asārakaṭṭhenāti tulayitvā tīrayitvā vibhāvayitvā vibhūtaṁ katvā jarāmaraṇanirodhe nibbāne khippaṁ javatīti—javanapaññā. </span><br><p id=ps3.1:37.1><span class=root>Rūpaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammanti tulayitvā tīrayitvā vibhāvayitvā vibhūtaṁ katvā rūpanirodhe nibbāne khippaṁ javatīti—javanapaññā. </span><br><p id=ps3.1:37.2><span class=root>Vedanā …pe… </span><br><p id=ps3.1:37.3><span class=root>saññā … </span><br><p id=ps3.1:37.4><span class=root>saṅkhārā … </span><br><p id=ps3.1:37.5><span class=root>viññāṇaṁ … </span><br><p id=ps3.1:37.6><span class=root>cakkhu …pe… </span><br><p id=ps3.1:37.7><span class=root>jarāmaraṇaṁ atītānāgatapaccuppannaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammanti tulayitvā tīrayitvā vibhāvayitvā vibhūtaṁ katvā jarāmaraṇanirodhe nibbāne khippaṁ javatīti—javanapaññā. </span><br><p id=ps3.1:37.8><span class=root>Javanapaññatāya saṁvattantīti—</span><br><p id=ps3.1:37.9><span class=root>ayaṁ javanapaññā. </span><br><p id=ps3.1:38.1><span class=root>Tikkhapaññatāya saṁvattantīti katamā tikkhapaññā? </span><br><p id=ps3.1:38.2><span class=root>Khippaṁ kilese chindatīti—tikkhapaññā. </span><br><p id=ps3.1:38.3><span class=root>Uppannaṁ kāmavitakkaṁ nādhivāseti pajahati vinodeti byantīkaroti anabhāvaṁ gametīti—tikkhapaññā. </span><br><p id=ps3.1:38.4><span class=root>Uppannaṁ byāpādavitakkaṁ nādhivāseti pajahati vinodeti byantīkaroti anabhāvaṁ gametīti—tikkhapaññā. </span><br><p id=ps3.1:38.5><span class=root>Uppannaṁ vihiṁsāvitakkaṁ nādhivāseti …pe… </span><br><p id=ps3.1:38.6><span class=root>uppannuppanne pāpake akusale dhamme nādhivāseti pajahati vinodeti byantīkaroti anabhāvaṁ gametīti—tikkhapaññā. </span><br><p id=ps3.1:38.7><span class=root>Uppannaṁ rāgaṁ nādhivāseti pajahati vinodeti byantīkaroti anabhāvaṁ gametīti—tikkhapaññā. </span><br><p id=ps3.1:38.8><span class=root>Uppannaṁ dosaṁ …pe… </span><br><p id=ps3.1:38.9><span class=root>uppannaṁ mohaṁ … </span><br><p id=ps3.1:38.10><span class=root>uppannaṁ kodhaṁ … </span><br><p id=ps3.1:38.11><span class=root>uppannaṁ upanāhaṁ … </span><br><p id=ps3.1:38.12><span class=root>makkhaṁ … </span><br><p id=ps3.1:38.13><span class=root>paḷāsaṁ … </span><br><p id=ps3.1:38.14><span class=root>issaṁ … </span><br><p id=ps3.1:38.15><span class=root>macchariyaṁ … </span><br><p id=ps3.1:38.16><span class=root>māyaṁ … </span><br><p id=ps3.1:38.17><span class=root>sāṭheyyaṁ … </span><br><p id=ps3.1:38.18><span class=root>thambhaṁ … </span><br><p id=ps3.1:38.19><span class=root>sārambhaṁ … </span><br><p id=ps3.1:38.20><span class=root>mānaṁ … </span><br><p id=ps3.1:38.21><span class=root>atimānaṁ … </span><br><p id=ps3.1:38.22><span class=root>madaṁ … </span><br><p id=ps3.1:38.23><span class=root>pamādaṁ … </span><br><p id=ps3.1:38.24><span class=root>sabbe kilese … </span><br><p id=ps3.1:38.25><span class=root>sabbe duccarite … </span><br><p id=ps3.1:38.26><span class=root>sabbe abhisaṅkhāre …pe… </span><br><p id=ps3.1:38.27><span class=root>sabbe bhavagāmikamme nādhivāseti pajahati vinodeti byantīkaroti anabhāvaṁ gametīti—tikkhapaññā. </span><br><p id=ps3.1:38.28><span class=root>Ekasmiṁ āsane cattāro ca ariyamaggā cattāri ca sāmaññaphalāni catasso paṭisambhidāyo cha abhiññāyo adhigatā honti sacchikatā phassitā paññāyāti—tikkhapaññā. </span><br><p id=ps3.1:38.29><span class=root>Tikkhapaññatāya saṁvattantīti—</span><br><p id=ps3.1:38.30><span class=root>ayaṁ tikkhapaññā. </span><br><p id=ps3.1:39.1><span class=root>Nibbedhikapaññatāya saṁvattantīti katamā nibbedhikapaññā? </span><br><p id=ps3.1:39.2><span class=root>Idhekacco sabbasaṅkhāresu ubbegabahulo hoti uttāsabahulo ukkaṇṭhanabahulo aratibahulo anabhiratibahulo. </span><br><p id=ps3.1:39.3><span class=root>Bahimukho na ramati sabbasaṅkhāresu. </span><br><p id=ps3.1:39.4><span class=root>Anibbiddhapubbaṁ appadālitapubbaṁ lobhakkhandhaṁ nibbijjhati padāletīti—nibbedhikapaññā. </span><br><p id=ps3.1:39.5><span class=root>Anibbiddhapubbaṁ appadālitapubbaṁ dosakkhandhaṁ nibbijjhati padāletīti—nibbedhikapaññā. </span><br><p id=ps3.1:39.6><span class=root>Anibbiddhapubbaṁ appadālitapubbaṁ mohakkhandhaṁ nibbijjhati padāletīti—nibbedhikapaññā. </span><br><p id=ps3.1:39.7><span class=root>Anibbiddhapubbaṁ appadālitapubbaṁ kodhaṁ …pe… </span><br><p id=ps3.1:39.8><span class=root>upanāhaṁ … </span><br><p id=ps3.1:39.9><span class=root>makkhaṁ … </span><br><p id=ps3.1:39.10><span class=root>paḷāsaṁ … </span><br><p id=ps3.1:39.11><span class=root>issaṁ … </span><br><p id=ps3.1:39.12><span class=root>macchariyaṁ … </span><br><p id=ps3.1:39.13><span class=root>māyaṁ … </span><br><p id=ps3.1:39.14><span class=root>sāṭheyyaṁ … </span><br><p id=ps3.1:39.15><span class=root>thambhaṁ … </span><br><p id=ps3.1:39.16><span class=root>sārambhaṁ … </span><br><p id=ps3.1:39.17><span class=root>mānaṁ … </span><br><p id=ps3.1:39.18><span class=root>atimānaṁ … </span><br><p id=ps3.1:39.19><span class=root>madaṁ … </span><br><p id=ps3.1:39.20><span class=root>pamādaṁ … </span><br><p id=ps3.1:39.21><span class=root>sabbe kilese … </span><br><p id=ps3.1:39.22><span class=root>sabbe duccarite … </span><br><p id=ps3.1:39.23><span class=root>sabbe abhisaṅkhāre …pe… </span><br><p id=ps3.1:39.24><span class=root>sabbe bhavagāmikamme nibbijjhati padāletīti—nibbedhikapaññā. </span><br><p id=ps3.1:39.25><span class=root>Nibbedhikapaññatāya saṁvattantīti—</span><br><p id=ps3.1:39.26><span class=root>ayaṁ nibbedhikapaññā. </span><br><p id=ps3.1:40.1><span class=root>Imā soḷasa paññāyo. </span><br><p id=ps3.1:40.2><span class=root>Imāhi soḷasahi paññāhi samannāgato puggalo paṭisambhidappatto. </span><br><p id=ps3.1:41.0><span class=root>3.1.2. Puggalavisesaniddesa </span><br><p id=ps3.1:41.1><span class=root>Dve puggalā paṭisambhidappattā—</span><br><p id=ps3.1:41.2><span class=root>eko pubbayogasampanno, eko na pubbayogasampanno. </span><br><p id=ps3.1:41.3><span class=root>Yo pubbayogasampanno so tena atireko hoti, adhiko hoti, viseso hoti. </span><br><p id=ps3.1:41.4><span class=root>Tassa ñāṇaṁ pabhijjati. </span><br><p id=ps3.1:42.1><span class=root>Dve puggalā paṭisambhidappattā, dvepi pubbayogasampannā—</span><br><p id=ps3.1:42.2><span class=root>eko bahussuto, eko na bahussuto. </span><br><p id=ps3.1:42.3><span class=root>Yo bahussuto, so tena atireko hoti, adhiko hoti, viseso hoti. </span><br><p id=ps3.1:42.4><span class=root>Tassa ñāṇaṁ pabhijjati. </span><br><p id=ps3.1:43.1><span class=root>Dve puggalā paṭisambhidappattā, dvepi pubbayogasampannā, dvepi bahussutā—</span><br><p id=ps3.1:43.2><span class=root>eko desanābahulo, eko na desanābahulo. </span><br><p id=ps3.1:43.3><span class=root>Yo desanābahulo, so tena atireko hoti, adhiko hoti, viseso hoti. </span><br><p id=ps3.1:43.4><span class=root>Tassa ñāṇaṁ pabhijjati. </span><br><p id=ps3.1:44.1><span class=root>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā—</span><br><p id=ps3.1:44.2><span class=root>eko garūpanissito, eko na garūpanissito. </span><br><p id=ps3.1:44.3><span class=root>Yo garūpanissito, so tena atireko hoti, adhiko hoti, viseso hoti. </span><br><p id=ps3.1:44.4><span class=root>Tassa ñāṇaṁ pabhijjati. </span><br><p id=ps3.1:45.1><span class=root>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā—</span><br><p id=ps3.1:45.2><span class=root>eko vihārabahulo, eko na vihārabahulo. </span><br><p id=ps3.1:45.3><span class=root>Yo vihārabahulo, so tena atireko hoti, adhiko hoti, viseso hoti. </span><br><p id=ps3.1:45.4><span class=root>Tassa ñāṇaṁ pabhijjati. </span><br><p id=ps3.1:46.1><span class=root>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā—</span><br><p id=ps3.1:46.2><span class=root>eko paccavekkhaṇābahulo, eko na paccavekkhaṇābahulo. </span><br><p id=ps3.1:46.3><span class=root>Yo paccavekkhaṇābahulo, so tena atireko hoti, adhiko hoti, viseso hoti. </span><br><p id=ps3.1:46.4><span class=root>Tassa ñāṇaṁ pabhijjati. </span><br><p id=ps3.1:47.1><span class=root>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā, dvepi paccavekkhaṇābahulā—</span><br><p id=ps3.1:47.2><span class=root>eko sekhapaṭisambhidappatto, eko asekhapaṭisambhidappatto. </span><br><p id=ps3.1:47.3><span class=root>Yo asekhapaṭisambhidappatto, so tena atireko hoti, adhiko hoti, viseso hoti. </span><br><p id=ps3.1:47.4><span class=root>Tassa ñāṇaṁ pabhijjati. </span><br><p id=ps3.1:48.1><span class=root>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā, dvepi paccavekkhaṇābahulā, dvepi asekhapaṭisambhidappattā—</span><br><p id=ps3.1:48.2><span class=root>eko sāvakapāramippatto, eko na sāvakapāramippatto. </span><br><p id=ps3.1:48.3><span class=root>Yo sāvakapāramippatto, so tena atireko hoti, adhiko hoti, viseso hoti. </span><br><p id=ps3.1:48.4><span class=root>Tassa ñāṇaṁ pabhijjati. </span><br><p id=ps3.1:49.1><span class=root>Dve puggalā paṭisambhidappattā, dvepi pubbayogasampannā, dvepi bahussutā, dvepi desanābahulā, dvepi garūpanissitā, dvepi vihārabahulā, dvepi paccavekkhaṇābahulā, dvepi asekhapaṭisambhidappattā—</span><br><p id=ps3.1:49.2><span class=root>eko sāvakapāramippatto, eko paccekasambuddho. </span><br><p id=ps3.1:49.3><span class=root>Yo paccekasambuddho, so tena atireko hoti, adhiko hoti, viseso hoti. </span><br><p id=ps3.1:49.4><span class=root>Tassa ñāṇaṁ pabhijjati. </span><br><p id=ps3.1:50.1><span class=root>Paccekabuddhañca sadevakañca lokaṁ upādāya tathāgato arahaṁ sammāsambuddho aggo paṭisambhidappatto paññāpabhedakusalo pabhinnañāṇo adhigatapaṭisambhido catuvesārajjappatto dasabaladhārī purisāsabho purisasīho …pe… </span><br><p id=ps3.1:50.2><span class=root>yepi te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā vālavedhirūpā vobhindantā maññe caranti paññāgatena diṭṭhigatāni, te pañhaṁ abhisaṅkharitvā abhisaṅkharitvā tathāgataṁ upasaṅkamitvā pucchanti gūḷhāni ca paṭicchannāni ca. </span><br><p id=ps3.1:50.3><span class=root>Kathitā visajjitā ca te pañhā bhagavatā honti niddiṭṭhakāraṇā, upakkhittakā ca te bhagavato sampajjanti. </span><br><p id=ps3.1:50.4><span class=root>Atha kho bhagavā tattha atirocati, yadidaṁ paññāyāti aggo paṭisambhidappattoti. </span><br><p id=ps3.1:50.5><span class=root>Mahāpaññākathā niṭṭhitā. </span><br></main><footer class="container footer"><small><a href=/about/>Contact info</a></small></footer>