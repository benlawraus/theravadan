<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0001P0007.html>Previous</a><a href=/canon/en/pli/ms/sutta/kn/ps/ps0001P0009.html>Next</a></div><p id=ps1.8:0.1><span class=root>Paṭisambhidāmagga </span><br><p id=ps1.8:0.2><span class=root>1 Mahāvagga </span><br><p id=ps1.8:0.3><span class="root big-bold">1.8. Vipallāsakathā </span><br><p id=ps1.8:1.1><span class=root>Purimanidānaṁ. </span><br><p id=ps1.8:1.2><span class=root>“Cattārome, bhikkhave, saññāvipallāsā cittavipallāsā diṭṭhivipallāsā. </span><br><p id=ps1.8:1.3><span class=root>Katame cattāro? </span><br><p id=ps1.8:1.4><span class=root>Anicce, bhikkhave, niccanti saññāvipallāso cittavipallāso diṭṭhivipallāso. </span><br><p id=ps1.8:1.5><span class=root>Dukkhe, bhikkhave, sukhanti saññāvipallāso cittavipallāso diṭṭhivipallāso. </span><br><p id=ps1.8:1.6><span class=root>Anattani, bhikkhave, attāti saññāvipallāso cittavipallāso diṭṭhivipallāso. </span><br><p id=ps1.8:1.7><span class=root>Asubhe, bhikkhave, subhanti saññāvipallāso cittavipallāso diṭṭhivipallāso. </span><br><p id=ps1.8:1.8><span class=root>Ime kho, bhikkhave, cattāro saññāvipallāsā cittavipallāsā diṭṭhivipallāsā. </span><br><p id=ps1.8:2.1><span class=root>Cattārome, bhikkhave, nasaññāvipallāsā nacittavipallāsā nadiṭṭhivipallāsā. </span><br><p id=ps1.8:2.2><span class=root>Katame cattāro? </span><br><p id=ps1.8:2.3><span class=root>Anicce, bhikkhave, aniccanti nasaññāvipallāso nacittavipallāso nadiṭṭhivipallāso. </span><br><p id=ps1.8:2.4><span class=root>Dukkhe, bhikkhave, dukkhanti nasaññāvipallāso nacittavipallāso nadiṭṭhivipallāso. </span><br><p id=ps1.8:2.5><span class=root>Anattani, bhikkhave, anattāti nasaññāvipallāso nacittavipallāso nadiṭṭhivipallāso. </span><br><p id=ps1.8:2.6><span class=root>Asubhe, bhikkhave, asubhanti nasaññāvipallāso nacittavipallāso nadiṭṭhivipallāso. </span><br><p id=ps1.8:2.7><span class=root>Ime kho, bhikkhave, cattāro nasaññāvipallāsā nacittavipallāsā nadiṭṭhivipallāsā”ti. </span><br><p id=ps1.8:3.1><span class=root>“Anicce niccasaññino, </span><br><p id=ps1.8:3.2><span class=root>dukkhe ca sukhasaññino; </span><br><p id=ps1.8:3.3><span class=root>Anattani ca attāti, </span><br><p id=ps1.8:3.4><span class=root>asubhe subhasaññino; </span><br><p id=ps1.8:3.5><span class=root>Micchādiṭṭhihatā sattā, </span><br><p id=ps1.8:3.6><span class=root>khittacittā visaññino. </span><br><p id=ps1.8:4.1><span class=root>Te yogayuttā mārassa, </span><br><p id=ps1.8:4.2><span class=root>ayogakkhemino janā; </span><br><p id=ps1.8:4.3><span class=root>Sattā gacchanti saṁsāraṁ, </span><br><p id=ps1.8:4.4><span class=root>jātimaraṇagāmino. </span><br><p id=ps1.8:5.1><span class=root>Yadā ca buddhā lokasmiṁ, </span><br><p id=ps1.8:5.2><span class=root>uppajjanti pabhaṅkarā; </span><br><p id=ps1.8:5.3><span class=root>Te imaṁ dhammaṁ pakāsenti, </span><br><p id=ps1.8:5.4><span class=root>dukkhūpasamagāminaṁ. </span><br><p id=ps1.8:6.1><span class=root>Tesaṁ sutvāna sappaññā, </span><br><p id=ps1.8:6.2><span class=root>sacittaṁ paccaladdhu te; </span><br><p id=ps1.8:6.3><span class=root>Aniccaṁ aniccato dakkhuṁ, </span><br><p id=ps1.8:6.4><span class=root>dukkhamaddakkhu dukkhato. </span><br><p id=ps1.8:7.1><span class=root>Anattani anattāti, </span><br><p id=ps1.8:7.2><span class=root>asubhaṁ asubhataddasuṁ; </span><br><p id=ps1.8:7.3><span class=root>Sammādiṭṭhisamādānā, </span><br><p id=ps1.8:7.4><span class=root>sabbaṁ dukkhaṁ upaccagun”ti. </span><br><p id=ps1.8:8.1><span class=root>Ime cattāro vipallāsā diṭṭhisampannassa puggalassa pahīnā, appahīnāti. </span><br><p id=ps1.8:8.2><span class=root>Keci pahīnā, keci appahīnā? </span><br><p id=ps1.8:8.3><span class=root>Anicce niccanti saññāvipallāso cittavipallāso diṭṭhivipallāso pahīno. </span><br><p id=ps1.8:8.4><span class=root>Dukkhe sukhanti saññā uppajjati, cittaṁ uppajjati, diṭṭhivipallāso pahīno. </span><br><p id=ps1.8:8.5><span class=root>Anattani attāti saññāvipallāso cittavipallāso diṭṭhivipallāso pahīno. </span><br><p id=ps1.8:8.6><span class=root>Asubhe subhanti saññā uppajjati, cittaṁ uppajjati, diṭṭhivipallāso pahīno. </span><br><p id=ps1.8:8.7><span class=root>Dvīsu vatthūsu cha vipallāsā pahīnā. </span><br><p id=ps1.8:8.8><span class=root>Dvīsu vatthūsu dve vipallāsā pahīnā, cattāro vipallāsā appahīnā. </span><br><p id=ps1.8:8.9><span class=root>Catūsu vatthūsu aṭṭha vipallāsā pahīnā, cattāro vipallāsā appahīnāti. </span><br><p id=ps1.8:8.10><span class=root>Vipallāsakathā niṭṭhitā. </span><br></main><footer class="container footer"><small><a href=/about>Contact info</a></small></footer>