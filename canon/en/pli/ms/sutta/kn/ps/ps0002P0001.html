<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0001P0010.html>Previous</a><a href=/canon/en/pli/ms/sutta/kn/ps/ps0002P0002.html>Next</a></div><p><div class=verse-container id=ps2.1:0.1><span>Paṭisambhidāmagga </span></div><p><div class=verse-container id=ps2.1:0.2><span>2 Yuganaddhavagga </span></div><p><div class=verse-container id=ps2.1:0.3><span class=big-bold>2.1. Yuganaddhakathā </span></div><p><div class=verse-container id=ps2.1:1.1><span>Evaṁ me sutaṁ—</span></div><p><div class=verse-container id=ps2.1:1.2><span>ekaṁ samayaṁ āyasmā ānando kosambiyaṁ viharati ghositārāme. </span></div><p><div class=verse-container id=ps2.1:1.3><span>Tatra kho āyasmā ānando bhikkhū āmantesi—</span></div><p><div class=verse-container id=ps2.1:1.4><span>“āvuso bhikkhavo”ti. </span></div><p><div class=verse-container id=ps2.1:1.5><span>“Āvuso”ti kho te bhikkhū āyasmato ānandassa paccassosuṁ. </span></div><p><div class=verse-container id=ps2.1:1.6><span>Āyasmā ānando etadavoca—</span></div><p><div class=verse-container id=ps2.1:2.1><span>“Yo hi koci, āvuso, bhikkhu vā bhikkhunī vā mama santike arahattappattaṁ byākaroti, sabbaso catūhi maggehi etesaṁ vā aññatarena. </span></div><p><div class=verse-container id=ps2.1:2.2><span>Katamehi catūhi? </span></div><p><div class=verse-container id=ps2.1:3.1><span>Idhāvuso, bhikkhu samathapubbaṅgamaṁ vipassanaṁ bhāveti. </span></div><p><div class=verse-container id=ps2.1:3.2><span>Tassa samathapubbaṅgamaṁ vipassanaṁ bhāvayato maggo sañjāyati. </span></div><p><div class=verse-container id=ps2.1:3.3><span>So taṁ maggaṁ āsevati bhāveti bahulīkaroti. </span></div><p><div class=verse-container id=ps2.1:3.4><span>Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhonti. </span></div><p><div class=verse-container id=ps2.1:4.1><span>Puna caparaṁ, āvuso, bhikkhu vipassanāpubbaṅgamaṁ samathaṁ bhāveti. </span></div><p><div class=verse-container id=ps2.1:4.2><span>Tassa vipassanāpubbaṅgamaṁ samathaṁ bhāvayato maggo sañjāyati. </span></div><p><div class=verse-container id=ps2.1:4.3><span>So taṁ maggaṁ āsevati bhāveti bahulīkaroti. </span></div><p><div class=verse-container id=ps2.1:4.4><span>Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhonti. </span></div><p><div class=verse-container id=ps2.1:5.1><span>Puna caparaṁ, āvuso, bhikkhu samathavipassanaṁ yuganaddhaṁ bhāveti. </span></div><p><div class=verse-container id=ps2.1:5.2><span>Tassa samathavipassanaṁ yuganaddhaṁ bhāvayato maggo sañjāyati. </span></div><p><div class=verse-container id=ps2.1:5.3><span>So taṁ maggaṁ āsevati bhāveti bahulīkaroti. </span></div><p><div class=verse-container id=ps2.1:5.4><span>Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhonti. </span></div><p><div class=verse-container id=ps2.1:6.1><span>Puna caparaṁ, āvuso, bhikkhuno dhammuddhaccaviggahitaṁ mānasaṁ hoti; </span></div><p><div class=verse-container id=ps2.1:6.2><span>hoti so, āvuso, samayo yaṁ taṁ cittaṁ ajjhattameva santiṭṭhati sannisīdati ekodi hoti samādhiyati. </span></div><p><div class=verse-container id=ps2.1:6.3><span>Tassa maggo sañjāyati. </span></div><p><div class=verse-container id=ps2.1:6.4><span>So taṁ maggaṁ āsevati bhāveti bahulīkaroti. </span></div><p><div class=verse-container id=ps2.1:6.5><span>Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhonti. </span></div><p><div class=verse-container id=ps2.1:7.1><span>Yo hi koci, āvuso, bhikkhu vā bhikkhunī vā mama santike arahattappattaṁ byākaroti, sabbaso imehi catūhi maggehi, etesaṁ vā aññatarenā”ti. </span></div><p><div class=verse-container id=ps2.1:8.0><span>2.1.1. Suttantaniddesa </span></div><p><div class=verse-container id=ps2.1:8.1><span>Kathaṁ samathapubbaṅgamaṁ vipassanaṁ bhāveti? </span></div><p><div class=verse-container id=ps2.1:8.2><span>Nekkhammavasena cittassa ekaggatā avikkhepo samādhi. </span></div><p><div class=verse-container id=ps2.1:8.3><span>Tattha jāte dhamme aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā. </span></div><p><div class=verse-container id=ps2.1:8.4><span>Iti paṭhamaṁ samatho, pacchā vipassanā. </span></div><p><div class=verse-container id=ps2.1:8.5><span>Tena vuccati—</span></div><p><div class=verse-container id=ps2.1:8.6><span>“samathapubbaṅgamaṁ vipassanaṁ bhāvetī”ti. </span></div><p><div class=verse-container id=ps2.1:8.7><span>Bhāvetīti catasso bhāvanā—</span></div><p><div class=verse-container id=ps2.1:8.8><span>tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā. </span></div><p><div class=verse-container id=ps2.1:9.1><span>Maggo sañjāyatīti kathaṁ maggo sañjāyati? </span></div><p><div class=verse-container id=ps2.1:9.2><span>Dassanaṭṭhena sammādiṭṭhi maggo sañjāyati, abhiniropanaṭṭhena sammāsaṅkappo maggo sañjāyati, pariggahaṭṭhena sammāvācā maggo sañjāyati, samuṭṭhānaṭṭhena sammākammanto maggo sañjāyati, vodānaṭṭhena sammāājīvo maggo sañjāyati, paggahaṭṭhena sammāvāyāmo maggo sañjāyati, upaṭṭhānaṭṭhena sammāsati maggo sañjāyati, avikkhepaṭṭhena sammāsamādhi maggo sañjāyati—</span></div><p><div class=verse-container id=ps2.1:9.3><span>evaṁ maggo sañjāyati. </span></div><p><div class=verse-container id=ps2.1:10.1><span>So taṁ maggaṁ āsevati bhāveti bahulīkaroti āsevatīti kathaṁ āsevati? </span></div><p><div class=verse-container id=ps2.1:10.2><span>Āvajjanto āsevati, jānanto āsevati, passanto āsevati, paccavekkhanto āsevati, cittaṁ adhiṭṭhahanto āsevati, saddhāya adhimuccanto āsevati, vīriyaṁ paggaṇhanto āsevati, satiṁ upaṭṭhāpento āsevati, cittaṁ samādahanto āsevati, paññāya pajānanto āsevati, abhiññeyyaṁ abhijānanto āsevati, pariññeyyaṁ parijānanto āsevati, pahātabbaṁ pajahanto āsevati, bhāvetabbaṁ bhāvento āsevati, sacchikātabbaṁ sacchikaronto āsevati—</span></div><p><div class=verse-container id=ps2.1:10.3><span>evaṁ āsevati. </span></div><p><div class=verse-container id=ps2.1:11.1><span>Bhāvetīti kathaṁ bhāveti? </span></div><p><div class=verse-container id=ps2.1:11.2><span>Āvajjanto bhāveti, jānanto bhāveti, passanto bhāveti, paccavekkhanto bhāveti, cittaṁ adhiṭṭhahanto bhāveti, saddhāya adhimuccanto bhāveti, vīriyaṁ paggaṇhanto bhāveti, satiṁ upaṭṭhāpento bhāveti, cittaṁ samādahanto bhāveti, paññāya pajānanto bhāveti, abhiññeyyaṁ abhijānanto bhāveti, pariññeyyaṁ parijānanto bhāveti, pahātabbaṁ pajahanto bhāveti, bhāvetabbaṁ bhāvento bhāveti, sacchikātabbaṁ sacchikaronto bhāveti—</span></div><p><div class=verse-container id=ps2.1:11.3><span>evaṁ bhāveti. </span></div><p><div class=verse-container id=ps2.1:12.1><span>Bahulīkarotīti kathaṁ bahulīkaroti? </span></div><p><div class=verse-container id=ps2.1:12.2><span>Āvajjanto bahulīkaroti, jānanto bahulīkaroti, passanto bahulīkaroti, paccavekkhanto bahulīkaroti, cittaṁ adhiṭṭhahanto bahulīkaroti, saddhāya adhimuccanto bahulīkaroti, vīriyaṁ paggaṇhanto bahulīkaroti, satiṁ upaṭṭhāpento bahulīkaroti, cittaṁ samādahanto bahulīkaroti, paññāya pajānanto bahulīkaroti, abhiññeyyaṁ abhijānanto bahulīkaroti, pariññeyyaṁ parijānanto bahulīkaroti, pahātabbaṁ pajahanto bahulīkaroti, bhāvetabbaṁ bhāvento bahulīkaroti, sacchikātabbaṁ sacchikaronto bahulīkaroti—</span></div><p><div class=verse-container id=ps2.1:12.3><span>evaṁ bahulīkaroti. </span></div><p><div class=verse-container id=ps2.1:13.1><span>Tassa taṁ maggaṁ āsevato bhāvayato bahulīkaroto saññojanāni pahīyanti anusayā byantīhontīti kathaṁ saññojanāni pahīyanti, anusayā byantīhonti? </span></div><p><div class=verse-container id=ps2.1:13.2><span>Sotāpattimaggena, sakkāyadiṭṭhi, vicikicchā, sīlabbataparāmāso—</span></div><p><div class=verse-container id=ps2.1:13.3><span>imāni tīṇi saññojanāni pahīyanti; </span></div><p><div class=verse-container id=ps2.1:13.4><span>diṭṭhānusayo, vicikicchānusayo—</span></div><p><div class=verse-container id=ps2.1:13.5><span>ime dve anusayā byantīhonti. </span></div><p><div class=verse-container id=ps2.1:13.6><span>Sakadāgāmimaggena oḷārikaṁ kāmarāgasaññojanaṁ, paṭighasaññojanaṁ—</span></div><p><div class=verse-container id=ps2.1:13.7><span>imāni dve saññojanāni pahīyanti; </span></div><p><div class=verse-container id=ps2.1:13.8><span>oḷāriko kāmarāgānusayo, paṭighānusayo—</span></div><p><div class=verse-container id=ps2.1:13.9><span>ime dve anusayā byantīhonti. </span></div><p><div class=verse-container id=ps2.1:13.10><span>Anāgāmimaggena anusahagataṁ kāmarāgasaññojanaṁ, paṭighasaññojanaṁ—</span></div><p><div class=verse-container id=ps2.1:13.11><span>imāni dve saññojanāni pahīyanti; </span></div><p><div class=verse-container id=ps2.1:13.12><span>anusahagato kāmarāgānusayo, paṭighānusayo—</span></div><p><div class=verse-container id=ps2.1:13.13><span>ime dve anusayā byantīhonti. </span></div><p><div class=verse-container id=ps2.1:13.14><span>Arahattamaggena rūparāgo, arūparāgo, māno, uddhaccaṁ, avijjā—</span></div><p><div class=verse-container id=ps2.1:13.15><span>imāni pañca saññojanāni pahīyanti; </span></div><p><div class=verse-container id=ps2.1:13.16><span>mānānusayo, bhavarāgānusayo, avijjānusayo—</span></div><p><div class=verse-container id=ps2.1:13.17><span>ime tayo anusayā byantīhonti. </span></div><p><div class=verse-container id=ps2.1:13.18><span>Evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:14.1><span>Abyāpādavasena cittassa ekaggatā avikkhepo samādhi …pe… </span></div><p><div class=verse-container id=ps2.1:14.2><span>ālokasaññāvasena cittassa ekaggatā avikkhepo samādhi …pe… </span></div><p><div class=verse-container id=ps2.1:14.3><span>paṭinissaggānupassī assāsavasena paṭinissaggānupassī passāsavasena cittassa ekaggatā avikkhepo samādhi. </span></div><p><div class=verse-container id=ps2.1:14.4><span>Tattha jāte dhamme aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā. </span></div><p><div class=verse-container id=ps2.1:14.5><span>Iti paṭhamaṁ samatho, pacchā vipassanā. </span></div><p><div class=verse-container id=ps2.1:14.6><span>Tena vuccati—</span></div><p><div class=verse-container id=ps2.1:14.7><span>“samathapubbaṅgamaṁ vipassanaṁ bhāvetī”ti. </span></div><p><div class=verse-container id=ps2.1:14.8><span>Bhāvetīti catasso bhāvanā—</span></div><p><div class=verse-container id=ps2.1:14.9><span>tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā. </span></div><p><div class=verse-container id=ps2.1:15.1><span>Maggo sañjāyatīti kathaṁ maggo sañjāyati? </span></div><p><div class=verse-container id=ps2.1:15.2><span>Dassanaṭṭhena sammādiṭṭhi maggo sañjāyati, abhiniropanaṭṭhena sammāsaṅkappo maggo sañjāyati …pe… </span></div><p><div class=verse-container id=ps2.1:15.3><span>avikkhepaṭṭhena sammāsamādhi maggo sañjāyati. </span></div><p><div class=verse-container id=ps2.1:15.4><span>Evaṁ maggo sañjāyati. </span></div><p><div class=verse-container id=ps2.1:16.1><span>So taṁ maggaṁ āsevati bhāveti bahulīkaroti āsevatīti kathaṁ āsevati? </span></div><p><div class=verse-container id=ps2.1:16.2><span>Āvajjanto āsevati …pe… </span></div><p><div class=verse-container id=ps2.1:16.3><span>sacchikātabbaṁ sacchikaronto āsevati, evaṁ āsevati. </span></div><p><div class=verse-container id=ps2.1:16.4><span>Bhāvetīti kathaṁ bhāveti? </span></div><p><div class=verse-container id=ps2.1:16.5><span>Āvajjanto bhāveti, jānanto bhāveti …pe… </span></div><p><div class=verse-container id=ps2.1:16.6><span>sacchikātabbaṁ sacchikaronto bhāveti, evaṁ bhāveti. </span></div><p><div class=verse-container id=ps2.1:16.7><span>Bahulīkarotīti kathaṁ bahulīkaroti? </span></div><p><div class=verse-container id=ps2.1:16.8><span>Āvajjanto bahulīkaroti, jānanto bahulīkaroti …pe… </span></div><p><div class=verse-container id=ps2.1:16.9><span>sacchikātabbaṁ sacchikaronto bahulīkaroti, evaṁ bahulīkaroti. </span></div><p><div class=verse-container id=ps2.1:17.1><span>Tassa taṁ maggaṁ āsevato bhāvayato bahulīkaroto saññojanāni pahīyanti, anusayā byantīhontīti kathaṁ saññojanā pahīyanti, anusayā byantīhonti? </span></div><p><div class=verse-container id=ps2.1:17.2><span>Sotāpattimaggena sakkāyadiṭṭhi vicikicchā sīlabbataparāmāso—</span></div><p><div class=verse-container id=ps2.1:17.3><span>imāni tīṇi saññojanāni pahīyanti; </span></div><p><div class=verse-container id=ps2.1:17.4><span>diṭṭhānusayo, vicikicchānusayo—</span></div><p><div class=verse-container id=ps2.1:17.5><span>ime dve anusayā byantīhonti. </span></div><p><div class=verse-container id=ps2.1:17.6><span>Sakadāgāmimaggena oḷārikaṁ kāmarāgasaññojanaṁ, paṭighasaññojanaṁ—</span></div><p><div class=verse-container id=ps2.1:17.7><span>imāni dve saññojanāni pahīyanti; </span></div><p><div class=verse-container id=ps2.1:17.8><span>oḷāriko kāmarāgānusayo paṭighānusayo—</span></div><p><div class=verse-container id=ps2.1:17.9><span>ime dve anusayā byantīhonti. </span></div><p><div class=verse-container id=ps2.1:17.10><span>Anāgāmimaggena anusahagataṁ kāmarāgasaññojanaṁ, paṭighasaññojanaṁ—</span></div><p><div class=verse-container id=ps2.1:17.11><span>imāni dve saññojanāni pahīyanti; </span></div><p><div class=verse-container id=ps2.1:17.12><span>anusahagato kāmarāgānusayo, paṭighānusayo—</span></div><p><div class=verse-container id=ps2.1:17.13><span>ime dve anusayā byantīhonti. </span></div><p><div class=verse-container id=ps2.1:17.14><span>Arahattamaggena rūparāgo, arūparāgo, māno, uddhaccaṁ, avijjā—</span></div><p><div class=verse-container id=ps2.1:17.15><span>imāni pañca saññojanāni pahīyanti; </span></div><p><div class=verse-container id=ps2.1:17.16><span>mānānusayo, bhavarāgānusayo, avijjānusayo—</span></div><p><div class=verse-container id=ps2.1:17.17><span>ime tayo anusayā byantīhonti. </span></div><p><div class=verse-container id=ps2.1:17.18><span>Evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:17.19><span>Evaṁ samathapubbaṅgamaṁ vipassanaṁ bhāveti. </span></div><p><div class=verse-container id=ps2.1:18.1><span>Kathaṁ vipassanāpubbaṅgamaṁ samathaṁ bhāveti? </span></div><p><div class=verse-container id=ps2.1:18.2><span>Aniccato anupassanaṭṭhena vipassanā, dukkhato anupassanaṭṭhena vipassanā, anattato anupassanaṭṭhena vipassanā. </span></div><p><div class=verse-container id=ps2.1:18.3><span>Tattha jātānaṁ dhammānañca vosaggārammaṇatā cittassa ekaggatā avikkhepo. </span></div><p><div class=verse-container id=ps2.1:18.4><span>Samādhi iti paṭhamaṁ vipassanā, pacchā samatho. </span></div><p><div class=verse-container id=ps2.1:18.5><span>Tena vuccati—</span></div><p><div class=verse-container id=ps2.1:18.6><span>“vipassanāpubbaṅgamaṁ samathaṁ bhāvetī”ti. </span></div><p><div class=verse-container id=ps2.1:18.7><span>Bhāvetīti catasso bhāvanā—</span></div><p><div class=verse-container id=ps2.1:18.8><span>āsevanaṭṭhena bhāvanā …pe… </span></div><p><div class=verse-container id=ps2.1:18.9><span>maggo sañjāyatīti kathaṁ maggo sañjāyati …pe… </span></div><p><div class=verse-container id=ps2.1:18.10><span>evaṁ maggo sañjāyati. </span></div><p><div class=verse-container id=ps2.1:18.11><span>Evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:19.1><span>Rūpaṁ aniccato anupassanaṭṭhena vipassanā, rūpaṁ dukkhato anupassanaṭṭhena vipassanā, rūpaṁ anattato anupassanaṭṭhena vipassanā. </span></div><p><div class=verse-container id=ps2.1:19.2><span>Tattha jātānaṁ dhammānañca vosaggārammaṇatā cittassa ekaggatā avikkhepo samādhi. </span></div><p><div class=verse-container id=ps2.1:19.3><span>Iti paṭhamaṁ vipassanā, pacchā samatho. </span></div><p><div class=verse-container id=ps2.1:19.4><span>Tena vuccati—</span></div><p><div class=verse-container id=ps2.1:19.5><span>“vipassanāpubbaṅgamaṁ samathaṁ bhāvetī”ti. </span></div><p><div class=verse-container id=ps2.1:19.6><span>Bhāvetīti catasso bhāvanā—</span></div><p><div class=verse-container id=ps2.1:19.7><span>āsevanaṭṭhena bhāvanā …pe… </span></div><p><div class=verse-container id=ps2.1:19.8><span>maggo sañjāyatīti kathaṁ maggo sañjāyati …pe… </span></div><p><div class=verse-container id=ps2.1:19.9><span>evaṁ maggo sañjāyati. </span></div><p><div class=verse-container id=ps2.1:19.10><span>Evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:20.1><span>Vedanaṁ …pe… </span></div><p><div class=verse-container id=ps2.1:20.2><span>saññaṁ … </span></div><p><div class=verse-container id=ps2.1:20.3><span>saṅkhāre … </span></div><p><div class=verse-container id=ps2.1:20.4><span>viññāṇaṁ … </span></div><p><div class=verse-container id=ps2.1:20.5><span>cakkhuṁ …pe… </span></div><p><div class=verse-container id=ps2.1:20.6><span>jarāmaraṇaṁ aniccato anupassanaṭṭhena vipassanā, jarāmaraṇaṁ dukkhato …pe… </span></div><p><div class=verse-container id=ps2.1:20.7><span>anattato anupassanaṭṭhena vipassanā. </span></div><p><div class=verse-container id=ps2.1:20.8><span>Tattha jātānaṁ dhammānañca vosaggārammaṇatā cittassa ekaggatā avikkhepo samādhi. </span></div><p><div class=verse-container id=ps2.1:20.9><span>Iti paṭhamaṁ vipassanā, pacchā samatho. </span></div><p><div class=verse-container id=ps2.1:20.10><span>Tena vuccati—</span></div><p><div class=verse-container id=ps2.1:20.11><span>“vipassanāpubbaṅgamaṁ samathaṁ bhāvetī”ti. </span></div><p><div class=verse-container id=ps2.1:20.12><span>Bhāvetīti catasso bhāvanā—</span></div><p><div class=verse-container id=ps2.1:20.13><span>āsevanaṭṭhena bhāvanā …pe… </span></div><p><div class=verse-container id=ps2.1:20.14><span>maggo sañjāyatīti kathaṁ maggo sañjāyati …pe… </span></div><p><div class=verse-container id=ps2.1:20.15><span>evaṁ maggo sañjāyati. </span></div><p><div class=verse-container id=ps2.1:20.16><span>Evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:20.17><span>Evaṁ vipassanāpubbaṅgamaṁ samathaṁ bhāveti. </span></div><p><div class=verse-container id=ps2.1:21.1><span>Kathaṁ samathavipassanaṁ yuganaddhaṁ bhāveti? </span></div><p><div class=verse-container id=ps2.1:21.2><span>Soḷasahi ākārehi samathavipassanaṁ yuganaddhaṁ bhāveti. </span></div><p><div class=verse-container id=ps2.1:21.3><span>Ārammaṇaṭṭhena gocaraṭṭhena pahānaṭṭhena pariccāgaṭṭhena vuṭṭhānaṭṭhena vivaṭṭanaṭṭhena santaṭṭhena paṇītaṭṭhena vimuttaṭṭhena anāsavaṭṭhena taraṇaṭṭhena animittaṭṭhena appaṇihitaṭṭhena suññataṭṭhena ekarasaṭṭhena anativattanaṭṭhena yuganaddhaṭṭhena. </span></div><p><div class=verse-container id=ps2.1:22.1><span>Kathaṁ ārammaṇaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:22.2><span>Uddhaccaṁ pajahato cittassa ekaggatā avikkhepo samādhi nirodhārammaṇo, avijjaṁ pajahato anupassanaṭṭhena vipassanā nirodhārammaṇā. </span></div><p><div class=verse-container id=ps2.1:22.3><span>Iti ārammaṇaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:22.4><span>Tena vuccati—</span></div><p><div class=verse-container id=ps2.1:22.5><span>“ārammaṇaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:22.6><span>Bhāvetīti catasso bhāvanā—</span></div><p><div class=verse-container id=ps2.1:22.7><span>āsevanaṭṭhena bhāvanā …pe… </span></div><p><div class=verse-container id=ps2.1:22.8><span>maggo sañjāyatīti kathaṁ maggo sañjāyati …pe… </span></div><p><div class=verse-container id=ps2.1:22.9><span>evaṁ maggo sañjāyati. </span></div><p><div class=verse-container id=ps2.1:22.10><span>Evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:22.11><span>Evaṁ ārammaṇaṭṭhena samathavipassanaṁ yuganaddhaṁ bhāveti. </span></div><p><div class=verse-container id=ps2.1:23.1><span>Kathaṁ gocaraṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:23.2><span>Uddhaccaṁ pajahato cittassa ekaggatā avikkhepo samādhi nirodhagocaro, avijjaṁ pajahato anupassanaṭṭhena vipassanā nirodhagocarā. </span></div><p><div class=verse-container id=ps2.1:23.3><span>Iti gocaraṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:23.4><span>Tena vuccati—</span></div><p><div class=verse-container id=ps2.1:23.5><span>“gocaraṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:24.1><span>Kathaṁ pahānaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:24.2><span>Uddhaccasahagatakilese ca khandhe ca pajahato cittassa ekaggatā avikkhepo samādhi nirodhagocaro, avijjāsahagatakilese ca khandhe ca pajahato anupassanaṭṭhena vipassanā nirodhagocarā. </span></div><p><div class=verse-container id=ps2.1:24.3><span>Iti pahānaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:24.4><span>Tena vuccati—</span></div><p><div class=verse-container id=ps2.1:24.5><span>“pahānaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:25.1><span>Kathaṁ pariccāgaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:25.2><span>Uddhaccasahagatakilese ca khandhe ca pariccajato cittassa ekaggatā avikkhepo samādhi nirodhagocaro, avijjāsahagatakilese ca khandhe ca pariccajato anupassanaṭṭhena vipassanā nirodhagocarā. </span></div><p><div class=verse-container id=ps2.1:25.3><span>Iti pariccāgaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:25.4><span>Tena vuccati—</span></div><p><div class=verse-container id=ps2.1:25.5><span>“pariccāgaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:26.1><span>Kathaṁ vuṭṭhānaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:26.2><span>Uddhaccasahagatakilesehi ca khandhehi ca vuṭṭhahato cittassa ekaggatā avikkhepo samādhi nirodhagocaro, avijjāsahagatakilesehi ca khandhehi ca vuṭṭhahato anupassanaṭṭhena vipassanā nirodhagocarā. </span></div><p><div class=verse-container id=ps2.1:26.3><span>Iti vuṭṭhānaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:26.4><span>Tena vuccati—</span></div><p><div class=verse-container id=ps2.1:26.5><span>“vuṭṭhānaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:27.1><span>Kathaṁ vivaṭṭanaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:27.2><span>Uddhaccasahagatakilesehi ca khandhehi ca vivaṭṭato cittassa ekaggatā avikkhepo samādhi nirodhagocaro, avijjāsahagatakilesehi ca khandhehi ca vivaṭṭato anupassanaṭṭhena vipassanā nirodhagocarā. </span></div><p><div class=verse-container id=ps2.1:27.3><span>Iti vivaṭṭanaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:27.4><span>Tena vuccati—</span></div><p><div class=verse-container id=ps2.1:27.5><span>“vivaṭṭanaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:28.1><span>Kathaṁ santaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:28.2><span>Uddhaccaṁ pajahato cittassa ekaggatā avikkhepo samādhi santo honti nirodhagocaro, avijjaṁ pajahato anupassanaṭṭhena vipassanā santā hoti nirodhagocarā. </span></div><p><div class=verse-container id=ps2.1:28.3><span>Iti santaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:28.4><span>Tena vuccati—</span></div><p><div class=verse-container id=ps2.1:28.5><span>“santaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:29.1><span>Kathaṁ paṇītaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:29.2><span>Uddhaccaṁ pajahato cittassa ekaggatā avikkhepo samādhi paṇīto hoti nirodhagocaro, avijjaṁ pajahato anupassanaṭṭhena vipassanā paṇītā hoti nirodhagocarā. </span></div><p><div class=verse-container id=ps2.1:29.3><span>Iti paṇītaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:29.4><span>Tena vuccati—</span></div><p><div class=verse-container id=ps2.1:29.5><span>“paṇītaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:30.1><span>Kathaṁ vimuttaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:30.2><span>Uddhaccaṁ pajahato cittassa ekaggatā avikkhepo samādhi kāmāsavā vimutto hoti nirodhagocaro, avijjaṁ pajahato anupassanaṭṭhena vipassanā avijjāsavā vimuttā hoti nirodhagocarā. </span></div><p><div class=verse-container id=ps2.1:30.3><span>Iti rāgavirāgā cetovimutti avijjāvirāgā paññāvimutti vimuttaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:30.4><span>Tena vuccati—</span></div><p><div class=verse-container id=ps2.1:30.5><span>“vimuttaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:31.1><span>Kathaṁ anāsavaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:31.2><span>Uddhaccaṁ pajahato cittassa ekaggatā avikkhepo samādhi kāmāsavena anāsavo hoti nirodhagocaro, avijjaṁ pajahato anupassanaṭṭhena vipassanā avijjāsavena anāsavā hoti nirodhagocarā. </span></div><p><div class=verse-container id=ps2.1:31.3><span>Iti anāsavaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:31.4><span>Tena vuccati—</span></div><p><div class=verse-container id=ps2.1:31.5><span>“anāsavaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:32.1><span>Kathaṁ taraṇaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:32.2><span>Uddhaccasahagatakilese ca khandhe ca tarato cittassa ekaggatā avikkhepo samādhi nirodhagocaro, avijjāsahagatakilese ca khandhe ca tarato anupassanaṭṭhena vipassanā nirodhagocarā. </span></div><p><div class=verse-container id=ps2.1:32.3><span>Iti taraṇaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:32.4><span>Tena vuccati—</span></div><p><div class=verse-container id=ps2.1:32.5><span>“taraṇaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:33.1><span>Kathaṁ animittaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:33.2><span>Uddhaccaṁ pajahato cittassa ekaggatā avikkhepo samādhi sabbanimittehi animitto hoti nirodhagocaro, avijjaṁ pajahato anupassanaṭṭhena vipassanā sabbanimittehi animittā hoti nirodhagocarā. </span></div><p><div class=verse-container id=ps2.1:33.3><span>Iti animittaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:33.4><span>Tena vuccati—</span></div><p><div class=verse-container id=ps2.1:33.5><span>“animittaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:34.1><span>Kathaṁ appaṇihitaṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:34.2><span>Uddhaccaṁ pajahato cittassa ekaggatā avikkhepo samādhi sabbapaṇidhīhi appaṇihito hoti nirodhagocaro, avijjaṁ pajahato anupassanaṭṭhena vipassanā sabbapaṇidhīhi appaṇihitā hoti nirodhagocarā. </span></div><p><div class=verse-container id=ps2.1:34.3><span>Iti appaṇihitaṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:34.4><span>Tena vuccati—</span></div><p><div class=verse-container id=ps2.1:34.5><span>“appaṇihitaṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:35.1><span>Kathaṁ suññataṭṭhena samathavipassanaṁ yuganaddhaṁ bhāveti? </span></div><p><div class=verse-container id=ps2.1:35.2><span>Uddhaccaṁ pajahato cittassa ekaggatā avikkhepo samādhi sabbābhinivesehi suñño hoti nirodhagocaro, avijjaṁ pajahato anupassanaṭṭhena vipassanā sabbābhinivesehi suññā hoti nirodhagocarā. </span></div><p><div class=verse-container id=ps2.1:35.3><span>Iti suññataṭṭhena samathavipassanā ekarasā honti, yuganaddhā honti, aññamaññaṁ nātivattantīti. </span></div><p><div class=verse-container id=ps2.1:35.4><span>Tena vuccati—</span></div><p><div class=verse-container id=ps2.1:35.5><span>“suññataṭṭhena samathavipassanaṁ yuganaddhaṁ bhāvetī”ti. </span></div><p><div class=verse-container id=ps2.1:35.6><span>Bhāvetīti catasso bhāvanā—</span></div><p><div class=verse-container id=ps2.1:35.7><span>āsevanaṭṭhena bhāvanā …pe… </span></div><p><div class=verse-container id=ps2.1:35.8><span>maggo sañjāyatīti kathaṁ maggo sañjāyati …pe… </span></div><p><div class=verse-container id=ps2.1:35.9><span>evaṁ maggo sañjāyati. </span></div><p><div class=verse-container id=ps2.1:35.10><span>Evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:35.11><span>Evaṁ suññataṭṭhena samathavipassanaṁ yuganaddhaṁ bhāveti. </span></div><p><div class=verse-container id=ps2.1:35.12><span>Imehi soḷasahi ākārehi samathavipassanaṁ yuganaddhaṁ bhāveti, evaṁ samathavipassanaṁ yuganaddhaṁ bhāveti. </span></div><p><div class=verse-container id=ps2.1:35.13><span>Suttantaniddeso. </span></div><p><div class=verse-container id=ps2.1:36.0><span>2. Dhammuddhaccavāraniddesa </span></div><p><div class=verse-container id=ps2.1:36.1><span>Kathaṁ dhammuddhaccaviggahitaṁ mānasaṁ hoti? </span></div><p><div class=verse-container id=ps2.1:36.2><span>Aniccato manasikaroto obhāso uppajjati, obhāso dhammoti obhāsaṁ āvajjati, tato vikkhepo uddhaccaṁ. </span></div><p><div class=verse-container id=ps2.1:36.3><span>Tena uddhaccena viggahitamānaso aniccato upaṭṭhānaṁ yathābhūtaṁ nappajānāti, dukkhato upaṭṭhānaṁ yathābhūtaṁ nappajānāti, anattato upaṭṭhānaṁ yathābhūtaṁ nappajānāti. </span></div><p><div class=verse-container id=ps2.1:36.4><span>Tena vuccati—</span></div><p><div class=verse-container id=ps2.1:36.5><span>“dhammuddhaccaviggahitamānaso hoti so samayo, yaṁ taṁ cittaṁ ajjhattameva santiṭṭhati sannisīdati ekodi hoti samādhiyati. </span></div><p><div class=verse-container id=ps2.1:36.6><span>Tassa maggo sañjāyatī”ti kathaṁ maggo sañjāyati …pe… </span></div><p><div class=verse-container id=ps2.1:36.7><span>evaṁ maggo sañjāyati, evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:37.1><span>Aniccato manasikaroto ñāṇaṁ uppajjati, pīti uppajjati, passaddhi uppajjati, sukhaṁ uppajjati, adhimokkho uppajjati, paggaho uppajjati, upaṭṭhānaṁ uppajjati, upekkhā uppajjati, nikanti uppajjati, “nikanti dhammo”ti nikantiṁ āvajjati. </span></div><p><div class=verse-container id=ps2.1:37.2><span>Tato vikkhepo uddhaccaṁ. </span></div><p><div class=verse-container id=ps2.1:37.3><span>Tena uddhaccena viggahitamānaso aniccato upaṭṭhānaṁ yathābhūtaṁ nappajānāti, dukkhato upaṭṭhānaṁ yathābhūtaṁ nappajānāti, anattato upaṭṭhānaṁ yathābhūtaṁ nappajānāti. </span></div><p><div class=verse-container id=ps2.1:37.4><span>Tena vuccati—</span></div><p><div class=verse-container id=ps2.1:37.5><span>“dhammuddhaccaviggahitamānaso hoti so samayo, yaṁ taṁ cittaṁ ajjhattameva santiṭṭhati sannisīdati ekodi hoti samādhiyati. </span></div><p><div class=verse-container id=ps2.1:37.6><span>Tassa maggo sañjāyatī”ti. </span></div><p><div class=verse-container id=ps2.1:37.7><span>Kathaṁ maggo sañjāyati …pe… </span></div><p><div class=verse-container id=ps2.1:37.8><span>evaṁ maggo sañjāyati, evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:38.1><span>Dukkhato manasikaroto …pe… </span></div><p><div class=verse-container id=ps2.1:38.2><span>anattato manasikaroto obhāso uppajjati …pe… ñāṇaṁ uppajjati, pīti uppajjati, passaddhi uppajjati, sukhaṁ uppajjati, adhimokkho uppajjati, paggaho uppajjati, upaṭṭhānaṁ uppajjati, upekkhā uppajjati, nikanti uppajjati, “nikanti dhammo”ti nikantiṁ āvajjati. </span></div><p><div class=verse-container id=ps2.1:38.3><span>Tato vikkhepo uddhaccaṁ. </span></div><p><div class=verse-container id=ps2.1:38.4><span>Tena uddhaccena viggahitamānaso anattato upaṭṭhānaṁ, aniccato upaṭṭhānaṁ, dukkhato upaṭṭhānaṁ yathābhūtaṁ nappajānāti. </span></div><p><div class=verse-container id=ps2.1:38.5><span>Tena vuccati—</span></div><p><div class=verse-container id=ps2.1:38.6><span>“dhammuddhaccaviggahitamānaso …pe… </span></div><p><div class=verse-container id=ps2.1:38.7><span>evaṁ saññojanāni pahīyanti, anusayā byantīhonti”. </span></div><p><div class=verse-container id=ps2.1:39.1><span>Rūpaṁ aniccato manasikaroto …pe… </span></div><p><div class=verse-container id=ps2.1:39.2><span>rūpaṁ dukkhato manasikaroto … </span></div><p><div class=verse-container id=ps2.1:39.3><span>rūpaṁ anattato manasikaroto … </span></div><p><div class=verse-container id=ps2.1:39.4><span>vedanaṁ …pe… </span></div><p><div class=verse-container id=ps2.1:39.5><span>saññaṁ … </span></div><p><div class=verse-container id=ps2.1:39.6><span>saṅkhāre … </span></div><p><div class=verse-container id=ps2.1:39.7><span>viññāṇaṁ … </span></div><p><div class=verse-container id=ps2.1:39.8><span>cakkhuṁ …pe… </span></div><p><div class=verse-container id=ps2.1:39.9><span>jarāmaraṇaṁ aniccato manasikaroto …pe… </span></div><p><div class=verse-container id=ps2.1:39.10><span>jarāmaraṇaṁ dukkhato manasikaroto, jarāmaraṇaṁ anattato manasikaroto obhāso uppajjati …pe… ñāṇaṁ uppajjati, pīti uppajjati, passaddhi uppajjati, sukhaṁ uppajjati, adhimokkho uppajjati, paggaho uppajjati, upaṭṭhānaṁ uppajjati, upekkhā uppajjati, nikanti uppajjati, “nikanti dhammo”ti nikantiṁ āvajjati. </span></div><p><div class=verse-container id=ps2.1:39.11><span>Tato vikkhepo uddhaccaṁ. </span></div><p><div class=verse-container id=ps2.1:39.12><span>Tena uddhaccena viggahitamānaso. </span></div><p><div class=verse-container id=ps2.1:39.13><span>Jarāmaraṇaṁ anattato upaṭṭhānaṁ yathābhūtaṁ nappajānāti. </span></div><p><div class=verse-container id=ps2.1:39.14><span>Jarāmaraṇaṁ aniccato upaṭṭhānaṁ yathābhūtaṁ nappajānāti, jarāmaraṇaṁ dukkhato upaṭṭhānaṁ yathābhūtaṁ nappajānāti. </span></div><p><div class=verse-container id=ps2.1:39.15><span>Tena vuccati—</span></div><p><div class=verse-container id=ps2.1:39.16><span>“dhammuddhaccaviggahitamānaso hoti. </span></div><p><div class=verse-container id=ps2.1:39.17><span>So samayo, yaṁ taṁ cittaṁ ajjhattameva santiṭṭhati sannisīdati ekodi hoti samādhiyati. </span></div><p><div class=verse-container id=ps2.1:39.18><span>Tassa maggo sañjāyatī”ti. </span></div><p><div class=verse-container id=ps2.1:39.19><span>Kathaṁ maggo sañjāyati …pe… </span></div><p><div class=verse-container id=ps2.1:39.20><span>evaṁ maggo sañjāyati. </span></div><p><div class=verse-container id=ps2.1:39.21><span>Evaṁ saññojanāni pahīyanti, anusayā byantīhonti. </span></div><p><div class=verse-container id=ps2.1:39.22><span>Evaṁ dhammuddhaccaviggahitaṁ mānasaṁ hoti. </span></div><p><div class=verse-container id=ps2.1:40.1><span>Obhāse ceva ñāṇe ca, </span></div><p><div class=verse-container id=ps2.1:40.2><span>pītiyā ca vikampati; </span></div><p><div class=verse-container id=ps2.1:40.3><span>Passaddhiyā sukhe ceva, </span></div><p><div class=verse-container id=ps2.1:40.4><span>yehi cittaṁ pavedhati. </span></div><p><div class=verse-container id=ps2.1:41.1><span>Adhimokkhe ca paggāhe, </span></div><p><div class=verse-container id=ps2.1:41.2><span>upaṭṭhāne ca kampati; </span></div><p><div class=verse-container id=ps2.1:41.3><span>Upekkhāvajjanāya ceva, </span></div><p><div class=verse-container id=ps2.1:41.4><span>upekkhāya ca nikantiyā. </span></div><p><div class=verse-container id=ps2.1:42.1><span>Imāni dasa ṭhānāni, </span></div><p><div class=verse-container id=ps2.1:42.2><span>paññā yassa pariccitā; </span></div><p><div class=verse-container id=ps2.1:42.3><span>Dhammuddhaccakusalo hoti, </span></div><p><div class=verse-container id=ps2.1:42.4><span>na ca sammoha gacchati. </span></div><p><div class=verse-container id=ps2.1:43.1><span>Vikkhipati ceva kilissati ca, </span></div><p><div class=verse-container id=ps2.1:43.2><span>Cavati cittabhāvanā; </span></div><p><div class=verse-container id=ps2.1:43.3><span>Vikkhipati na kilissati, </span></div><p><div class=verse-container id=ps2.1:43.4><span>Bhāvanā parihāyati. </span></div><p><div class=verse-container id=ps2.1:44.1><span>Vikkhipati na kilissati, </span></div><p><div class=verse-container id=ps2.1:44.2><span>Bhāvanā na parihāyati; </span></div><p><div class=verse-container id=ps2.1:44.3><span>Na ca vikkhipate cittaṁ na kilissati, </span></div><p><div class=verse-container id=ps2.1:44.4><span>Na cavati cittabhāvanā. </span></div><p><div class=verse-container id=ps2.1:45.1><span>Imehi catūhi ṭhānehi cittassa saṅkhepavikkhepaviggahitaṁ dasa ṭhāne sampajānātīti. </span></div><p><div class=verse-container id=ps2.1:45.2><span>Yuganaddhakathā niṭṭhitā. </span></div><div class=flex-between><a href=/canon/en/pli/ms/sutta/kn/ps/ps0001P0010.html>Previous</a><a href=/canon/en/pli/ms/sutta/kn/ps/ps0002P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>