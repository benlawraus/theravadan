<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0002P0005.html>Previous</a><a href=/canon/en/pli/ms/sutta/kn/ps/ps0002P0007.html>Next</a></div><p><div class=verse-container id=ps2.6:0.1><span>Paṭisambhidāmagga </span></div><p><div class=verse-container id=ps2.6:0.2><span>2 Yuganaddhavagga </span></div><p><div class=verse-container id=ps2.6:0.3><span class=big-bold>2.6. Paṭisambhidākathā </span></div><p><div class=verse-container id=ps2.6:1.0><span>2.6.1. Dhammacakkapavattanavāra </span></div><p><div class=verse-container id=ps2.6:1.1><span>Evaṁ me sutaṁ—</span></div><p><div class=verse-container id=ps2.6:1.2><span>ekaṁ samayaṁ bhagavā bārāṇasiyaṁ viharati isipatane migadāye. </span></div><p><div class=verse-container id=ps2.6:1.3><span>Tatra kho bhagavā pañcavaggiye bhikkhū āmantesi—</span></div><p><div class=verse-container id=ps2.6:2.1><span>“Dveme, bhikkhave, antā pabbajitena na sevitabbā. </span></div><p><div class=verse-container id=ps2.6:2.2><span>Katame dve? </span></div><p><div class=verse-container id=ps2.6:2.3><span>Yo cāyaṁ kāmesu kāmasukhallikānuyogo hīno gammo pothujjaniko anariyo anatthasaṁhito; </span></div><p><div class=verse-container id=ps2.6:2.4><span>yo cāyaṁ attakilamathānuyogo dukkho anariyo anatthasaṁhito. </span></div><p><div class=verse-container id=ps2.6:2.5><span>Ete kho, bhikkhave, ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati. </span></div><p><div class=verse-container id=ps2.6:3.1><span>Katamā ca sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati? </span></div><p><div class=verse-container id=ps2.6:3.2><span>Ayameva ariyo aṭṭhaṅgiko maggo, seyyathidaṁ—</span></div><p><div class=verse-container id=ps2.6:3.3><span>sammādiṭṭhi …pe… sammāsamādhi. </span></div><p><div class=verse-container id=ps2.6:3.4><span>Ayaṁ kho sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati. </span></div><p><div class=verse-container id=ps2.6:4.1><span>Idaṁ kho pana, bhikkhave, dukkhaṁ ariyasaccaṁ. </span></div><p><div class=verse-container id=ps2.6:4.2><span>Jātipi dukkhā, jarāpi dukkhā, byādhipi dukkho, maraṇampi dukkhaṁ, appiyehi sampayogo dukkho, piyehi vippayogo dukkho, yampicchaṁ na labhati tampi dukkhaṁ; </span></div><p><div class=verse-container id=ps2.6:4.3><span>saṅkhittena pañcupādānakkhandhā dukkhā. </span></div><p><div class=verse-container id=ps2.6:4.4><span>Idaṁ kho pana, bhikkhave, dukkhasamudayaṁ ariyasaccaṁ—</span></div><p><div class=verse-container id=ps2.6:4.5><span>yāyaṁ taṇhā ponobhavikā nandirāgasahagatā tatratatrābhinandinī, seyyathidaṁ—</span></div><p><div class=verse-container id=ps2.6:4.6><span>kāmataṇhā, bhavataṇhā, vibhavataṇhā. </span></div><p><div class=verse-container id=ps2.6:4.7><span>Idaṁ kho pana, bhikkhave, dukkhanirodhaṁ ariyasaccaṁ—</span></div><p><div class=verse-container id=ps2.6:4.8><span>yo tassāyeva taṇhāya asesavirāganirodho cāgo paṭinissaggo mutti anālayo. </span></div><p><div class=verse-container id=ps2.6:4.9><span>Idaṁ kho pana, bhikkhave, dukkhanirodhagāminī paṭipadā ariyasaccaṁ—</span></div><p><div class=verse-container id=ps2.6:4.10><span>ayameva ariyo aṭṭhaṅgiko maggo, seyyathidaṁ—</span></div><p><div class=verse-container id=ps2.6:4.11><span>sammādiṭṭhi …pe… sammāsamādhi. </span></div><p><div class=verse-container id=ps2.6:5.1><span>‘Idaṁ dukkhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span></div><p><div class=verse-container id=ps2.6:5.2><span>‘Taṁ kho panidaṁ dukkhaṁ ariyasaccaṁ pariññeyyan’ti me, bhikkhave …pe… </span></div><p><div class=verse-container id=ps2.6:5.3><span>pariññātanti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span></div><p><div class=verse-container id=ps2.6:6.1><span>‘Idaṁ dukkhasamudayaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span></div><p><div class=verse-container id=ps2.6:6.2><span>‘Taṁ kho panidaṁ dukkhasamudayaṁ ariyasaccaṁ pahātabban’ti me, bhikkhave …pe… </span></div><p><div class=verse-container id=ps2.6:6.3><span>pahīnanti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span></div><p><div class=verse-container id=ps2.6:7.1><span>‘Idaṁ dukkhanirodhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span></div><p><div class=verse-container id=ps2.6:7.2><span>‘Taṁ kho panidaṁ dukkhanirodhaṁ ariyasaccaṁ sacchikātabban’ti me, bhikkhave …pe… </span></div><p><div class=verse-container id=ps2.6:7.3><span>sacchikatanti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span></div><p><div class=verse-container id=ps2.6:8.1><span>‘Idaṁ dukkhanirodhagāminī paṭipadā ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span></div><p><div class=verse-container id=ps2.6:8.2><span>‘Taṁ kho panidaṁ dukkhanirodhagāminī paṭipadā ariyasaccaṁ bhāvetabban’ti me, bhikkhave …pe… </span></div><p><div class=verse-container id=ps2.6:8.3><span>bhāvitanti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span></div><p><div class=verse-container id=ps2.6:9.1><span>Yāvakīvañca me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ na suvisuddhaṁ ahosi, neva tāvāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ. </span></div><p><div class=verse-container id=ps2.6:10.1><span>Yato ca kho me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ suvisuddhaṁ ahosi, athāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ. </span></div><p><div class=verse-container id=ps2.6:10.2><span>Ñāṇañca pana me dassanaṁ udapādi—</span></div><p><div class=verse-container id=ps2.6:10.3><span>‘akuppā me vimutti, ayamantimā jāti, natthi dāni punabbhavo’”ti. </span></div><p><div class=verse-container id=ps2.6:11.1><span>Idamavoca bhagavā. </span></div><p><div class=verse-container id=ps2.6:11.2><span>Attamanā pañcavaggiyā bhikkhū bhagavato bhāsitaṁ abhinandunti. </span></div><p><div class=verse-container id=ps2.6:12.1><span>Imasmiñca pana veyyākaraṇasmiṁ bhaññamāne āyasmato koṇḍaññassa virajaṁ vītamalaṁ dhammacakkhuṁ udapādi—</span></div><p><div class=verse-container id=ps2.6:12.2><span>“yaṁ kiñci samudayadhammaṁ, sabbaṁ taṁ nirodhadhamman”ti. </span></div><p><div class=verse-container id=ps2.6:13.1><span>Pavattite ca pana bhagavatā dhammacakke bhummā devā saddamanussāvesuṁ—</span></div><p><div class=verse-container id=ps2.6:13.2><span>“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti. </span></div><p><div class=verse-container id=ps2.6:13.3><span>Bhummānaṁ devānaṁ saddaṁ sutvā cātumahārājikā devā saddamanussāvesuṁ … </span></div><p><div class=verse-container id=ps2.6:13.4><span>cātumahārājikānaṁ devānaṁ saddaṁ sutvā tāvatiṁsā devā …pe… </span></div><p><div class=verse-container id=ps2.6:13.5><span>yāmā devā …pe… </span></div><p><div class=verse-container id=ps2.6:13.6><span>tusitā devā …pe… </span></div><p><div class=verse-container id=ps2.6:13.7><span>nimmānaratī devā …pe… </span></div><p><div class=verse-container id=ps2.6:13.8><span>paranimmitavasavattī devā …pe… </span></div><p><div class=verse-container id=ps2.6:13.9><span>brahmakāyikā devā saddamanussāvesuṁ—</span></div><p><div class=verse-container id=ps2.6:13.10><span>“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti. </span></div><p><div class=verse-container id=ps2.6:14.1><span>Itiha tena khaṇena tena layena tena muhuttena yāva brahmalokā saddo abbhuggacchi. </span></div><p><div class=verse-container id=ps2.6:14.2><span>Ayañca dasasahassī lokadhātu saṅkampi sampakampi sampavedhi, appamāṇo ca uḷāro obhāso loke pāturahosi atikkamma devānaṁ devānubhāvanti. </span></div><p><div class=verse-container id=ps2.6:15.1><span>Atha kho bhagavā imaṁ udānaṁ udānesi—</span></div><p><div class=verse-container id=ps2.6:15.2><span>“aññāsi vata bho koṇḍañño; </span></div><p><div class=verse-container id=ps2.6:15.3><span>aññāsi vata bho koṇḍañño”ti. </span></div><p><div class=verse-container id=ps2.6:15.4><span>Iti hidaṁ āyasmato koṇḍaññassa “aññāsikoṇḍañño”tveva nāmaṁ ahosi. </span></div><p><div class=verse-container id=ps2.6:16.1><span>“‘Idaṁ dukkhaṁ ariyasaccan’ti pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi”. </span></div><p><div class=verse-container id=ps2.6:17.1><span>Cakkhuṁ udapādīti—</span></div><p><div class=verse-container id=ps2.6:17.2><span>kenaṭṭhena? </span></div><p><div class=verse-container id=ps2.6:17.3><span>Ñāṇaṁ udapādīti—</span></div><p><div class=verse-container id=ps2.6:17.4><span>kenaṭṭhena? </span></div><p><div class=verse-container id=ps2.6:17.5><span>Paññā udapādīti—</span></div><p><div class=verse-container id=ps2.6:17.6><span>kenaṭṭhena? </span></div><p><div class=verse-container id=ps2.6:17.7><span>Vijjā udapādīti—</span></div><p><div class=verse-container id=ps2.6:17.8><span>kenaṭṭhena? </span></div><p><div class=verse-container id=ps2.6:17.9><span>Āloko udapādīti—</span></div><p><div class=verse-container id=ps2.6:17.10><span>kenaṭṭhena? </span></div><p><div class=verse-container id=ps2.6:17.11><span>Cakkhuṁ udapādīti—</span></div><p><div class=verse-container id=ps2.6:17.12><span>dassanaṭṭhena. </span></div><p><div class=verse-container id=ps2.6:17.13><span>Ñāṇaṁ udapādīti—</span></div><p><div class=verse-container id=ps2.6:17.14><span>ñātaṭṭhena. </span></div><p><div class=verse-container id=ps2.6:17.15><span>Paññā udapādīti—</span></div><p><div class=verse-container id=ps2.6:17.16><span>pajānanaṭṭhena. </span></div><p><div class=verse-container id=ps2.6:17.17><span>Vijjā udapādīti—</span></div><p><div class=verse-container id=ps2.6:17.18><span>paṭivedhaṭṭhena. </span></div><p><div class=verse-container id=ps2.6:17.19><span>Āloko udapādīti—</span></div><p><div class=verse-container id=ps2.6:17.20><span>obhāsaṭṭhena. </span></div><p><div class=verse-container id=ps2.6:18.1><span>Cakkhuṁ dhammo, ñāṇaṁ dhammo, paññā dhammo, vijjā dhammo, āloko dhammo. </span></div><p><div class=verse-container id=ps2.6:18.2><span>Ime pañca dhammā dhammapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:18.3><span>Ye tassā ārammaṇā te tassā gocarā. </span></div><p><div class=verse-container id=ps2.6:18.4><span>Ye tassā gocarā te tassā ārammaṇā. </span></div><p><div class=verse-container id=ps2.6:18.5><span>Tena vuccati—</span></div><p><div class=verse-container id=ps2.6:18.6><span>“dhammesu ñāṇaṁ dhammapaṭisambhidā”. </span></div><p><div class=verse-container id=ps2.6:19.1><span>Dassanaṭṭho attho, ñātaṭṭho attho, pajānanaṭṭho attho, paṭivedhaṭṭho attho, obhāsaṭṭho attho. </span></div><p><div class=verse-container id=ps2.6:19.2><span>Ime pañca atthā atthapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:19.3><span>Ye tassā ārammaṇā te tassā gocarā. </span></div><p><div class=verse-container id=ps2.6:19.4><span>Ye tassā gocarā te tassā ārammaṇā. </span></div><p><div class=verse-container id=ps2.6:19.5><span>Tena vuccati—</span></div><p><div class=verse-container id=ps2.6:19.6><span>“atthesu ñāṇaṁ atthapaṭisambhidā”. </span></div><p><div class=verse-container id=ps2.6:20.1><span>Pañca dhamme sandassetuṁ byañjananiruttābhilāpā, pañca atthe sandassetuṁ byañjananiruttābhilāpā. </span></div><p><div class=verse-container id=ps2.6:20.2><span>Imā dasa niruttiyo niruttipaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:20.3><span>Ye tassā ārammaṇā te tassā gocarā. </span></div><p><div class=verse-container id=ps2.6:20.4><span>Ye tassā gocarā te tassā ārammaṇā. </span></div><p><div class=verse-container id=ps2.6:20.5><span>Tena vuccati—</span></div><p><div class=verse-container id=ps2.6:20.6><span>“niruttīsu ñāṇaṁ niruttipaṭisambhidā”. </span></div><p><div class=verse-container id=ps2.6:21.1><span>Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni. </span></div><p><div class=verse-container id=ps2.6:21.2><span>Imāni vīsati ñāṇāni paṭibhānapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:21.3><span>Ye tassā ārammaṇā te tassā gocarā. </span></div><p><div class=verse-container id=ps2.6:21.4><span>Ye tassā gocarā te tassā ārammaṇā. </span></div><p><div class=verse-container id=ps2.6:21.5><span>Tena vuccati—</span></div><p><div class=verse-container id=ps2.6:21.6><span>“paṭibhānesu ñāṇaṁ paṭibhānapaṭisambhidā”. </span></div><p><div class=verse-container id=ps2.6:22.1><span>“‘Taṁ kho panidaṁ dukkhaṁ ariyasaccaṁ pariññeyyan’ti …pe… </span></div><p><div class=verse-container id=ps2.6:22.2><span>pariññātanti pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi”. </span></div><p><div class=verse-container id=ps2.6:23.1><span>Cakkhuṁ udapādīti—</span></div><p><div class=verse-container id=ps2.6:23.2><span>kenaṭṭhena? </span></div><p><div class=verse-container id=ps2.6:23.3><span>Ñāṇaṁ udapādīti—</span></div><p><div class=verse-container id=ps2.6:23.4><span>kenaṭṭhena? </span></div><p><div class=verse-container id=ps2.6:23.5><span>Paññā udapādīti—</span></div><p><div class=verse-container id=ps2.6:23.6><span>kenaṭṭhena? </span></div><p><div class=verse-container id=ps2.6:23.7><span>Vijjā udapādīti—</span></div><p><div class=verse-container id=ps2.6:23.8><span>kenaṭṭhena? </span></div><p><div class=verse-container id=ps2.6:23.9><span>Āloko udapādīti—</span></div><p><div class=verse-container id=ps2.6:23.10><span>kenaṭṭhena? </span></div><p><div class=verse-container id=ps2.6:23.11><span>Cakkhuṁ udapādīti—</span></div><p><div class=verse-container id=ps2.6:23.12><span>dassanaṭṭhena. </span></div><p><div class=verse-container id=ps2.6:23.13><span>Ñāṇaṁ udapādīti—</span></div><p><div class=verse-container id=ps2.6:23.14><span>ñātaṭṭhena. </span></div><p><div class=verse-container id=ps2.6:23.15><span>Paññā udapādīti—</span></div><p><div class=verse-container id=ps2.6:23.16><span>pajānanaṭṭhena. </span></div><p><div class=verse-container id=ps2.6:23.17><span>Vijjā udapādīti—</span></div><p><div class=verse-container id=ps2.6:23.18><span>paṭivedhaṭṭhena. </span></div><p><div class=verse-container id=ps2.6:23.19><span>Āloko udapādīti—</span></div><p><div class=verse-container id=ps2.6:23.20><span>obhāsaṭṭhena. </span></div><p><div class=verse-container id=ps2.6:24.1><span>Cakkhuṁ dhammo, ñāṇaṁ dhammo, paññā dhammo, vijjā dhammo, āloko dhammo. </span></div><p><div class=verse-container id=ps2.6:24.2><span>Ime pañca dhammā dhammapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:24.3><span>Ye tassā ārammaṇā te tassā gocarā. </span></div><p><div class=verse-container id=ps2.6:24.4><span>Ye tassā gocarā te tassā ārammaṇā. </span></div><p><div class=verse-container id=ps2.6:24.5><span>Tena vuccati—</span></div><p><div class=verse-container id=ps2.6:24.6><span>“dhammesu ñāṇaṁ dhammapaṭisambhidā”. </span></div><p><div class=verse-container id=ps2.6:25.1><span>Dassanaṭṭho attho, ñātaṭṭho attho, pajānanaṭṭho attho, paṭivedhaṭṭho attho, obhāsaṭṭho attho. </span></div><p><div class=verse-container id=ps2.6:25.2><span>Ime pañca atthā atthapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:25.3><span>Ye tassā ārammaṇā te tassā gocarā. </span></div><p><div class=verse-container id=ps2.6:25.4><span>Ye tassā gocarā te tassā ārammaṇā. </span></div><p><div class=verse-container id=ps2.6:25.5><span>Tena vuccati—</span></div><p><div class=verse-container id=ps2.6:25.6><span>“atthesu ñāṇaṁ atthapaṭisambhidā”. </span></div><p><div class=verse-container id=ps2.6:26.1><span>Pañca dhamme sandassetuṁ byañjananiruttābhilāpā, pañca atthe sandassetuṁ byañjananiruttābhilāpā. </span></div><p><div class=verse-container id=ps2.6:26.2><span>Imā dasa niruttiyo niruttipaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:26.3><span>Ye tassā ārammaṇā te tassā gocarā. </span></div><p><div class=verse-container id=ps2.6:26.4><span>Ye tassā gocarā te tassā ārammaṇā. </span></div><p><div class=verse-container id=ps2.6:26.5><span>Tena vuccati—</span></div><p><div class=verse-container id=ps2.6:26.6><span>“niruttīsu ñāṇaṁ niruttipaṭisambhidā”. </span></div><p><div class=verse-container id=ps2.6:27.1><span>Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni. </span></div><p><div class=verse-container id=ps2.6:27.2><span>Imāni vīsati ñāṇāni paṭibhānapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:27.3><span>Ye tassā ārammaṇā te tassā gocarā. </span></div><p><div class=verse-container id=ps2.6:27.4><span>Ye tassā gocarā te tassā ārammaṇā. </span></div><p><div class=verse-container id=ps2.6:27.5><span>Tena vuccati—</span></div><p><div class=verse-container id=ps2.6:27.6><span>“paṭibhānesu ñāṇaṁ paṭibhānapaṭisambhidā”. </span></div><p><div class=verse-container id=ps2.6:28.1><span>Dukkhe ariyasacce pannarasa dhammā, pannarasa atthā, tiṁsa niruttiyo, saṭṭhi ñāṇāni. </span></div><p><div class=verse-container id=ps2.6:29.1><span>“‘Idaṁ dukkhasamudayaṁ ariyasaccan’ti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:29.2><span>āloko udapādi. </span></div><p><div class=verse-container id=ps2.6:29.3><span>‘Taṁ kho panidaṁ dukkhasamudayaṁ ariyasaccaṁ pahātabban’ti …pe… </span></div><p><div class=verse-container id=ps2.6:29.4><span>pahīnanti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:29.5><span>āloko udapādi …pe… ”. </span></div><p><div class=verse-container id=ps2.6:30.1><span>Dukkhasamudaye ariyasacce pannarasa dhammā, pannarasa atthā, tiṁsa niruttiyo, saṭṭhi ñāṇāni. </span></div><p><div class=verse-container id=ps2.6:31.1><span>“‘Idaṁ dukkhanirodhaṁ ariyasaccan’ti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:31.2><span>āloko udapādi. </span></div><p><div class=verse-container id=ps2.6:31.3><span>‘Taṁ kho panidaṁ dukkhanirodhaṁ ariyasaccaṁ sacchikātabban’ti …pe… </span></div><p><div class=verse-container id=ps2.6:31.4><span>sacchikatanti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:31.5><span>āloko udapādi …pe… ”. </span></div><p><div class=verse-container id=ps2.6:32.1><span>Dukkhanirodhe ariyasacce pannarasa dhammā, pannarasa atthā, tiṁsa niruttiyo, saṭṭhi ñāṇāni. </span></div><p><div class=verse-container id=ps2.6:33.1><span>“‘Idaṁ dukkhanirodhagāminī paṭipadā ariyasaccan’ti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:33.2><span>āloko udapādi. </span></div><p><div class=verse-container id=ps2.6:33.3><span>‘Taṁ kho panidaṁ dukkhanirodhagāminī paṭipadā ariyasaccaṁ bhāvetabban’ti …pe… </span></div><p><div class=verse-container id=ps2.6:33.4><span>bhāvitanti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:33.5><span>āloko udapādi …pe… ”. </span></div><p><div class=verse-container id=ps2.6:34.1><span>Dukkhanirodhagāminiyā paṭipadāya ariyasacce pannarasa dhammā, pannarasa atthā, tiṁsa niruttiyo, saṭṭhi ñāṇāni. </span></div><p><div class=verse-container id=ps2.6:35.1><span>Catūsu ariyasaccesu saṭṭhi dhammā, saṭṭhi atthā, vīsatisataniruttiyo, cattālīsañca dve ca ñāṇasatāni. </span></div><p><div class=verse-container id=ps2.6:36.0><span>2.6.2. Satipaṭṭhānavāra </span></div><p><div class=verse-container id=ps2.6:36.1><span>“‘Ayaṁ kāye kāyānupassanā’ti me, bhikkhave, pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:36.2><span>āloko udapādi. </span></div><p><div class=verse-container id=ps2.6:36.3><span>Sā kho panāyaṁ kāye kāyānupassanā bhāvetabbāti me, bhikkhave …pe… </span></div><p><div class=verse-container id=ps2.6:36.4><span>bhāvitāti me, bhikkhave, pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:36.5><span>āloko udapādi”. </span></div><p><div class=verse-container id=ps2.6:37.1><span>“Ayaṁ vedanāsu …pe… </span></div><p><div class=verse-container id=ps2.6:37.2><span>ayaṁ citte …pe… </span></div><p><div class=verse-container id=ps2.6:37.3><span>ayaṁ dhammesu dhammānupassanāti me, bhikkhave, pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:37.4><span>āloko udapādi. </span></div><p><div class=verse-container id=ps2.6:37.5><span>Sā kho panāyaṁ dhammesu dhammānupassanā bhāvetabbāti …pe… </span></div><p><div class=verse-container id=ps2.6:37.6><span>bhāvitāti me, bhikkhave, pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:37.7><span>āloko udapādi”. </span></div><p><div class=verse-container id=ps2.6:38.1><span>“‘Ayaṁ kāye kāyānupassanā’ti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:38.2><span>āloko udapādi …pe… </span></div><p><div class=verse-container id=ps2.6:38.3><span>sā kho panāyaṁ kāye kāyānupassanā bhāvetabbāti …pe… </span></div><p><div class=verse-container id=ps2.6:38.4><span>bhāvitāti pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi”. </span></div><p><div class=verse-container id=ps2.6:39.1><span>Cakkhuṁ udapādīti—</span></div><p><div class=verse-container id=ps2.6:39.2><span>kenaṭṭhena? </span></div><p><div class=verse-container id=ps2.6:39.3><span>Ñāṇaṁ udapādīti—</span></div><p><div class=verse-container id=ps2.6:39.4><span>kenaṭṭhena? </span></div><p><div class=verse-container id=ps2.6:39.5><span>Paññā udapādīti—</span></div><p><div class=verse-container id=ps2.6:39.6><span>kenaṭṭhena? </span></div><p><div class=verse-container id=ps2.6:39.7><span>Vijjā udapādīti—</span></div><p><div class=verse-container id=ps2.6:39.8><span>kenaṭṭhena? </span></div><p><div class=verse-container id=ps2.6:39.9><span>Āloko udapādīti—</span></div><p><div class=verse-container id=ps2.6:39.10><span>kenaṭṭhena? </span></div><p><div class=verse-container id=ps2.6:39.11><span>Cakkhuṁ udapādīti—</span></div><p><div class=verse-container id=ps2.6:39.12><span>dassanaṭṭhena. </span></div><p><div class=verse-container id=ps2.6:39.13><span>Ñāṇaṁ udapādīti—</span></div><p><div class=verse-container id=ps2.6:39.14><span>ñātaṭṭhena. </span></div><p><div class=verse-container id=ps2.6:39.15><span>Paññā udapādīti—</span></div><p><div class=verse-container id=ps2.6:39.16><span>pajānanaṭṭhena. </span></div><p><div class=verse-container id=ps2.6:39.17><span>Vijjā udapādīti—</span></div><p><div class=verse-container id=ps2.6:39.18><span>paṭivedhaṭṭhena. </span></div><p><div class=verse-container id=ps2.6:39.19><span>Āloko udapādīti—</span></div><p><div class=verse-container id=ps2.6:39.20><span>obhāsaṭṭhena. </span></div><p><div class=verse-container id=ps2.6:40.1><span>Cakkhuṁ dhammo, ñāṇaṁ dhammo, paññā dhammo, vijjā dhammo, āloko dhammo. </span></div><p><div class=verse-container id=ps2.6:40.2><span>Ime pañca dhammā dhammapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:40.3><span>Ye tassā ārammaṇā te tassā gocarā. </span></div><p><div class=verse-container id=ps2.6:40.4><span>Ye tassā gocarā te tassā ārammaṇā. </span></div><p><div class=verse-container id=ps2.6:40.5><span>Tena vuccati—</span></div><p><div class=verse-container id=ps2.6:40.6><span>“dhammesu ñāṇaṁ dhammapaṭisambhidā”. </span></div><p><div class=verse-container id=ps2.6:41.1><span>Dassanaṭṭho attho, ñātaṭṭho attho, pajānanaṭṭho attho, paṭivedhaṭṭho attho, obhāsaṭṭho attho. </span></div><p><div class=verse-container id=ps2.6:41.2><span>Ime pañca atthā atthapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:41.3><span>Ye tassā ārammaṇā te tassā gocarā. </span></div><p><div class=verse-container id=ps2.6:41.4><span>Ye tassā gocarā te tassā ārammaṇā. </span></div><p><div class=verse-container id=ps2.6:41.5><span>Tena vuccati—</span></div><p><div class=verse-container id=ps2.6:41.6><span>“atthesu ñāṇaṁ atthapaṭisambhidā”. </span></div><p><div class=verse-container id=ps2.6:42.1><span>Pañca dhamme sandassetuṁ byañjananiruttābhilāpā, pañca atthe sandassetuṁ byañjananiruttābhilāpā. </span></div><p><div class=verse-container id=ps2.6:42.2><span>Imā dasa niruttiyo niruttipaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:42.3><span>Ye tassā ārammaṇā te tassā gocarā. </span></div><p><div class=verse-container id=ps2.6:42.4><span>Ye tassā gocarā te tassā ārammaṇā. </span></div><p><div class=verse-container id=ps2.6:42.5><span>Tena vuccati—</span></div><p><div class=verse-container id=ps2.6:42.6><span>“niruttīsu ñāṇaṁ niruttipaṭisambhidā”. </span></div><p><div class=verse-container id=ps2.6:43.1><span>Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni. </span></div><p><div class=verse-container id=ps2.6:43.2><span>Imāni vīsati ñāṇāni paṭibhānapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:43.3><span>Ye tassā ārammaṇā te tassā gocarā. </span></div><p><div class=verse-container id=ps2.6:43.4><span>Ye tassā gocarā te tassā ārammaṇā. </span></div><p><div class=verse-container id=ps2.6:43.5><span>Tena vuccati—</span></div><p><div class=verse-container id=ps2.6:43.6><span>“paṭibhānesu ñāṇaṁ paṭibhānapaṭisambhidā”. </span></div><p><div class=verse-container id=ps2.6:44.1><span>Kāye kāyānupassanāsatipaṭṭhāne pannarasa dhammā, pannarasa atthā, tiṁsa niruttiyo, saṭṭhi ñāṇāni. </span></div><p><div class=verse-container id=ps2.6:45.1><span>“Ayaṁ vedanāsu …pe… </span></div><p><div class=verse-container id=ps2.6:45.2><span>ayaṁ citte …pe… </span></div><p><div class=verse-container id=ps2.6:45.3><span>ayaṁ dhammesu dhammānupassanāti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:45.4><span>āloko udapādi …pe… </span></div><p><div class=verse-container id=ps2.6:45.5><span>sā kho panāyaṁ dhammesu dhammānupassanā bhāvetabbāti …pe… </span></div><p><div class=verse-container id=ps2.6:45.6><span>bhāvitāti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:45.7><span>āloko udapādi …pe… ”. </span></div><p><div class=verse-container id=ps2.6:46.1><span>Dhammesu dhammānupassanā satipaṭṭhāne pannarasa dhammā, pannarasa atthā, tiṁsa niruttiyo, saṭṭhi ñāṇāni. </span></div><p><div class=verse-container id=ps2.6:47.1><span>Catūsu satipaṭṭhānesu saṭṭhi dhammā, saṭṭhi atthā, vīsatisataniruttiyo, cattālīsañca dve ca ñāṇasatāni. </span></div><p><div class=verse-container id=ps2.6:48.0><span>2.6.3. Iddhipādavāra </span></div><p><div class=verse-container id=ps2.6:48.1><span>“Ayaṁ chandasamādhipadhānasaṅkhārasamannāgato iddhipādoti me, bhikkhave, pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:48.2><span>āloko udapādi. </span></div><p><div class=verse-container id=ps2.6:48.3><span>So kho panāyaṁ chandasamādhipadhānasaṅkhārasamannāgato iddhipādo bhāvetabboti me, bhikkhave …pe… </span></div><p><div class=verse-container id=ps2.6:48.4><span>bhāvitoti me, bhikkhave, pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:48.5><span>āloko udapādi. </span></div><p><div class=verse-container id=ps2.6:49.1><span>Ayaṁ vīriyasamādhi …pe… </span></div><p><div class=verse-container id=ps2.6:49.2><span>ayaṁ cittasamādhi …pe… </span></div><p><div class=verse-container id=ps2.6:49.3><span>ayaṁ vīmaṁsāsamādhipadhānasaṅkhārasamannāgato iddhipādoti me, bhikkhave, pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:49.4><span>āloko udapādi. </span></div><p><div class=verse-container id=ps2.6:49.5><span>So kho panāyaṁ vīmaṁsāsamādhipadhānasaṅkhārasamannāgato iddhipādo bhāvetabboti me, bhikkhave, pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:49.6><span>āloko udapādi”. </span></div><p><div class=verse-container id=ps2.6:50.1><span>“‘Ayaṁ chandasamādhipadhānasaṅkhārasamannāgato iddhipādo’ti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:50.2><span>āloko udapādi …pe… </span></div><p><div class=verse-container id=ps2.6:50.3><span>so kho panāyaṁ chandasamādhipadhānasaṅkhārasamannāgato iddhipādo bhāvetabboti …pe… </span></div><p><div class=verse-container id=ps2.6:50.4><span>bhāvitoti pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi”. </span></div><p><div class=verse-container id=ps2.6:51.1><span>Cakkhuṁ udapādīti—</span></div><p><div class=verse-container id=ps2.6:51.2><span>kenaṭṭhena? </span></div><p><div class=verse-container id=ps2.6:51.3><span>Ñāṇaṁ udapādīti—</span></div><p><div class=verse-container id=ps2.6:51.4><span>kenaṭṭhena? </span></div><p><div class=verse-container id=ps2.6:51.5><span>Paññā udapādīti—</span></div><p><div class=verse-container id=ps2.6:51.6><span>kenaṭṭhena? </span></div><p><div class=verse-container id=ps2.6:51.7><span>Vijjā udapādīti—</span></div><p><div class=verse-container id=ps2.6:51.8><span>kenaṭṭhena? </span></div><p><div class=verse-container id=ps2.6:51.9><span>Āloko udapādīti—</span></div><p><div class=verse-container id=ps2.6:51.10><span>kenaṭṭhena? </span></div><p><div class=verse-container id=ps2.6:51.11><span>Cakkhuṁ udapādīti—</span></div><p><div class=verse-container id=ps2.6:51.12><span>dassanaṭṭhena. </span></div><p><div class=verse-container id=ps2.6:51.13><span>Ñāṇaṁ udapādīti—</span></div><p><div class=verse-container id=ps2.6:51.14><span>ñātaṭṭhena. </span></div><p><div class=verse-container id=ps2.6:51.15><span>Paññā udapādīti—</span></div><p><div class=verse-container id=ps2.6:51.16><span>pajānanaṭṭhena. </span></div><p><div class=verse-container id=ps2.6:51.17><span>Vijjā udapādīti—</span></div><p><div class=verse-container id=ps2.6:51.18><span>paṭivedhaṭṭhena. </span></div><p><div class=verse-container id=ps2.6:51.19><span>Āloko udapādīti—</span></div><p><div class=verse-container id=ps2.6:51.20><span>obhāsaṭṭhena. </span></div><p><div class=verse-container id=ps2.6:52.1><span>Cakkhuṁ dhammo, ñāṇaṁ dhammo, paññā dhammo, vijjā dhammo, āloko dhammo. </span></div><p><div class=verse-container id=ps2.6:52.2><span>Ime pañca dhammā dhammapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:52.3><span>Ye tassā ārammaṇā te tassā gocarā. </span></div><p><div class=verse-container id=ps2.6:52.4><span>Ye tassā gocarā te tassā ārammaṇā. </span></div><p><div class=verse-container id=ps2.6:52.5><span>Tena vuccati—</span></div><p><div class=verse-container id=ps2.6:52.6><span>“dhammesu ñāṇaṁ dhammapaṭisambhidā”. </span></div><p><div class=verse-container id=ps2.6:53.1><span>Dassanaṭṭho attho, ñātaṭṭho attho, pajānanaṭṭho attho, paṭivedhaṭṭho attho, obhāsaṭṭho attho. </span></div><p><div class=verse-container id=ps2.6:53.2><span>Ime pañca atthā atthapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:53.3><span>Ye tassā ārammaṇā te tassā gocarā. </span></div><p><div class=verse-container id=ps2.6:53.4><span>Ye tassā gocarā te tassā ārammaṇā. </span></div><p><div class=verse-container id=ps2.6:53.5><span>Tena vuccati—</span></div><p><div class=verse-container id=ps2.6:53.6><span>“atthesu ñāṇaṁ atthapaṭisambhidā”. </span></div><p><div class=verse-container id=ps2.6:54.1><span>Pañca dhamme sandassetuṁ byañjananiruttābhilāpā, pañca atthe sandassetuṁ byañjananiruttābhilāpā. </span></div><p><div class=verse-container id=ps2.6:54.2><span>Imā dasa niruttiyo niruttipaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:54.3><span>Ye tassā ārammaṇā te tassā gocarā. </span></div><p><div class=verse-container id=ps2.6:54.4><span>Ye tassā gocarā te tassā ārammaṇā. </span></div><p><div class=verse-container id=ps2.6:54.5><span>Tena vuccati—</span></div><p><div class=verse-container id=ps2.6:54.6><span>“niruttīsu ñāṇaṁ niruttipaṭisambhidā”. </span></div><p><div class=verse-container id=ps2.6:55.1><span>Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni. </span></div><p><div class=verse-container id=ps2.6:55.2><span>Imāni vīsati ñāṇāni paṭibhānapaṭisambhidāya ārammaṇā ceva honti gocarā ca. </span></div><p><div class=verse-container id=ps2.6:55.3><span>Ye tassā ārammaṇā te tassā gocarā. </span></div><p><div class=verse-container id=ps2.6:55.4><span>Ye tassā gocarā te tassā ārammaṇā. </span></div><p><div class=verse-container id=ps2.6:55.5><span>Tena vuccati—</span></div><p><div class=verse-container id=ps2.6:55.6><span>“paṭibhānesu ñāṇaṁ paṭibhānapaṭisambhidā”. </span></div><p><div class=verse-container id=ps2.6:56.1><span>Chandasamādhipadhānasaṅkhārasamannāgate iddhipāde pannarasa dhammā, pannarasa atthā, tiṁsa niruttiyo, saṭṭhi ñāṇāni. </span></div><p><div class=verse-container id=ps2.6:57.1><span>“Ayaṁ vīriyasamādhi …pe… </span></div><p><div class=verse-container id=ps2.6:57.2><span>ayaṁ cittasamādhi …pe… </span></div><p><div class=verse-container id=ps2.6:57.3><span>ayaṁ vīmaṁsāsamādhipadhānasaṅkhārasamannāgato iddhipādoti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:57.4><span>āloko udapādi …pe… </span></div><p><div class=verse-container id=ps2.6:57.5><span>so kho panāyaṁ vīmaṁsāsamādhipadhānasaṅkhārasamannāgato iddhipādo bhāvetabboti …pe… </span></div><p><div class=verse-container id=ps2.6:57.6><span>bhāvitoti pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:57.7><span>āloko udapādi …pe… ”. </span></div><p><div class=verse-container id=ps2.6:58.1><span>Vīmaṁsāsamādhipadhānasaṅkhārasamannāgate iddhipāde pannarasa dhammā, pannarasa atthā, tiṁsa niruttiyo, saṭṭhi ñāṇāni. </span></div><p><div class=verse-container id=ps2.6:59.1><span>Catūsu iddhipādesu saṭṭhi dhammā, saṭṭhi atthā, vīsatisataniruttiyo, cattālīsañca dve ca ñāṇasatāni. </span></div><p><div class=verse-container id=ps2.6:60.0><span>2.6.4. Sattabodhisattavāra </span></div><p><div class=verse-container id=ps2.6:60.1><span>“‘Samudayo samudayo’ti kho, bhikkhave, vipassissa bodhisattassa pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:60.2><span>āloko udapādi. </span></div><p><div class=verse-container id=ps2.6:60.3><span>‘Nirodho nirodho’ti kho, bhikkhave, vipassissa bodhisattassa pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:60.4><span>āloko udapādi”. </span></div><p><div class=verse-container id=ps2.6:60.5><span>Vipassissa bodhisattassa veyyākaraṇe dasa dhammā, dasa atthā, vīsati niruttiyo, cattālīsaṁ ñāṇāni. </span></div><p><div class=verse-container id=ps2.6:61.1><span>“‘Samudayo samudayo’ti kho, bhikkhave, sikhissa bodhisattassa …pe… </span></div><p><div class=verse-container id=ps2.6:61.2><span>vessabhussa bodhisattassa …pe… </span></div><p><div class=verse-container id=ps2.6:61.3><span>kakusandhassa bodhisattassa …pe… </span></div><p><div class=verse-container id=ps2.6:61.4><span>koṇāgamanassa bodhisattassa …pe… </span></div><p><div class=verse-container id=ps2.6:61.5><span>kassapassa bodhisattassa pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:61.6><span>āloko udapādi. </span></div><p><div class=verse-container id=ps2.6:61.7><span>‘Nirodho nirodho’ti kho, bhikkhave, kassapassa bodhisattassa pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:61.8><span>āloko udapādi”. </span></div><p><div class=verse-container id=ps2.6:61.9><span>Kassapassa bodhisattassa veyyākaraṇe dasa dhammā, dasa atthā, vīsati niruttiyo, cattālīsaṁ ñāṇāni. </span></div><p><div class=verse-container id=ps2.6:62.1><span>“‘Samudayo samudayo’ti kho, bhikkhave, gotamassa bodhisattassa pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:62.2><span>āloko udapādi. </span></div><p><div class=verse-container id=ps2.6:62.3><span>‘Nirodho nirodho’ti kho, bhikkhave, gotamassa bodhisattassa pubbe ananussutesu dhammesu cakkhuṁ udapādi …pe… </span></div><p><div class=verse-container id=ps2.6:62.4><span>āloko udapādi”. </span></div><p><div class=verse-container id=ps2.6:62.5><span>Gotamassa bodhisattassa veyyākaraṇe dasa dhammā, dasa atthā, vīsati niruttiyo, cattālīsaṁ ñāṇāni. </span></div><p><div class=verse-container id=ps2.6:63.1><span>Sattannaṁ bodhisattānaṁ sattasu veyyākaraṇesu sattati dhammā, sattati atthā, cattālīsasataṁ niruttiyo, asīti ca dve ca ñāṇasatāni. </span></div><p><div class=verse-container id=ps2.6:64.0><span>2.6.5. Abhiññādivāra </span></div><p><div class=verse-container id=ps2.6:64.1><span>“‘Yāvatā abhiññāya abhiññaṭṭho ñāto diṭṭho vidito sacchikato phassito paññāya. </span></div><p><div class=verse-container id=ps2.6:64.2><span>Aphassito paññāya abhiññaṭṭho natthī’ti—</span></div><p><div class=verse-container id=ps2.6:64.3><span>cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi”. </span></div><p><div class=verse-container id=ps2.6:64.4><span>Abhiññāya abhiññaṭṭhe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:65.1><span>“‘Yāvatā pariññāya pariññaṭṭho …pe… </span></div><p><div class=verse-container id=ps2.6:65.2><span>yāvatā pahānassa pahānaṭṭho …pe… </span></div><p><div class=verse-container id=ps2.6:65.3><span>yāvatā bhāvanāya bhāvanaṭṭho …pe… </span></div><p><div class=verse-container id=ps2.6:65.4><span>yāvatā sacchikiriyāya sacchikiriyaṭṭho ñāto diṭṭho vidito sacchikato phassito paññāya. </span></div><p><div class=verse-container id=ps2.6:65.5><span>Aphassito paññāya sacchikiriyaṭṭho natthī’ti—</span></div><p><div class=verse-container id=ps2.6:65.6><span>cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi”. </span></div><p><div class=verse-container id=ps2.6:65.7><span>Sacchikiriyāya sacchikiriyaṭṭhe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:66.1><span>Abhiññāya abhiññaṭṭhe, pariññāya pariññaṭṭhe, pahānāya pahānaṭṭhe, bhāvanāya bhāvanaṭṭhe, sacchikiriyāya sacchikiriyaṭṭhe pañcavīsasataṁ dhammā, pañcavīsasataṁ atthā, aḍḍhateyyāni niruttisatāni, pañca ñāṇasatāni. </span></div><p><div class=verse-container id=ps2.6:67.0><span>2.6.6. Khandhādivāra </span></div><p><div class=verse-container id=ps2.6:67.1><span>“‘Yāvatā khandhānaṁ khandhaṭṭho, ñāto diṭṭho vidito sacchikato phassito paññāya. </span></div><p><div class=verse-container id=ps2.6:67.2><span>Aphassito paññāya khandhaṭṭho natthī’ti—</span></div><p><div class=verse-container id=ps2.6:67.3><span>cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi”. </span></div><p><div class=verse-container id=ps2.6:67.4><span>Khandhānaṁ khandhaṭṭhe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:68.1><span>“‘Yāvatā dhātūnaṁ dhātuṭṭho …pe… </span></div><p><div class=verse-container id=ps2.6:68.2><span>yāvatā āyatanānaṁ āyatanaṭṭho …pe… </span></div><p><div class=verse-container id=ps2.6:68.3><span>yāvatā saṅkhatānaṁ saṅkhataṭṭho …pe… </span></div><p><div class=verse-container id=ps2.6:68.4><span>yāvatā asaṅkhatassa asaṅkhataṭṭho ñāto diṭṭho vidito sacchikato phassito paññāya. </span></div><p><div class=verse-container id=ps2.6:68.5><span>Aphassito paññāya asaṅkhataṭṭho natthī’ti—</span></div><p><div class=verse-container id=ps2.6:68.6><span>cakkhuṁ udapādi …pe… </span></div><p><div class=verse-container id=ps2.6:68.7><span>āloko udapādi”. </span></div><p><div class=verse-container id=ps2.6:68.8><span>Asaṅkhatassa asaṅkhataṭṭhe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:69.1><span>Khandhānaṁ khandhaṭṭhe, dhātūnaṁ dhātuṭṭhe, āyatanānaṁ āyatanaṭṭhe saṅkhatānaṁ saṅkhataṭṭhe, asaṅkhatassa asaṅkhataṭṭhe pañcavīsatisataṁ dhammā, pañcavīsatisataṁ atthā, aḍḍhateyyāni niruttisatāni, pañca ñāṇasatāni. </span></div><p><div class=verse-container id=ps2.6:70.0><span>2.6.7. Saccavāra </span></div><p><div class=verse-container id=ps2.6:70.1><span>“‘Yāvatā dukkhassa dukkhaṭṭho, ñāto diṭṭho vidito sacchikato phassito paññāya. </span></div><p><div class=verse-container id=ps2.6:70.2><span>Aphassito paññāya dukkhaṭṭho natthī’ti—</span></div><p><div class=verse-container id=ps2.6:70.3><span>cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi”. </span></div><p><div class=verse-container id=ps2.6:70.4><span>Dukkhassa dukkhaṭṭhe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:71.1><span>“‘Yāvatā samudayassa samudayaṭṭho …pe… </span></div><p><div class=verse-container id=ps2.6:71.2><span>yāvatā nirodhassa nirodhaṭṭho …pe… </span></div><p><div class=verse-container id=ps2.6:71.3><span>yāvatā maggassa maggaṭṭho ñāto diṭṭho vidito sacchikato phassito paññāya. </span></div><p><div class=verse-container id=ps2.6:71.4><span>Aphassito paññāya maggaṭṭho natthī’ti—</span></div><p><div class=verse-container id=ps2.6:71.5><span>cakkhuṁ udapādi …pe… </span></div><p><div class=verse-container id=ps2.6:71.6><span>āloko udapādi”. </span></div><p><div class=verse-container id=ps2.6:71.7><span>Maggassa maggaṭṭhe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:72.1><span>Catūsu ariyasaccesu sataṁ dhammā, sataṁ atthā, dve niruttisatāni, cattāri ñāṇasatāni. </span></div><p><div class=verse-container id=ps2.6:73.0><span>2.6.8. Paṭisambhidāvāra </span></div><p><div class=verse-container id=ps2.6:73.1><span>“‘Yāvatā atthapaṭisambhidāya atthapaṭisambhidaṭṭho, ñāto diṭṭho vidito sacchikato phassito paññāya. </span></div><p><div class=verse-container id=ps2.6:73.2><span>Aphassito paññāya atthapaṭisambhidaṭṭho natthī’ti—</span></div><p><div class=verse-container id=ps2.6:73.3><span>cakkhuṁ udapādi …pe… </span></div><p><div class=verse-container id=ps2.6:73.4><span>āloko udapādi”. </span></div><p><div class=verse-container id=ps2.6:73.5><span>Atthapaṭisambhidāya atthapaṭisambhidaṭṭhe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:74.1><span>“‘Yāvatā dhammapaṭisambhidāya dhammapaṭisambhidaṭṭho …pe… </span></div><p><div class=verse-container id=ps2.6:74.2><span>yāvatā niruttipaṭisambhidāya niruttipaṭisambhidaṭṭho …pe… </span></div><p><div class=verse-container id=ps2.6:74.3><span>yāvatā paṭibhānapaṭisambhidāya paṭibhānapaṭisambhidaṭṭho, ñāto diṭṭho vidito sacchikato phassito paññāya. </span></div><p><div class=verse-container id=ps2.6:74.4><span>Aphassito paññāya paṭibhānapaṭisambhidaṭṭho natthī’ti—</span></div><p><div class=verse-container id=ps2.6:74.5><span>cakkhuṁ udapādi …pe… </span></div><p><div class=verse-container id=ps2.6:74.6><span>āloko udapādi”. </span></div><p><div class=verse-container id=ps2.6:74.7><span>Paṭibhānapaṭisambhidaṭṭhe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:75.1><span>Catūsu paṭisambhidāsu sataṁ dhammā, sataṁ atthā, dve niruttisatāni, cattāri ñāṇasatāni. </span></div><p><div class=verse-container id=ps2.6:76.0><span>2.6.9. Chabuddhadhammavāra </span></div><p><div class=verse-container id=ps2.6:76.1><span>“‘Yāvatā indriyaparopariyattañāṇaṁ, ñātaṁ diṭṭhaṁ viditaṁ sacchikataṁ phassitaṁ paññāya. </span></div><p><div class=verse-container id=ps2.6:76.2><span>Aphassitaṁ paññāya indriyaparopariyattañāṇaṁ natthī’ti—</span></div><p><div class=verse-container id=ps2.6:76.3><span>cakkhuṁ udapādi …pe… </span></div><p><div class=verse-container id=ps2.6:76.4><span>āloko udapādi”. </span></div><p><div class=verse-container id=ps2.6:76.5><span>Indriyaparopariyattañāṇe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:77.1><span>“‘Yāvatā sattānaṁ āsayānusaye ñāṇaṁ …pe… </span></div><p><div class=verse-container id=ps2.6:77.2><span>yāvatā yamakapāṭihīre ñāṇaṁ …pe… </span></div><p><div class=verse-container id=ps2.6:77.3><span>yāvatā mahākaruṇāsamāpattiyā ñāṇaṁ …pe… </span></div><p><div class=verse-container id=ps2.6:77.4><span>yāvatā sabbaññutaññāṇaṁ …pe… </span></div><p><div class=verse-container id=ps2.6:77.5><span>yāvatā anāvaraṇaṁ ñāṇaṁ, ñātaṁ diṭṭhaṁ viditaṁ sacchikataṁ phassitaṁ paññāya. </span></div><p><div class=verse-container id=ps2.6:77.6><span>Aphassitaṁ paññāya anāvaraṇaṁ ñāṇaṁ natthī’ti—</span></div><p><div class=verse-container id=ps2.6:77.7><span>cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi”. </span></div><p><div class=verse-container id=ps2.6:77.8><span>Anāvaraṇe ñāṇe pañcavīsati dhammā, pañcavīsati atthā, paññāsaṁ niruttiyo, sataṁ ñāṇāni. </span></div><p><div class=verse-container id=ps2.6:78.1><span>Chasu buddhadhammesu diyaḍḍhasataṁ dhammā, diyaḍḍhasataṁ atthā, tīṇi niruttisatāni, cha ñāṇasatāni. </span></div><p><div class=verse-container id=ps2.6:79.1><span>Paṭisambhidādhikaraṇe aḍḍhanavadhammasatāni, aḍḍhanavaatthasatāni, niruttisahassañca satta ca niruttisatāni, tīṇi ca ñāṇasahassāni, cattāri ca ñāṇasatānīti. </span></div><p><div class=verse-container id=ps2.6:79.2><span>Paṭisambhidākathā niṭṭhitā. </span></div><div class=flex-between><a href=/canon/en/pli/ms/sutta/kn/ps/ps0002P0005.html>Previous</a><a href=/canon/en/pli/ms/sutta/kn/ps/ps0002P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>