<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0002P0009.html>Previous</a><a href=/canon/en/pli/ms/sutta/kn/ps/ps0003P0001.html>Next</a></div><p id=ps2.10:0.1><span class=root>Paṭisambhidāmagga </span><br><p id=ps2.10:0.2><span class=root>2 Yuganaddhavagga </span><br><p id=ps2.10:0.3><span class="root big-bold">2.10. Suññakathā </span><br><p id=ps2.10:1.1><span class=root>Evaṁ me sutaṁ—</span><br><p id=ps2.10:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br><p id=ps2.10:1.3><span class=root>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br><p id=ps2.10:1.4><span class=root>Ekamantaṁ nisinno kho āyasmā ānando bhagavantaṁ etadavoca—</span><br><p id=ps2.10:2.1><span class=root>“‘Suñño loko, suñño loko’ti, bhante, vuccati. </span><br><p id=ps2.10:2.2><span class=root>Kittāvatā nu kho, bhante, ‘suñño loko’ti vuccatī”ti? </span><br><p id=ps2.10:2.3><span class=root>“Yasmā kho, ānanda, suññaṁ attena vā attaniyena vā, tasmā ‘suñño loko’ti vuccati. </span><br><p id=ps2.10:2.4><span class=root>Kiñcānanda, suññaṁ attena vā attaniyena vā? </span><br><p id=ps2.10:2.5><span class=root>Cakkhu kho, ānanda, suññaṁ attena vā attaniyena vā. </span><br><p id=ps2.10:2.6><span class=root>Rūpā suññā attena vā attaniyena vā. </span><br><p id=ps2.10:2.7><span class=root>Cakkhuviññāṇaṁ suññaṁ attena vā attaniyena vā. </span><br><p id=ps2.10:2.8><span class=root>Cakkhusamphasso suñño attena vā attaniyena vā. </span><br><p id=ps2.10:2.9><span class=root>Yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi suññaṁ attena vā attaniyena vā. </span><br><p id=ps2.10:3.1><span class=root>Sotaṁ suññaṁ …pe… </span><br><p id=ps2.10:3.2><span class=root>saddā suññā … </span><br><p id=ps2.10:3.3><span class=root>ghānaṁ suññaṁ … </span><br><p id=ps2.10:3.4><span class=root>gandhā suññā … </span><br><p id=ps2.10:3.5><span class=root>jivhā suññā … </span><br><p id=ps2.10:3.6><span class=root>rasā suññā … </span><br><p id=ps2.10:3.7><span class=root>kāyo suñño … </span><br><p id=ps2.10:3.8><span class=root>phoṭṭhabbā suññā … </span><br><p id=ps2.10:3.9><span class=root>mano suñño attena vā attaniyena vā. </span><br><p id=ps2.10:3.10><span class=root>Dhammā suññā attena vā attaniyena vā. </span><br><p id=ps2.10:3.11><span class=root>Manoviññāṇaṁ suññaṁ attena vā attaniyena vā. </span><br><p id=ps2.10:3.12><span class=root>Manosamphasso suñño attena vā attaniyena vā. </span><br><p id=ps2.10:3.13><span class=root>Yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi suññaṁ attena vā attaniyena vā. </span><br><p id=ps2.10:3.14><span class=root>Yasmā kho, ānanda, suññaṁ attena vā attaniyena vā tasmā ‘suñño loko’ti vuccatī”ti. </span><br><p id=ps2.10:4.0><span class=root>10.1. Mātikā </span><br><p id=ps2.10:4.1><span class=root>Suññasuññaṁ, saṅkhārasuññaṁ, vipariṇāmasuññaṁ, aggasuññaṁ, lakkhaṇasuññaṁ, vikkhambhanasuññaṁ, tadaṅgasuññaṁ, samucchedasuññaṁ, paṭippassaddhisuññaṁ, nissaraṇasuññaṁ, ajjhattasuññaṁ, bahiddhāsuññaṁ, dubhatosuññaṁ, sabhāgasuññaṁ, visabhāgasuññaṁ, esanāsuññaṁ, pariggahasuññaṁ, paṭilābhasuññaṁ, paṭivedhasuññaṁ, ekattasuññaṁ, nānattasuññaṁ, khantisuññaṁ, adhiṭṭhānasuññaṁ, pariyogāhaṇasuññaṁ, sampajānassa pavattapariyādānaṁ sabbasuññatānaṁ paramatthasuññaṁ. [25] </span><br><p id=ps2.10:5.0><span class=root>10.2. Niddesa </span><br><p id=ps2.10:5.1><span class=root>Katamaṁ suññasuññaṁ? </span><br><p id=ps2.10:5.2><span class=root>Cakkhu suññaṁ attena vā attaniyena vā niccena vā dhuvena vā sassatena vā avipariṇāmadhammena vā. </span><br><p id=ps2.10:5.3><span class=root>Sotaṁ suññaṁ …pe… </span><br><p id=ps2.10:5.4><span class=root>ghānaṁ suññaṁ … </span><br><p id=ps2.10:5.5><span class=root>jivhā suññā … </span><br><p id=ps2.10:5.6><span class=root>kāyo suñño … </span><br><p id=ps2.10:5.7><span class=root>mano suñño attena vā attaniyena vā niccena vā dhuvena vā sassatena vā avipariṇāmadhammena vā. </span><br><p id=ps2.10:5.8><span class=root>Idaṁ suññasuññaṁ. </span><br><p id=ps2.10:6.1><span class=root>Katamaṁ saṅkhārasuññaṁ? </span><br><p id=ps2.10:6.2><span class=root>Tayo saṅkhārā—</span><br><p id=ps2.10:6.3><span class=root>puññābhisaṅkhāro, apuññābhisaṅkhāro, āneñjābhisaṅkhāro. </span><br><p id=ps2.10:6.4><span class=root>Puññābhisaṅkhāro apuññābhisaṅkhārena ca āneñjābhisaṅkhārena ca suñño. </span><br><p id=ps2.10:6.5><span class=root>Apuññābhisaṅkhāro puññābhisaṅkhārena ca āneñjābhisaṅkhārena ca suñño. </span><br><p id=ps2.10:6.6><span class=root>Āneñjābhisaṅkhāro puññābhisaṅkhārena ca apuññābhisaṅkhārena ca suñño. </span><br><p id=ps2.10:6.7><span class=root>Ime tayo saṅkhārā. </span><br><p id=ps2.10:7.1><span class=root>Aparepi tayo saṅkhārā—</span><br><p id=ps2.10:7.2><span class=root>kāyasaṅkhāro, vacīsaṅkhāro, cittasaṅkhāro. </span><br><p id=ps2.10:7.3><span class=root>Kāyasaṅkhāro vacīsaṅkhārena ca cittasaṅkhārena ca suñño. </span><br><p id=ps2.10:7.4><span class=root>Vacīsaṅkhāro kāyasaṅkhārena ca cittasaṅkhārena ca suñño. </span><br><p id=ps2.10:7.5><span class=root>Cittasaṅkhāro kāyasaṅkhārena ca vacīsaṅkhārena ca suñño. </span><br><p id=ps2.10:7.6><span class=root>Ime tayo saṅkhārā. </span><br><p id=ps2.10:8.1><span class=root>Aparepi tayo saṅkhārā—</span><br><p id=ps2.10:8.2><span class=root>atītā saṅkhārā, anāgatā saṅkhārā, paccuppannā saṅkhārā. </span><br><p id=ps2.10:8.3><span class=root>Atītā saṅkhārā anāgatehi ca paccuppannehi ca saṅkhārehi suññā. </span><br><p id=ps2.10:8.4><span class=root>Anāgatā saṅkhārā atītehi ca paccuppannehi ca saṅkhārehi suññā paccuppannā saṅkhārā atītehi ca anāgatehi ca saṅkhārehi suññā. </span><br><p id=ps2.10:8.5><span class=root>Ime tayo saṅkhārā; </span><br><p id=ps2.10:8.6><span class=root>idaṁ saṅkhārasuññaṁ. </span><br><p id=ps2.10:9.1><span class=root>Katamaṁ vipariṇāmasuññaṁ? </span><br><p id=ps2.10:9.2><span class=root>Jātaṁ rūpaṁ sabhāvena suññaṁ. </span><br><p id=ps2.10:9.3><span class=root>Vigataṁ rūpaṁ vipariṇatañceva suññañca. </span><br><p id=ps2.10:9.4><span class=root>Jātā vedanā sabhāvena suññā. </span><br><p id=ps2.10:9.5><span class=root>Vigatā vedanā vipariṇatā ceva suññā ca …pe… </span><br><p id=ps2.10:9.6><span class=root>jātā saññā … </span><br><p id=ps2.10:9.7><span class=root>jātā saṅkhārā … </span><br><p id=ps2.10:9.8><span class=root>jātaṁ viññāṇaṁ … </span><br><p id=ps2.10:9.9><span class=root>jātaṁ cakkhu …pe… </span><br><p id=ps2.10:9.10><span class=root>jāto bhavo sabhāvena suñño. </span><br><p id=ps2.10:9.11><span class=root>Vigato bhavo vipariṇato ceva suñño ca. </span><br><p id=ps2.10:9.12><span class=root>Idaṁ vipariṇāmasuññaṁ. </span><br><p id=ps2.10:10.1><span class=root>Katamaṁ aggasuññaṁ? </span><br><p id=ps2.10:10.2><span class=root>Aggametaṁ padaṁ seṭṭhametaṁ padaṁ visiṭṭhametaṁ padaṁ yadidaṁ sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ. </span><br><p id=ps2.10:10.3><span class=root>Idaṁ aggasuññaṁ. </span><br><p id=ps2.10:11.1><span class=root>Katamaṁ lakkhaṇasuññaṁ? </span><br><p id=ps2.10:11.2><span class=root>Dve lakkhaṇāni—</span><br><p id=ps2.10:11.3><span class=root>bālalakkhaṇañca paṇḍitalakkhaṇañca. </span><br><p id=ps2.10:11.4><span class=root>Bālalakkhaṇaṁ paṇḍitalakkhaṇena suññaṁ. </span><br><p id=ps2.10:11.5><span class=root>Paṇḍitalakkhaṇaṁ bālalakkhaṇena suññaṁ. </span><br><p id=ps2.10:11.6><span class=root>Tīṇi lakkhaṇāni—</span><br><p id=ps2.10:11.7><span class=root>uppādalakkhaṇaṁ, vayalakkhaṇaṁ, ṭhitaññathattalakkhaṇaṁ. </span><br><p id=ps2.10:11.8><span class=root>Uppādalakkhaṇaṁ vayalakkhaṇena ca ṭhitaññathattalakkhaṇena ca suññaṁ. </span><br><p id=ps2.10:11.9><span class=root>Vayalakkhaṇaṁ uppādalakkhaṇena ca ṭhitaññathattalakkhaṇena ca suññaṁ, ṭhitaññathattalakkhaṇaṁ uppādalakkhaṇena ca vayalakkhaṇena ca suññaṁ. </span><br><p id=ps2.10:12.1><span class=root>Rūpassa uppādalakkhaṇaṁ vayalakkhaṇena ca ṭhitaññathattalakkhaṇena ca suññaṁ. </span><br><p id=ps2.10:12.2><span class=root>Rūpassa vayalakkhaṇaṁ uppādalakkhaṇena ca ṭhitaññathattalakkhaṇena ca suññaṁ. </span><br><p id=ps2.10:12.3><span class=root>Rūpassa ṭhitaññathattalakkhaṇaṁ uppādalakkhaṇena ca vayalakkhaṇena ca suññaṁ. </span><br><p id=ps2.10:12.4><span class=root>Vedanāya …pe… </span><br><p id=ps2.10:12.5><span class=root>saññāya … </span><br><p id=ps2.10:12.6><span class=root>saṅkhārānaṁ … </span><br><p id=ps2.10:12.7><span class=root>viññāṇassa … </span><br><p id=ps2.10:12.8><span class=root>cakkhussa … </span><br><p id=ps2.10:12.9><span class=root>jarāmaraṇassa uppādalakkhaṇaṁ vayalakkhaṇena ca ṭhitaññathattalakkhaṇena ca suññaṁ. </span><br><p id=ps2.10:12.10><span class=root>Jarāmaraṇassa vayalakkhaṇaṁ uppādalakkhaṇena ca ṭhitaññathattalakkhaṇena ca suññaṁ. </span><br><p id=ps2.10:12.11><span class=root>Jarāmaraṇassa ṭhitaññathattalakkhaṇaṁ uppādalakkhaṇena ca vayalakkhaṇena ca suññaṁ. </span><br><p id=ps2.10:12.12><span class=root>Idaṁ lakkhaṇasuññaṁ. </span><br><p id=ps2.10:13.1><span class=root>Katamaṁ vikkhambhanasuññaṁ? </span><br><p id=ps2.10:13.2><span class=root>Nekkhammena kāmacchando vikkhambhito ceva suñño ca. </span><br><p id=ps2.10:13.3><span class=root>Abyāpādena byāpādo vikkhambhito ceva suñño ca. </span><br><p id=ps2.10:13.4><span class=root>Ālokasaññāya thinamiddhaṁ vikkhambhitañceva suññañca. </span><br><p id=ps2.10:13.5><span class=root>Avikkhepena uddhaccaṁ vikkhambhitañceva suññañca. </span><br><p id=ps2.10:13.6><span class=root>Dhammavavatthānena vicikicchā vikkhambhitā ceva suññā ca. </span><br><p id=ps2.10:13.7><span class=root>Ñāṇena avijjā vikkhambhitā ceva suññā ca. </span><br><p id=ps2.10:13.8><span class=root>Pāmojjena arati vikkhambhitā ceva suññā ca. </span><br><p id=ps2.10:13.9><span class=root>Paṭhamena jhānena nīvaraṇā vikkhambhitā ceva suññā ca …pe… </span><br><p id=ps2.10:13.10><span class=root>arahattamaggena sabbakilesā vikkhambhitā ceva suññā ca. </span><br><p id=ps2.10:13.11><span class=root>Idaṁ vikkhambhanasuññaṁ. </span><br><p id=ps2.10:14.1><span class=root>Katamaṁ tadaṅgasuññaṁ? </span><br><p id=ps2.10:14.2><span class=root>Nekkhammena kāmacchando tadaṅgasuñño. </span><br><p id=ps2.10:14.3><span class=root>Abyāpādena byāpādo tadaṅgasuñño. </span><br><p id=ps2.10:14.4><span class=root>Ālokasaññāya thinamiddhaṁ tadaṅgasuññaṁ. </span><br><p id=ps2.10:14.5><span class=root>Avikkhepena uddhaccaṁ tadaṅgasuññaṁ. </span><br><p id=ps2.10:14.6><span class=root>Dhammavavatthānena vicikicchā tadaṅgasuññā. </span><br><p id=ps2.10:14.7><span class=root>Ñāṇena avijjā tadaṅgasuññā. </span><br><p id=ps2.10:14.8><span class=root>Pāmojjena arati tadaṅgasuññā. </span><br><p id=ps2.10:14.9><span class=root>Paṭhamena jhānena nīvaraṇā tadaṅgasuññā …pe… </span><br><p id=ps2.10:14.10><span class=root>vivaṭṭanānupassanāya saññogābhiniveso tadaṅgasuñño. </span><br><p id=ps2.10:14.11><span class=root>Idaṁ tadaṅgasuññaṁ. </span><br><p id=ps2.10:15.1><span class=root>Katamaṁ samucchedasuññaṁ? </span><br><p id=ps2.10:15.2><span class=root>Nekkhammena kāmacchando samucchinno ceva suñño ca. </span><br><p id=ps2.10:15.3><span class=root>Abyāpādena byāpādo samucchinno ceva suñño ca. </span><br><p id=ps2.10:15.4><span class=root>Ālokasaññāya thinamiddhaṁ samucchinnañceva suññañca. </span><br><p id=ps2.10:15.5><span class=root>Avikkhepena uddhaccaṁ samucchinnañceva suññañca. </span><br><p id=ps2.10:15.6><span class=root>Dhammavavatthānena vicikicchā samucchinnā ceva suññā ca. </span><br><p id=ps2.10:15.7><span class=root>Ñāṇena avijjā samucchinnā ceva suññā ca. </span><br><p id=ps2.10:15.8><span class=root>Pāmojjena arati samucchinnā ceva suññā ca. </span><br><p id=ps2.10:15.9><span class=root>Paṭhamena jhānena nīvaraṇā samucchinnā ceva suññā ca …pe… </span><br><p id=ps2.10:15.10><span class=root>arahattamaggena sabbakilesā samucchinnā ceva suññā ca. </span><br><p id=ps2.10:15.11><span class=root>Idaṁ samucchedasuññaṁ. </span><br><p id=ps2.10:16.1><span class=root>Katamaṁ paṭippassaddhisuññaṁ? </span><br><p id=ps2.10:16.2><span class=root>Nekkhammena kāmacchando paṭippassaddho ceva suñño ca. </span><br><p id=ps2.10:16.3><span class=root>Abyāpādena byāpādo paṭippassaddho ceva suñño ca. </span><br><p id=ps2.10:16.4><span class=root>Ālokasaññāya thinamiddhaṁ paṭippassaddhañceva suññañca. </span><br><p id=ps2.10:16.5><span class=root>Avikkhepena uddhaccaṁ paṭippassaddhañceva suññañca. </span><br><p id=ps2.10:16.6><span class=root>Dhammavavatthānena vicikicchā paṭippassaddhā ceva suññā ca. </span><br><p id=ps2.10:16.7><span class=root>Ñāṇena avijjā paṭippassaddhā ceva suññā ca. </span><br><p id=ps2.10:16.8><span class=root>Pāmojjena arati paṭippassaddhā ceva suññā ca. </span><br><p id=ps2.10:16.9><span class=root>Paṭhamena jhānena nīvaraṇā paṭippassaddhā ceva suññā ca …pe… </span><br><p id=ps2.10:16.10><span class=root>arahattamaggena sabbakilesā paṭippassaddhā ceva suññā ca. </span><br><p id=ps2.10:16.11><span class=root>Idaṁ paṭippassaddhisuññaṁ. </span><br><p id=ps2.10:17.1><span class=root>Katamaṁ nissaraṇasuññaṁ? </span><br><p id=ps2.10:17.2><span class=root>Nekkhammena kāmacchando nissaṭo ceva suñño ca. </span><br><p id=ps2.10:17.3><span class=root>Abyāpādena byāpādo nissaṭo ceva suñño ca. </span><br><p id=ps2.10:17.4><span class=root>Ālokasaññāya thinamiddhaṁ nissaṭañceva suññañca. </span><br><p id=ps2.10:17.5><span class=root>Avikkhepena uddhaccaṁ nissaṭañceva suññañca. </span><br><p id=ps2.10:17.6><span class=root>Dhammavavatthānena vicikicchā nissaṭā ceva suññā ca. </span><br><p id=ps2.10:17.7><span class=root>Ñāṇena avijjā nissaṭā ceva suññā ca. </span><br><p id=ps2.10:17.8><span class=root>Pāmojjena arati nissaṭā ceva suññā ca. </span><br><p id=ps2.10:17.9><span class=root>Paṭhamena jhānena nīvaraṇā nissaṭā ceva suññā ca …pe… </span><br><p id=ps2.10:17.10><span class=root>arahattamaggena sabbakilesā nissaṭā ceva suññā ca. </span><br><p id=ps2.10:17.11><span class=root>Idaṁ nissaraṇasuññaṁ. </span><br><p id=ps2.10:18.1><span class=root>Katamaṁ ajjhattasuññaṁ? </span><br><p id=ps2.10:18.2><span class=root>Ajjhattaṁ cakkhuṁ suññaṁ attena vā attaniyena vā niccena vā dhuvena vā sassatena vā avipariṇāmadhammena vā. </span><br><p id=ps2.10:18.3><span class=root>Ajjhattaṁ sotaṁ suññaṁ … </span><br><p id=ps2.10:18.4><span class=root>ajjhattaṁ ghānaṁ suññaṁ … </span><br><p id=ps2.10:18.5><span class=root>ajjhattaṁ jivhā suññā … </span><br><p id=ps2.10:18.6><span class=root>ajjhattaṁ kāyo suñño … </span><br><p id=ps2.10:18.7><span class=root>ajjhattaṁ mano suñño attena vā attaniyena vā niccena vā dhuvena vā sassatena vā avipariṇāmadhammena vā. </span><br><p id=ps2.10:18.8><span class=root>Idaṁ ajjhattasuññaṁ. </span><br><p id=ps2.10:19.1><span class=root>Katamaṁ bahiddhāsuññaṁ? </span><br><p id=ps2.10:19.2><span class=root>Bahiddhā rūpā suññā …pe… </span><br><p id=ps2.10:19.3><span class=root>bahiddhā dhammā suññā attena vā attaniyena vā niccena vā dhuvena vā sassatena vā avipariṇāmadhammena vā. </span><br><p id=ps2.10:19.4><span class=root>Idaṁ bahiddhāsuññaṁ. </span><br><p id=ps2.10:20.1><span class=root>Katamaṁ dubhatosuññaṁ? </span><br><p id=ps2.10:20.2><span class=root>Yañca ajjhattaṁ cakkhu ye ca bahiddhā rūpā ubhayametaṁ suññaṁ attena vā attaniyena vā niccena vā dhuvena vā sassatena vā avipariṇāmadhammena vā. </span><br><p id=ps2.10:20.3><span class=root>Yañca ajjhattaṁ sotaṁ ye ca bahiddhā saddā …pe… </span><br><p id=ps2.10:20.4><span class=root>yañca ajjhattaṁ ghānaṁ ye ca bahiddhā gandhā … </span><br><p id=ps2.10:20.5><span class=root>yā ca ajjhattaṁ jivhā ye ca bahiddhā rasā … </span><br><p id=ps2.10:20.6><span class=root>yo ca ajjhattaṁ kāyo ye ca bahiddhā phoṭṭhabbā … </span><br><p id=ps2.10:20.7><span class=root>yo ca ajjhattaṁ mano ye ca bahiddhā dhammā ubhayametaṁ suññaṁ attena vā attaniyena vā niccena vā dhuvena vā sassatena vā avipariṇāmadhammena vā. </span><br><p id=ps2.10:20.8><span class=root>Idaṁ dubhatosuññaṁ. </span><br><p id=ps2.10:21.1><span class=root>Katamaṁ sabhāgasuññaṁ? </span><br><p id=ps2.10:21.2><span class=root>Cha ajjhattikāni āyatanāni sabhāgāni ceva suññāni ca. </span><br><p id=ps2.10:21.3><span class=root>Cha bāhirāni āyatanāni sabhāgāni ceva suññāni ca. </span><br><p id=ps2.10:21.4><span class=root>Cha viññāṇakāyā sabhāgā ceva suññā ca. </span><br><p id=ps2.10:21.5><span class=root>Cha phassakāyā sabhāgā ceva suññā ca. </span><br><p id=ps2.10:21.6><span class=root>Cha vedanākāyā sabhāgā ceva suññā ca. </span><br><p id=ps2.10:21.7><span class=root>Cha saññākāyā sabhāgā ceva suññā ca. </span><br><p id=ps2.10:21.8><span class=root>Cha cetanākāyā sabhāgā ceva suññā ca. </span><br><p id=ps2.10:21.9><span class=root>Idaṁ sabhāgasuññaṁ. </span><br><p id=ps2.10:22.1><span class=root>Katamaṁ visabhāgasuññaṁ? </span><br><p id=ps2.10:22.2><span class=root>Cha ajjhattikāni āyatanāni chahi bāhirehi āyatanehi visabhāgāni ceva suññāni ca. </span><br><p id=ps2.10:22.3><span class=root>Cha bāhirāni āyatanāni chahi viññāṇakāyehi visabhāgāni ceva suññāni ca. </span><br><p id=ps2.10:22.4><span class=root>Cha viññāṇakāyā chahi phassakāyehi visabhāgā ceva suññā ca. </span><br><p id=ps2.10:22.5><span class=root>Cha phassakāyā chahi vedanākāyehi visabhāgā ceva suññā ca. </span><br><p id=ps2.10:22.6><span class=root>Cha vedanākāyā chahi saññākāyehi visabhāgā ceva suññā ca. </span><br><p id=ps2.10:22.7><span class=root>Cha saññākāyā chahi cetanākāyehi visabhāgā ceva suññā ca. </span><br><p id=ps2.10:22.8><span class=root>Idaṁ visabhāgasuññaṁ. </span><br><p id=ps2.10:23.1><span class=root>Katamaṁ esanāsuññaṁ? </span><br><p id=ps2.10:23.2><span class=root>Nekkhammesanā kāmacchandena suññā. </span><br><p id=ps2.10:23.3><span class=root>Abyāpādesanā byāpādena suññā. </span><br><p id=ps2.10:23.4><span class=root>Ālokasaññesanā thinamiddhena suññā. </span><br><p id=ps2.10:23.5><span class=root>Avikkhepesanā uddhaccena suññā. </span><br><p id=ps2.10:23.6><span class=root>Dhammavavatthānesanā vicikicchāya suññā. </span><br><p id=ps2.10:23.7><span class=root>Ñāṇesanā avijjāya suññā. </span><br><p id=ps2.10:23.8><span class=root>Pāmojjesanā aratiyā suññā. </span><br><p id=ps2.10:23.9><span class=root>Paṭhamajjhānesanā nīvaraṇehi suññā …pe… </span><br><p id=ps2.10:23.10><span class=root>arahattamaggesanā sabbakilesehi suññā. </span><br><p id=ps2.10:23.11><span class=root>Idaṁ esanāsuññaṁ. </span><br><p id=ps2.10:24.1><span class=root>Katamaṁ pariggahasuññaṁ? </span><br><p id=ps2.10:24.2><span class=root>Nekkhammapariggaho kāmacchandena suñño. </span><br><p id=ps2.10:24.3><span class=root>Abyāpādapariggaho byāpādena suñño. </span><br><p id=ps2.10:24.4><span class=root>Ālokasaññāpariggaho thinamiddhena suñño. </span><br><p id=ps2.10:24.5><span class=root>Avikkhepapariggaho uddhaccena suñño. </span><br><p id=ps2.10:24.6><span class=root>Dhammavavatthānapariggaho vicikicchāya suñño. </span><br><p id=ps2.10:24.7><span class=root>Ñāṇapariggaho avijjāya suñño. </span><br><p id=ps2.10:24.8><span class=root>Pāmojjapariggaho aratiyā suñño. </span><br><p id=ps2.10:24.9><span class=root>Paṭhamajjhānapariggaho nīvaraṇehi suñño …pe… </span><br><p id=ps2.10:24.10><span class=root>arahattamaggapariggaho sabbakilesehi suñño. </span><br><p id=ps2.10:24.11><span class=root>Idaṁ pariggahasuññaṁ. </span><br><p id=ps2.10:25.1><span class=root>Katamaṁ paṭilābhasuññaṁ? </span><br><p id=ps2.10:25.2><span class=root>Nekkhammapaṭilābho kāmacchandena suñño. </span><br><p id=ps2.10:25.3><span class=root>Abyāpādapaṭilābho byāpādena suñño. </span><br><p id=ps2.10:25.4><span class=root>Ālokasaññāpaṭilābho thinamiddhena suñño. </span><br><p id=ps2.10:25.5><span class=root>Avikkhepapaṭilābho uddhaccena suñño. </span><br><p id=ps2.10:25.6><span class=root>Dhammavavatthānapaṭilābho vicikicchāya suñño. </span><br><p id=ps2.10:25.7><span class=root>Ñāṇapaṭilābho avijjāya suñño. </span><br><p id=ps2.10:25.8><span class=root>Pāmojjapaṭilābho aratiyā suñño. </span><br><p id=ps2.10:25.9><span class=root>Paṭhamajjhānapaṭilābho nīvaraṇehi suñño …pe… </span><br><p id=ps2.10:25.10><span class=root>arahattamaggapaṭilābho sabbakilesehi suñño. </span><br><p id=ps2.10:25.11><span class=root>Idaṁ paṭilābhasuññaṁ. </span><br><p id=ps2.10:26.1><span class=root>Katamaṁ paṭivedhasuññaṁ? </span><br><p id=ps2.10:26.2><span class=root>Nekkhammappaṭivedho kāmacchandena suñño. </span><br><p id=ps2.10:26.3><span class=root>Abyāpādappaṭivedho byāpādena suñño. </span><br><p id=ps2.10:26.4><span class=root>Ālokasaññāppaṭivedho thinamiddhena suñño. </span><br><p id=ps2.10:26.5><span class=root>Avikkhepappaṭivedho uddhaccena suñño. </span><br><p id=ps2.10:26.6><span class=root>Dhammavavatthānappaṭivedho vicikicchāya suñño. </span><br><p id=ps2.10:26.7><span class=root>Ñāṇappaṭivedho avijjāya suñño. </span><br><p id=ps2.10:26.8><span class=root>Pāmojjappaṭivedho aratiyā suñño. </span><br><p id=ps2.10:26.9><span class=root>Paṭhamajjhānappaṭivedho nīvaraṇehi suñño …pe… </span><br><p id=ps2.10:26.10><span class=root>arahattamaggappaṭivedho sabbakilesehi suñño. </span><br><p id=ps2.10:26.11><span class=root>Idaṁ paṭivedhasuññaṁ. </span><br><p id=ps2.10:27.1><span class=root>Katamaṁ ekattasuññaṁ, nānattasuññaṁ? </span><br><p id=ps2.10:27.2><span class=root>Kāmacchando nānattaṁ, nekkhammaṁ ekattaṁ. </span><br><p id=ps2.10:27.3><span class=root>Nekkhammekattaṁ cetayato kāmacchandena suññaṁ. </span><br><p id=ps2.10:27.4><span class=root>Byāpādo nānattaṁ, abyāpādo ekattaṁ. </span><br><p id=ps2.10:27.5><span class=root>Abyāpādekattaṁ cetayato byāpādena suññaṁ. </span><br><p id=ps2.10:27.6><span class=root>Thinamiddhaṁ nānattaṁ, ālokasaññā ekattaṁ. </span><br><p id=ps2.10:27.7><span class=root>Ālokasaññekattaṁ cetayato thinamiddhena suññaṁ. </span><br><p id=ps2.10:27.8><span class=root>Uddhaccaṁ nānattaṁ, avikkhepo ekattaṁ. </span><br><p id=ps2.10:27.9><span class=root>Avikkhepekattaṁ cetayato uddhaccena suññaṁ. </span><br><p id=ps2.10:27.10><span class=root>Vicikicchā nānattaṁ, dhammavavatthānaṁ ekattaṁ. </span><br><p id=ps2.10:27.11><span class=root>Dhammavavatthānekattaṁ cetayato vicikicchāya suññaṁ. </span><br><p id=ps2.10:27.12><span class=root>Avijjā nānattaṁ, ñāṇaṁ ekattaṁ. </span><br><p id=ps2.10:27.13><span class=root>Ñāṇekattaṁ cetayato avijjāya suññaṁ. </span><br><p id=ps2.10:27.14><span class=root>Arati nānattaṁ, pāmojjaṁ ekattaṁ. </span><br><p id=ps2.10:27.15><span class=root>Pāmojjekattaṁ cetayato aratiyā suññaṁ. </span><br><p id=ps2.10:27.16><span class=root>Nīvaraṇā nānattaṁ, paṭhamajjhānaṁ ekattaṁ. </span><br><p id=ps2.10:27.17><span class=root>Paṭhamajjhānekattaṁ cetayato nīvaraṇehi suññaṁ …pe… </span><br><p id=ps2.10:27.18><span class=root>sabbakilesā nānattaṁ, arahattamaggo ekattaṁ. </span><br><p id=ps2.10:27.19><span class=root>Arahattamaggekattaṁ cetayato sabbakilesehi suññaṁ. </span><br><p id=ps2.10:27.20><span class=root>Idaṁ ekattasuññaṁ nānattasuññaṁ. </span><br><p id=ps2.10:28.1><span class=root>Katamaṁ khantisuññaṁ? </span><br><p id=ps2.10:28.2><span class=root>Nekkhammakhanti kāmacchandena suññā. </span><br><p id=ps2.10:28.3><span class=root>Abyāpādakhanti byāpādena suññā. </span><br><p id=ps2.10:28.4><span class=root>Ālokasaññākhanti thinamiddhena suññā. </span><br><p id=ps2.10:28.5><span class=root>Avikkhepakhanti uddhaccena suññā. </span><br><p id=ps2.10:28.6><span class=root>Dhammavavatthānakhanti vicikicchāya suññā. </span><br><p id=ps2.10:28.7><span class=root>Ñāṇakhanti avijjāya suññā. </span><br><p id=ps2.10:28.8><span class=root>Pāmojjakhanti aratiyā suññā. </span><br><p id=ps2.10:28.9><span class=root>Paṭhamajjhānakhanti nīvaraṇehi suññā …pe… </span><br><p id=ps2.10:28.10><span class=root>arahattamaggakhanti sabbakilesehi suññā. </span><br><p id=ps2.10:28.11><span class=root>Idaṁ khantisuññaṁ. </span><br><p id=ps2.10:29.1><span class=root>Katamaṁ adhiṭṭhānasuññaṁ? </span><br><p id=ps2.10:29.2><span class=root>Nekkhammādhiṭṭhānaṁ kāmacchandena suññaṁ. </span><br><p id=ps2.10:29.3><span class=root>Abyāpādādhiṭṭhānaṁ byāpādena suññaṁ. </span><br><p id=ps2.10:29.4><span class=root>Ālokasaññādhiṭṭhānaṁ thinamiddhena suññaṁ. </span><br><p id=ps2.10:29.5><span class=root>Avikkhepādhiṭṭhānaṁ uddhaccena suññaṁ. </span><br><p id=ps2.10:29.6><span class=root>Dhammavavatthānādhiṭṭhānaṁ vicikicchāya suññaṁ. </span><br><p id=ps2.10:29.7><span class=root>Ñāṇādhiṭṭhānaṁ avijjāya suññaṁ. </span><br><p id=ps2.10:29.8><span class=root>Pāmojjādhiṭṭhānaṁ aratiyā suññaṁ. </span><br><p id=ps2.10:29.9><span class=root>Paṭhamajjhānādhiṭṭhānaṁ nīvaraṇehi suññaṁ …pe… </span><br><p id=ps2.10:29.10><span class=root>arahattamaggādhiṭṭhānaṁ sabbakilesehi suññaṁ. </span><br><p id=ps2.10:29.11><span class=root>Idaṁ adhiṭṭhānasuññaṁ. </span><br><p id=ps2.10:30.1><span class=root>Katamaṁ pariyogāhaṇasuññaṁ? </span><br><p id=ps2.10:30.2><span class=root>Nekkhammapariyogāhaṇaṁ kāmacchandena suññaṁ. </span><br><p id=ps2.10:30.3><span class=root>Abyāpādapariyogāhaṇaṁ byāpādena suññaṁ. </span><br><p id=ps2.10:30.4><span class=root>Ālokasaññāpariyogāhaṇaṁ thinamiddhena suññaṁ. </span><br><p id=ps2.10:30.5><span class=root>Avikkhepapariyogāhaṇaṁ uddhaccena suññaṁ. </span><br><p id=ps2.10:30.6><span class=root>Dhammavavatthānapariyogāhaṇaṁ vicikicchāya suññaṁ. </span><br><p id=ps2.10:30.7><span class=root>Ñāṇapariyogāhaṇaṁ avijjāya suññaṁ. </span><br><p id=ps2.10:30.8><span class=root>Pāmojjapariyogāhaṇaṁ aratiyā suññaṁ. </span><br><p id=ps2.10:30.9><span class=root>Paṭhamajjhānapariyogāhaṇaṁ nīvaraṇehi suññaṁ …pe… </span><br><p id=ps2.10:30.10><span class=root>arahattamaggapariyogāhaṇaṁ sabbakilesehi suññaṁ. </span><br><p id=ps2.10:30.11><span class=root>Idaṁ pariyogāhaṇasuññaṁ. </span><br><p id=ps2.10:31.1><span class=root>Katamaṁ sampajānassa pavattapariyādānaṁ sabbasuññatānaṁ paramatthasuññaṁ? </span><br><p id=ps2.10:31.2><span class=root>Idha sampajāno nekkhammena kāmacchandassa pavattaṁ pariyādiyati, abyāpādena byāpādassa pavattaṁ pariyādiyati, ālokasaññāya thinamiddhassa pavattaṁ pariyādiyati, avikkhepena uddhaccassa pavattaṁ pariyādiyati, dhammavavatthānena vicikicchāya pavattaṁ pariyādiyati, ñāṇena avijjāya pavattaṁ pariyādiyati, pāmojjena aratiyā pavattaṁ pariyādiyati, paṭhamena jhānena nīvaraṇānaṁ pavattaṁ pariyādiyati …pe… </span><br><p id=ps2.10:31.3><span class=root>arahattamaggena sabbakilesānaṁ pavattaṁ pariyādiyati. </span><br><p id=ps2.10:31.4><span class=root>Atha vā pana sampajānassa anupādisesāya nibbānadhātuyā parinibbāyantassa idaṁ ceva cakkhupavattaṁ pariyādiyati, aññañca cakkhupavattaṁ na uppajjati. </span><br><p id=ps2.10:31.5><span class=root>Idañceva sotapavattaṁ …pe… </span><br><p id=ps2.10:31.6><span class=root>ghānapavattaṁ … </span><br><p id=ps2.10:31.7><span class=root>jivhāpavattaṁ … </span><br><p id=ps2.10:31.8><span class=root>kāyapavattaṁ … </span><br><p id=ps2.10:31.9><span class=root>manopavattaṁ pariyādiyati, aññañca manopavattaṁ na uppajjati. </span><br><p id=ps2.10:31.10><span class=root>Idaṁ sampajānassa pavattapariyādānaṁ sabbasuññatānaṁ paramatthasuññanti. </span><br><p id=ps2.10:31.11><span class=root>Suññakathā niṭṭhitā. </span><br><p id=ps2.10:31.12><span class=root>Yuganaddhavaggo dutiyo. </span><br><p id=ps2.10:31.13><span class=root>Tassuddānaṁ </span><br><p id=ps2.10:32.1><span class=root>Yuganaddhā saccabojjhaṅgā, </span><br><p id=ps2.10:32.2><span class=root>mettā virāgapañcamā; </span><br><p id=ps2.10:32.3><span class=root>Paṭisambhidā dhammacakkaṁ, </span><br><p id=ps2.10:32.4><span class=root>lokuttarabalasuññāti. </span><br><p id=ps2.10:32.5><span class=root>Esa nikāyadharehi ṭhapito, asamo dutiyo pavaro varavaggoti. </span><br></main><footer class="container footer"><small><a href=/about/>Contact info</a></small></footer>