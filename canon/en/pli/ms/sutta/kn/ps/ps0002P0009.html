<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0002P0008.html>Previous</a><a href=/canon/en/pli/ms/sutta/kn/ps/ps0002P0010.html>Next</a></div><p><div class=verse-container id=ps2.9:0.1><span>Paṭisambhidāmagga </span></div><p><div class=verse-container id=ps2.9:0.2><span>Yuganaddhavagga </span></div><p><div class=verse-container id=ps2.9:0.3><span class=big-bold>2.9. Balakathā </span></div><p><div class=verse-container id=ps2.9:1.1><span>Sāvatthinidānaṁ. </span></div><p><div class=verse-container id=ps2.9:1.2><span>“Pañcimāni, bhikkhave, balāni. </span></div><p><div class=verse-container id=ps2.9:1.3><span>Katamāni pañca? </span></div><p><div class=verse-container id=ps2.9:1.4><span>Saddhābalaṁ, vīriyabalaṁ, satibalaṁ, samādhibalaṁ, paññābalaṁ—</span></div><p><div class=verse-container id=ps2.9:1.5><span>imāni kho, bhikkhave, pañca balāni. </span></div><p><div class=verse-container id=ps2.9:2.1><span>Api ca aṭṭhasaṭṭhi balāni—</span></div><p><div class=verse-container id=ps2.9:2.2><span>saddhābalaṁ, vīriyabalaṁ, satibalaṁ, samādhibalaṁ, paññābalaṁ, hiribalaṁ, ottappabalaṁ, paṭisaṅkhānabalaṁ, bhāvanābalaṁ, anavajjabalaṁ, saṅgahabalaṁ, khantibalaṁ, paññattibalaṁ, nijjhattibalaṁ, issariyabalaṁ, adhiṭṭhānabalaṁ, samathabalaṁ, vipassanābalaṁ, dasa sekhabalāni, dasa asekhabalāni, dasa khīṇāsavabalāni, dasa iddhibalāni, dasa tathāgatabalāni”. </span></div><p><div class=verse-container id=ps2.9:3.1><span>Katamaṁ saddhābalaṁ? </span></div><p><div class=verse-container id=ps2.9:3.2><span>Assaddhiye na kampatīti—saddhābalaṁ. </span></div><p><div class=verse-container id=ps2.9:3.3><span>Sahajātānaṁ dhammānaṁ upatthambhanaṭṭhena saddhābalaṁ, kilesānaṁ pariyādānaṭṭhena saddhābalaṁ, paṭivedhādivisodhanaṭṭhena saddhābalaṁ, cittassa adhiṭṭhānaṭṭhena saddhābalaṁ, cittassa vodānaṭṭhena saddhābalaṁ, visesādhigamaṭṭhena saddhābalaṁ, uttaripaṭivedhaṭṭhena saddhābalaṁ, saccābhisamayaṭṭhena saddhābalaṁ, nirodhe patiṭṭhāpakaṭṭhena saddhābalaṁ. </span></div><p><div class=verse-container id=ps2.9:3.4><span>Idaṁ saddhābalaṁ. </span></div><p><div class=verse-container id=ps2.9:4.1><span>Katamaṁ vīriyabalaṁ? </span></div><p><div class=verse-container id=ps2.9:4.2><span>Kosajje na kampatīti—vīriyabalaṁ. </span></div><p><div class=verse-container id=ps2.9:4.3><span>Sahajātānaṁ dhammānaṁ upatthambhanaṭṭhena vīriyabalaṁ, kilesānaṁ pariyādānaṭṭhena vīriyabalaṁ, paṭivedhādivisodhanaṭṭhena vīriyabalaṁ, cittassa adhiṭṭhānaṭṭhena vīriyabalaṁ, cittassa vodānaṭṭhena vīriyabalaṁ, visesādhigamaṭṭhena vīriyabalaṁ, uttaripaṭivedhaṭṭhena vīriyabalaṁ, saccābhisamayaṭṭhena vīriyabalaṁ, nirodhe patiṭṭhāpakaṭṭhena vīriyabalaṁ. </span></div><p><div class=verse-container id=ps2.9:4.4><span>Idaṁ vīriyabalaṁ. </span></div><p><div class=verse-container id=ps2.9:5.1><span>Katamaṁ satibalaṁ? </span></div><p><div class=verse-container id=ps2.9:5.2><span>Pamāde na kampatīti—satibalaṁ. </span></div><p><div class=verse-container id=ps2.9:5.3><span>Sahajātānaṁ dhammānaṁ upatthambhanaṭṭhena satibalaṁ …pe… </span></div><p><div class=verse-container id=ps2.9:5.4><span>nirodhe patiṭṭhāpakaṭṭhena satibalaṁ. </span></div><p><div class=verse-container id=ps2.9:5.5><span>Idaṁ satibalaṁ. </span></div><p><div class=verse-container id=ps2.9:6.1><span>Katamaṁ samādhibalaṁ? </span></div><p><div class=verse-container id=ps2.9:6.2><span>Uddhacce na kampatīti—samādhibalaṁ. </span></div><p><div class=verse-container id=ps2.9:6.3><span>Sahajātānaṁ dhammānaṁ upatthambhanaṭṭhena samādhibalaṁ …pe… </span></div><p><div class=verse-container id=ps2.9:6.4><span>nirodhe patiṭṭhāpakaṭṭhena samādhibalaṁ. </span></div><p><div class=verse-container id=ps2.9:6.5><span>Idaṁ samādhibalaṁ. </span></div><p><div class=verse-container id=ps2.9:7.1><span>Katamaṁ paññābalaṁ? </span></div><p><div class=verse-container id=ps2.9:7.2><span>Avijjāya na kampatīti—paññābalaṁ. </span></div><p><div class=verse-container id=ps2.9:7.3><span>Sahajātānaṁ dhammānaṁ upatthambhanaṭṭhena paññābalaṁ …pe… </span></div><p><div class=verse-container id=ps2.9:7.4><span>nirodhe patiṭṭhāpakaṭṭhena paññābalaṁ. </span></div><p><div class=verse-container id=ps2.9:7.5><span>Idaṁ paññābalaṁ. </span></div><p><div class=verse-container id=ps2.9:8.1><span>Katamaṁ hiribalaṁ? </span></div><p><div class=verse-container id=ps2.9:8.2><span>Nekkhammena kāmacchandaṁ hirīyatīti—</span></div><p><div class=verse-container id=ps2.9:8.3><span>hiribalaṁ. </span></div><p><div class=verse-container id=ps2.9:8.4><span>Abyāpādena byāpādaṁ hirīyatīti—hiribalaṁ. </span></div><p><div class=verse-container id=ps2.9:8.5><span>Ālokasaññāya thinamiddhaṁ hirīyatīti—hiribalaṁ. </span></div><p><div class=verse-container id=ps2.9:8.6><span>Avikkhepena uddhaccaṁ hirīyatīti—hiribalaṁ. </span></div><p><div class=verse-container id=ps2.9:8.7><span>Dhammavavatthānena vicikicchaṁ hirīyatīti—hiribalaṁ. </span></div><p><div class=verse-container id=ps2.9:8.8><span>Ñāṇena avijjaṁ hirīyatīti—hiribalaṁ. </span></div><p><div class=verse-container id=ps2.9:8.9><span>Pāmojjena aratiṁ hirīyatīti—hiribalaṁ. </span></div><p><div class=verse-container id=ps2.9:8.10><span>Paṭhamena jhānena nīvaraṇe hirīyatīti—hiribalaṁ …pe… </span></div><p><div class=verse-container id=ps2.9:8.11><span>arahattamaggena sabbakilese hirīyatīti—hiribalaṁ. </span></div><p><div class=verse-container id=ps2.9:8.12><span>Idaṁ hiribalaṁ. </span></div><p><div class=verse-container id=ps2.9:9.1><span>Katamaṁ ottappabalaṁ? </span></div><p><div class=verse-container id=ps2.9:9.2><span>Nekkhammena kāmacchandaṁ ottappatīti—ottappabalaṁ. </span></div><p><div class=verse-container id=ps2.9:9.3><span>Abyāpādena byāpādaṁ ottappatīti—ottappabalaṁ. </span></div><p><div class=verse-container id=ps2.9:9.4><span>Ālokasaññāya thinamiddhaṁ ottappatīti— ottappabalaṁ. </span></div><p><div class=verse-container id=ps2.9:9.5><span>Avikkhepena uddhaccaṁ ottappatīti—ottappabalaṁ. </span></div><p><div class=verse-container id=ps2.9:9.6><span>Dhammavavatthānena vicikicchaṁ ottappatīti—ottappabalaṁ. </span></div><p><div class=verse-container id=ps2.9:9.7><span>Ñāṇena avijjaṁ ottappatīti—ottappabalaṁ. </span></div><p><div class=verse-container id=ps2.9:9.8><span>Pāmojjena aratiṁ ottappatīti—ottappabalaṁ. </span></div><p><div class=verse-container id=ps2.9:9.9><span>Paṭhamena jhānena nīvaraṇe ottappatīti—ottappabalaṁ …pe… </span></div><p><div class=verse-container id=ps2.9:9.10><span>arahattamaggena sabbakilese ottappatīti—ottappabalaṁ. </span></div><p><div class=verse-container id=ps2.9:9.11><span>Idaṁ ottappabalaṁ. </span></div><p><div class=verse-container id=ps2.9:10.1><span>Katamaṁ paṭisaṅkhānabalaṁ? </span></div><p><div class=verse-container id=ps2.9:10.2><span>Nekkhammena kāmacchandaṁ paṭisaṅkhātīti—paṭisaṅkhānabalaṁ. </span></div><p><div class=verse-container id=ps2.9:10.3><span>Abyāpādena byāpādaṁ paṭisaṅkhātīti—paṭisaṅkhānabalaṁ. </span></div><p><div class=verse-container id=ps2.9:10.4><span>Ālokasaññāya thinamiddhaṁ paṭisaṅkhātīti—paṭisaṅkhānabalaṁ. </span></div><p><div class=verse-container id=ps2.9:10.5><span>Avikkhepena uddhaccaṁ paṭisaṅkhātīti— paṭisaṅkhānabalaṁ. </span></div><p><div class=verse-container id=ps2.9:10.6><span>Dhammavavatthānena vicikicchaṁ paṭisaṅkhātīti— paṭisaṅkhānabalaṁ. </span></div><p><div class=verse-container id=ps2.9:10.7><span>Ñāṇena avijjaṁ paṭisaṅkhātīti—paṭisaṅkhānabalaṁ. </span></div><p><div class=verse-container id=ps2.9:10.8><span>Pāmojjena aratiṁ paṭisaṅkhātīti—paṭisaṅkhānabalaṁ. </span></div><p><div class=verse-container id=ps2.9:10.9><span>Paṭhamena jhānena nīvaraṇe paṭisaṅkhātīti—paṭisaṅkhānabalaṁ …pe… </span></div><p><div class=verse-container id=ps2.9:10.10><span>arahattamaggena sabbakilese paṭisaṅkhātīti—paṭisaṅkhānabalaṁ. </span></div><p><div class=verse-container id=ps2.9:10.11><span>Idaṁ paṭisaṅkhānabalaṁ. </span></div><p><div class=verse-container id=ps2.9:11.1><span>Katamaṁ bhāvanābalaṁ? </span></div><p><div class=verse-container id=ps2.9:11.2><span>Kāmacchandaṁ pajahanto nekkhammaṁ bhāvetīti—bhāvanābalaṁ. </span></div><p><div class=verse-container id=ps2.9:11.3><span>Byāpādaṁ pajahanto abyāpādaṁ bhāvetīti—bhāvanābalaṁ. </span></div><p><div class=verse-container id=ps2.9:11.4><span>Thinamiddhaṁ pajahanto ālokasaññaṁ bhāvetīti—bhāvanābalaṁ. </span></div><p><div class=verse-container id=ps2.9:11.5><span>Uddhaccaṁ pajahanto avikkhepaṁ bhāvetīti— bhāvanābalaṁ. </span></div><p><div class=verse-container id=ps2.9:11.6><span>Vicikicchaṁ pajahanto dhammavavatthānaṁ bhāvetīti—bhāvanābalaṁ. </span></div><p><div class=verse-container id=ps2.9:11.7><span>Avijjaṁ pajahanto ñāṇaṁ bhāvetīti—bhāvanābalaṁ. </span></div><p><div class=verse-container id=ps2.9:11.8><span>Aratiṁ pajahanto pāmojjaṁ bhāvetīti—bhāvanābalaṁ. </span></div><p><div class=verse-container id=ps2.9:11.9><span>Nīvaraṇe pajahanto paṭhamaṁ jhānaṁ bhāvetīti— bhāvanābalaṁ …pe… </span></div><p><div class=verse-container id=ps2.9:11.10><span>sabbakilese pajahanto arahattamaggaṁ bhāvetīti— bhāvanābalaṁ. </span></div><p><div class=verse-container id=ps2.9:11.11><span>Idaṁ bhāvanābalaṁ. </span></div><p><div class=verse-container id=ps2.9:12.1><span>Katamaṁ anavajjabalaṁ? </span></div><p><div class=verse-container id=ps2.9:12.2><span>Kāmacchandassa pahīnattā nekkhamme natthi kiñci vajjanti—anavajjabalaṁ. </span></div><p><div class=verse-container id=ps2.9:12.3><span>Byāpādassa pahīnattā abyāpāde natthi kiñci vajjanti—anavajjabalaṁ. </span></div><p><div class=verse-container id=ps2.9:12.4><span>Thinamiddhassa pahīnattā ālokasaññāya natthi kiñci vajjanti—anavajjabalaṁ. </span></div><p><div class=verse-container id=ps2.9:12.5><span>Uddhaccassa pahīnattā avikkhepe natthi kiñci vajjanti—anavajjabalaṁ. </span></div><p><div class=verse-container id=ps2.9:12.6><span>Vicikicchāya pahīnattā dhammavavatthāne natthi kiñci vajjanti—anavajjabalaṁ. </span></div><p><div class=verse-container id=ps2.9:12.7><span>Avijjāya pahīnattā ñāṇe natthi kiñci vajjanti—anavajjabalaṁ. </span></div><p><div class=verse-container id=ps2.9:12.8><span>Aratiyā pahīnattā pāmojje natthi kiñci vajjanti anavajjabalaṁ. </span></div><p><div class=verse-container id=ps2.9:12.9><span>Nīvaraṇānaṁ pahīnattā paṭhamajjhāne natthi kiñci vajjanti—anavajjabalaṁ …pe… </span></div><p><div class=verse-container id=ps2.9:12.10><span>sabbakilesānaṁ pahīnattā arahattamagge natthi kiñci vajjanti—anavajjabalaṁ. </span></div><p><div class=verse-container id=ps2.9:12.11><span>Idaṁ anavajjabalaṁ. </span></div><p><div class=verse-container id=ps2.9:13.1><span>Katamaṁ saṅgahabalaṁ? </span></div><p><div class=verse-container id=ps2.9:13.2><span>Kāmacchandaṁ pajahanto nekkhammavasena cittaṁ saṅgaṇhātīti—saṅgahabalaṁ. </span></div><p><div class=verse-container id=ps2.9:13.3><span>Byāpādaṁ pajahanto abyāpādavasena cittaṁ saṅgaṇhātīti—saṅgahabalaṁ. </span></div><p><div class=verse-container id=ps2.9:13.4><span>Thinamiddhaṁ pajahanto ālokasaññāvasena cittaṁ saṅgaṇhātīti—saṅgahabalaṁ …pe… </span></div><p><div class=verse-container id=ps2.9:13.5><span>sabbakilese pajahanto arahattamaggavasena cittaṁ saṅgaṇhātīti—saṅgahabalaṁ. </span></div><p><div class=verse-container id=ps2.9:13.6><span>Idaṁ saṅgahabalaṁ. </span></div><p><div class=verse-container id=ps2.9:14.1><span>Katamaṁ khantibalaṁ? </span></div><p><div class=verse-container id=ps2.9:14.2><span>Kāmacchandassa pahīnattā nekkhammaṁ khamatīti—khantibalaṁ. </span></div><p><div class=verse-container id=ps2.9:14.3><span>Byāpādassa pahīnattā abyāpādo khamatīti—khantibalaṁ. </span></div><p><div class=verse-container id=ps2.9:14.4><span>Thinamiddhassa pahīnattā ālokasaññā khamatīti—khantibalaṁ. </span></div><p><div class=verse-container id=ps2.9:14.5><span>Uddhaccassa pahīnattā avikkhepo khamatīti— khantibalaṁ. </span></div><p><div class=verse-container id=ps2.9:14.6><span>Vicikicchāya pahīnattā dhammavavatthānaṁ khamatīti—khantibalaṁ. </span></div><p><div class=verse-container id=ps2.9:14.7><span>Avijjāya pahīnattā ñāṇaṁ khamatīti—khantibalaṁ. </span></div><p><div class=verse-container id=ps2.9:14.8><span>Aratiyā pahīnattā pāmojjaṁ khamatīti—khantibalaṁ. </span></div><p><div class=verse-container id=ps2.9:14.9><span>Nīvaraṇānaṁ pahīnattā paṭhamaṁ jhānaṁ khamatīti— khantibalaṁ …pe… </span></div><p><div class=verse-container id=ps2.9:14.10><span>sabbakilesānaṁ pahīnattā arahattamaggo khamatīti— khantibalaṁ. </span></div><p><div class=verse-container id=ps2.9:14.11><span>Idaṁ khantibalaṁ. </span></div><p><div class=verse-container id=ps2.9:15.1><span>Katamaṁ paññattibalaṁ? </span></div><p><div class=verse-container id=ps2.9:15.2><span>Kāmacchandaṁ pajahanto nekkhammavasena cittaṁ paññāpetīti—</span></div><p><div class=verse-container id=ps2.9:15.3><span>paññattibalaṁ. </span></div><p><div class=verse-container id=ps2.9:15.4><span>Byāpādaṁ pajahanto abyāpādavasena cittaṁ paññāpetīti—paññattibalaṁ. </span></div><p><div class=verse-container id=ps2.9:15.5><span>Thinamiddhaṁ pajahanto ālokasaññāvasena cittaṁ paññāpetīti—paññattibalaṁ …pe… </span></div><p><div class=verse-container id=ps2.9:15.6><span>sabbakilese pajahanto arahattamaggavasena cittaṁ paññāpetīti—paññattibalaṁ. </span></div><p><div class=verse-container id=ps2.9:15.7><span>Idaṁ paññattibalaṁ. </span></div><p><div class=verse-container id=ps2.9:16.1><span>Katamaṁ nijjhattibalaṁ? </span></div><p><div class=verse-container id=ps2.9:16.2><span>Kāmacchandaṁ pajahanto nekkhammavasena cittaṁ nijjhāpetīti—nijjhattibalaṁ. </span></div><p><div class=verse-container id=ps2.9:16.3><span>Byāpādaṁ pajahanto abyāpādavasena cittaṁ nijjhāpetīti—nijjhattibalaṁ. </span></div><p><div class=verse-container id=ps2.9:16.4><span>Thinamiddhaṁ pajahanto ālokasaññāvasena cittaṁ nijjhāpetīti— nijjhattibalaṁ …pe… </span></div><p><div class=verse-container id=ps2.9:16.5><span>sabbakilese pajahanto arahattamaggavasena cittaṁ nijjhāpetīti—nijjhattibalaṁ. </span></div><p><div class=verse-container id=ps2.9:16.6><span>Idaṁ nijjhattibalaṁ. </span></div><p><div class=verse-container id=ps2.9:17.1><span>Katamaṁ issariyabalaṁ? </span></div><p><div class=verse-container id=ps2.9:17.2><span>Kāmacchandaṁ pajahanto nekkhammavasena cittaṁ vasaṁ vattetīti—issariyabalaṁ. </span></div><p><div class=verse-container id=ps2.9:17.3><span>Byāpādaṁ pajahanto abyāpādavasena cittaṁ vasaṁ vattetīti—issariyabalaṁ. </span></div><p><div class=verse-container id=ps2.9:17.4><span>Thinamiddhaṁ pajahanto ālokasaññāvasena cittaṁ vasaṁ vattetīti— issariyabalaṁ …pe… </span></div><p><div class=verse-container id=ps2.9:17.5><span>sabbakilese pajahanto arahattamaggavasena cittaṁ vasaṁ vattetīti—issariyabalaṁ. </span></div><p><div class=verse-container id=ps2.9:17.6><span>Idaṁ issariyabalaṁ. </span></div><p><div class=verse-container id=ps2.9:18.1><span>Katamaṁ adhiṭṭhānabalaṁ? </span></div><p><div class=verse-container id=ps2.9:18.2><span>Kāmacchandaṁ pajahanto nekkhammavasena cittaṁ adhiṭṭhātīti—adhiṭṭhānabalaṁ. </span></div><p><div class=verse-container id=ps2.9:18.3><span>Byāpādaṁ pajahanto abyāpādavasena cittaṁ adhiṭṭhātīti—adhiṭṭhānabalaṁ. </span></div><p><div class=verse-container id=ps2.9:18.4><span>Thinamiddhaṁ pajahanto ālokasaññāvasena cittaṁ adhiṭṭhātīti— adhiṭṭhānabalaṁ …pe… </span></div><p><div class=verse-container id=ps2.9:18.5><span>sabbakilese pajahanto arahattamaggavasena cittaṁ adhiṭṭhātīti—adhiṭṭhānabalaṁ. </span></div><p><div class=verse-container id=ps2.9:18.6><span>Idaṁ adhiṭṭhānabalaṁ. </span></div><p><div class=verse-container id=ps2.9:19.1><span>Katamaṁ samathabalaṁ? </span></div><p><div class=verse-container id=ps2.9:19.2><span>Nekkhammavasena cittassa ekaggatā avikkhepo samathabalaṁ, abyāpādavasena cittassa ekaggatā avikkhepo samathabalaṁ, ālokasaññāvasena cittassa ekaggatā avikkhepo samathabalaṁ …pe… </span></div><p><div class=verse-container id=ps2.9:19.3><span>paṭinissaggānupassī assāsavasena cittassa ekaggatā avikkhepo samathabalaṁ, paṭinissaggānupassī passāsavasena cittassa ekaggatā avikkhepo samathabalaṁ. </span></div><p><div class=verse-container id=ps2.9:20.1><span>Samathabalanti kenaṭṭhena samathabalaṁ? </span></div><p><div class=verse-container id=ps2.9:20.2><span>Paṭhamena jhānena nīvaraṇe na kampatīti— samathabalaṁ. </span></div><p><div class=verse-container id=ps2.9:20.3><span>Dutiyena jhānena vitakkavicāre na kampatīti—samathabalaṁ. </span></div><p><div class=verse-container id=ps2.9:20.4><span>Tatiyena jhānena pītiyā na kampatīti—samathabalaṁ. </span></div><p><div class=verse-container id=ps2.9:20.5><span>Catutthena jhānena sukhadukkhe na kampatīti—samathabalaṁ. </span></div><p><div class=verse-container id=ps2.9:20.6><span>Ākāsānañcāyatanasamāpattiyā rūpasaññāya paṭighasaññāya nānattasaññāya na kampatīti—samathabalaṁ. </span></div><p><div class=verse-container id=ps2.9:20.7><span>Viññāṇañcāyatanasamāpattiyā ākāsānañcāyatanasaññāya na kampatīti— samathabalaṁ. </span></div><p><div class=verse-container id=ps2.9:20.8><span>Ākiñcaññāyatanasamāpattiyā viññāṇañcāyatanasaññāya na kampatīti— samathabalaṁ. </span></div><p><div class=verse-container id=ps2.9:20.9><span>Nevasaññānāsaññāyatanasamāpattiyā ākiñcaññāyatanasaññāya na kampatīti—samathabalaṁ. </span></div><p><div class=verse-container id=ps2.9:20.10><span>Uddhacce ca uddhaccasahagatakilese ca khandhe ca na kampati na calati na vedhatīti—samathabalaṁ. </span></div><p><div class=verse-container id=ps2.9:20.11><span>Idaṁ samathabalaṁ. </span></div><p><div class=verse-container id=ps2.9:21.1><span>Katamaṁ vipassanābalaṁ? </span></div><p><div class=verse-container id=ps2.9:21.2><span>Aniccānupassanā vipassanābalaṁ, dukkhānupassanā vipassanābalaṁ …pe… </span></div><p><div class=verse-container id=ps2.9:21.3><span>paṭinissaggānupassanā vipassanābalaṁ, rūpe aniccānupassanā vipassanābalaṁ, rūpe dukkhānupassanā vipassanābalaṁ …pe… </span></div><p><div class=verse-container id=ps2.9:21.4><span>rūpe paṭinissaggānupassanā vipassanābalaṁ, vedanāya …pe… </span></div><p><div class=verse-container id=ps2.9:21.5><span>saññāya … </span></div><p><div class=verse-container id=ps2.9:21.6><span>saṅkhāresu … </span></div><p><div class=verse-container id=ps2.9:21.7><span>viññāṇe … </span></div><p><div class=verse-container id=ps2.9:21.8><span>cakkhusmiṁ …pe… </span></div><p><div class=verse-container id=ps2.9:21.9><span>jarāmaraṇe aniccānupassanā vipassanābalaṁ, jarāmaraṇe dukkhānupassanā vipassanābalaṁ …pe… </span></div><p><div class=verse-container id=ps2.9:21.10><span>jarāmaraṇe paṭinissaggānupassanā vipassanābalaṁ. </span></div><p><div class=verse-container id=ps2.9:21.11><span>Vipassanābalanti kenaṭṭhena vipassanābalaṁ? </span></div><p><div class=verse-container id=ps2.9:21.12><span>Aniccānupassanāya niccasaññāya na kampatīti— vipassanābalaṁ. </span></div><p><div class=verse-container id=ps2.9:21.13><span>Dukkhānupassanāya sukhasaññāya na kampatīti—vipassanābalaṁ. </span></div><p><div class=verse-container id=ps2.9:21.14><span>Anattānupassanāya attasaññāya kampatīti—vipassanābalaṁ. </span></div><p><div class=verse-container id=ps2.9:21.15><span>Nibbidānupassanāya nandiyā na kampatīti—vipassanābalaṁ. </span></div><p><div class=verse-container id=ps2.9:21.16><span>Virāgānupassanāya rāge na kampatīti— vipassanābalaṁ. </span></div><p><div class=verse-container id=ps2.9:21.17><span>Nirodhānupassanāya samudaye na kampatīti—vipassanābalaṁ. </span></div><p><div class=verse-container id=ps2.9:21.18><span>Paṭinissaggānupassanāya ādāne na kampatīti—vipassanābalaṁ. </span></div><p><div class=verse-container id=ps2.9:21.19><span>Avijjāya ca avijjāsahagatakilese ca khandhe ca na kampati na calati na vedhatīti— vipassanābalaṁ. </span></div><p><div class=verse-container id=ps2.9:21.20><span>Idaṁ vipassanābalaṁ. </span></div><p><div class=verse-container id=ps2.9:22.1><span>Katamāni dasa sekhabalāni, dasa asekhabalāni? </span></div><p><div class=verse-container id=ps2.9:22.2><span>Sammādiṭṭhiṁ sikkhatīti—sekhabalaṁ. </span></div><p><div class=verse-container id=ps2.9:22.3><span>Tattha sikkhitattā asekhabalaṁ. </span></div><p><div class=verse-container id=ps2.9:22.4><span>Sammāsaṅkappaṁ sikkhatīti—sekhabalaṁ. </span></div><p><div class=verse-container id=ps2.9:22.5><span>Tattha sikkhitattā—</span></div><p><div class=verse-container id=ps2.9:22.6><span>asekhabalaṁ. </span></div><p><div class=verse-container id=ps2.9:22.7><span>Sammāvācaṁ …pe… </span></div><p><div class=verse-container id=ps2.9:22.8><span>sammākammantaṁ … </span></div><p><div class=verse-container id=ps2.9:22.9><span>sammāājīvaṁ … </span></div><p><div class=verse-container id=ps2.9:22.10><span>sammāvāyāmaṁ … </span></div><p><div class=verse-container id=ps2.9:22.11><span>sammāsatiṁ … </span></div><p><div class=verse-container id=ps2.9:22.12><span>sammāsamādhiṁ … </span></div><p><div class=verse-container id=ps2.9:22.13><span>sammāñāṇaṁ …pe… </span></div><p><div class=verse-container id=ps2.9:22.14><span>sammāvimuttiṁ sikkhatīti—sekhabalaṁ. </span></div><p><div class=verse-container id=ps2.9:22.15><span>Tattha sikkhitattā—</span></div><p><div class=verse-container id=ps2.9:22.16><span>asekhabalaṁ. </span></div><p><div class=verse-container id=ps2.9:22.17><span>Imāni dasa sekhabalāni, dasa asekhabalāni. </span></div><p><div class=verse-container id=ps2.9:23.1><span>Katamāni dasa khīṇāsavabalāni? </span></div><p><div class=verse-container id=ps2.9:23.2><span>Idha khīṇāsavassa bhikkhuno aniccato sabbe saṅkhārā yathābhūtaṁ sammappaññāya sudiṭṭhā honti. </span></div><p><div class=verse-container id=ps2.9:23.3><span>Yampi khīṇāsavassa bhikkhuno aniccato sabbe saṅkhārā yathābhūtaṁ sammappaññāya sudiṭṭhā honti, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti. </span></div><p><div class=verse-container id=ps2.9:24.1><span>Puna caparaṁ khīṇāsavassa bhikkhuno aṅgārakāsūpamā kāmā yathābhūtaṁ sammappaññāya sudiṭṭhā honti. </span></div><p><div class=verse-container id=ps2.9:24.2><span>Yampi khīṇāsavassa bhikkhuno aṅgārakāsūpamā kāmā yathābhūtaṁ sammappaññāya sudiṭṭhā honti, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti. </span></div><p><div class=verse-container id=ps2.9:25.1><span>Puna caparaṁ khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi. </span></div><p><div class=verse-container id=ps2.9:25.2><span>Yampi khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti. </span></div><p><div class=verse-container id=ps2.9:26.1><span>Puna caparaṁ khīṇāsavassa bhikkhuno cattāro satipaṭṭhānā bhāvitā honti subhāvitā. </span></div><p><div class=verse-container id=ps2.9:26.2><span>Yampi khīṇāsavassa bhikkhuno cattāro satipaṭṭhānā bhāvitā honti subhāvitā, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti. </span></div><p><div class=verse-container id=ps2.9:27.1><span>Puna caparaṁ khīṇāsavassa bhikkhuno cattāro sammappadhānā bhāvitā honti subhāvitā …pe… </span></div><p><div class=verse-container id=ps2.9:27.2><span>cattāro iddhipādā bhāvitā honti subhāvitā … </span></div><p><div class=verse-container id=ps2.9:27.3><span>pañcindriyāni bhāvitāni honti subhāvitāni … </span></div><p><div class=verse-container id=ps2.9:27.4><span>pañca balāni bhāvitāni honti subhāvitāni … </span></div><p><div class=verse-container id=ps2.9:27.5><span>satta bojjhaṅgā bhāvitā honti subhāvitā …pe… </span></div><p><div class=verse-container id=ps2.9:27.6><span>ariyo aṭṭhaṅgiko maggo bhāvito hoti subhāvito. </span></div><p><div class=verse-container id=ps2.9:27.7><span>Yampi khīṇāsavassa bhikkhuno aṭṭhaṅgiko maggo bhāvito hoti subhāvito, idampi khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti—“khīṇā me āsavā”ti. </span></div><p><div class=verse-container id=ps2.9:27.8><span>Imāni dasa khīṇāsavabalāni. </span></div><p><div class=verse-container id=ps2.9:28.1><span>Katamāni dasa iddhibalāni? </span></div><p><div class=verse-container id=ps2.9:28.2><span>Adhiṭṭhānā iddhi, vikubbanā iddhi, manomayā iddhi, ñāṇavipphārā iddhi, samādhivipphārā iddhi, ariyā iddhi, kammavipākajā iddhi, puññavato iddhi, vijjāmayā iddhi, tattha tattha sammā payogappaccayā ijjhanaṭṭhena iddhi—</span></div><p><div class=verse-container id=ps2.9:28.3><span>imāni dasa iddhibalāni. </span></div><p><div class=verse-container id=ps2.9:29.1><span>Katamāni dasa tathāgatabalāni? </span></div><p><div class=verse-container id=ps2.9:29.2><span>Idha tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti. </span></div><p><div class=verse-container id=ps2.9:29.3><span>Yampi tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti, idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti parisāsu sīhanādaṁ nadati, brahmacakkaṁ pavatteti. </span></div><p><div class=verse-container id=ps2.9:30.1><span>Puna caparaṁ tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti. </span></div><p><div class=verse-container id=ps2.9:30.2><span>Yampi tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti, idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ, nadati, brahmacakkaṁ pavatteti. </span></div><p><div class=verse-container id=ps2.9:31.1><span>Puna caparaṁ tathāgato sabbatthagāminiṁ paṭipadaṁ yathābhūtaṁ pajānāti. </span></div><p><div class=verse-container id=ps2.9:31.2><span>Yampi tathāgato sabbatthagāminiṁ paṭipadaṁ yathābhūtaṁ pajānāti, idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span></div><p><div class=verse-container id=ps2.9:32.1><span>Puna caparaṁ tathāgato anekadhātuṁ nānādhātuṁ lokaṁ yathābhūtaṁ pajānāti. </span></div><p><div class=verse-container id=ps2.9:32.2><span>Yampi tathāgato anekadhātuṁ nānādhātuṁ lokaṁ yathābhūtaṁ pajānāti, idampi tathāgatassa …pe…. </span></div><p><div class=verse-container id=ps2.9:33.1><span>Puna caparaṁ tathāgato sattānaṁ nānādhimuttikataṁ yathābhūtaṁ pajānāti. </span></div><p><div class=verse-container id=ps2.9:33.2><span>Yampi tathāgato sattānaṁ nānādhimuttikataṁ yathābhūtaṁ pajānāti, idampi tathāgatassa …pe…. </span></div><p><div class=verse-container id=ps2.9:34.1><span>Puna caparaṁ tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti. </span></div><p><div class=verse-container id=ps2.9:34.2><span>Yampi tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti, idampi tathāgatassa …pe…. </span></div><p><div class=verse-container id=ps2.9:35.1><span>Puna caparaṁ tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti. </span></div><p><div class=verse-container id=ps2.9:35.2><span>Yampi tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti, idampi tathāgatassa …pe…. </span></div><p><div class=verse-container id=ps2.9:36.1><span>Puna caparaṁ tathāgato anekavihitaṁ pubbenivāsaṁ anussarati, seyyathidaṁ—</span></div><p><div class=verse-container id=ps2.9:36.2><span>ekampi jātiṁ dvepi jātiyo …pe… </span></div><p><div class=verse-container id=ps2.9:36.3><span>iti sākāraṁ sauddesaṁ anekavihitaṁ pubbenivāsaṁ anussarati. </span></div><p><div class=verse-container id=ps2.9:36.4><span>Yampi tathāgato anekavihitaṁ pubbenivāsaṁ anussarati. </span></div><p><div class=verse-container id=ps2.9:36.5><span>Seyyathidaṁ—</span></div><p><div class=verse-container id=ps2.9:36.6><span>ekampi jātiṁ dvepi jātiyo …pe… </span></div><p><div class=verse-container id=ps2.9:36.7><span>idampi tathāgatassa …pe…. </span></div><p><div class=verse-container id=ps2.9:37.1><span>Puna caparaṁ tathāgato dibbena cakkhunā visuddhena atikkantamānusakena satte passati cavamāne upapajjamāne …pe… </span></div><p><div class=verse-container id=ps2.9:37.2><span>yampi tathāgato dibbena cakkhunā visuddhena atikkantamānusakena satte passati cavamāne upapajjamāne …pe… </span></div><p><div class=verse-container id=ps2.9:37.3><span>idampi tathāgatassa …pe…. </span></div><p><div class=verse-container id=ps2.9:38.1><span>Puna caparaṁ tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span></div><p><div class=verse-container id=ps2.9:38.2><span>Yampi tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span></div><p><div class=verse-container id=ps2.9:38.3><span>Imāni dasa tathāgatabalāni. </span></div><p><div class=verse-container id=ps2.9:39.1><span>Kenaṭṭhena saddhābalaṁ? </span></div><p><div class=verse-container id=ps2.9:39.2><span>Kenaṭṭhena vīriyabalaṁ? </span></div><p><div class=verse-container id=ps2.9:39.3><span>Kenaṭṭhena satibalaṁ? </span></div><p><div class=verse-container id=ps2.9:39.4><span>Kenaṭṭhena samādhibalaṁ? </span></div><p><div class=verse-container id=ps2.9:39.5><span>Kenaṭṭhena paññābalaṁ? </span></div><p><div class=verse-container id=ps2.9:39.6><span>Kenaṭṭhena hiribalaṁ? </span></div><p><div class=verse-container id=ps2.9:39.7><span>Kenaṭṭhena ottappabalaṁ? </span></div><p><div class=verse-container id=ps2.9:39.8><span>Kenaṭṭhena paṭisaṅkhānabalaṁ …pe… </span></div><p><div class=verse-container id=ps2.9:39.9><span>kenaṭṭhena tathāgatabalaṁ? </span></div><p><div class=verse-container id=ps2.9:40.1><span>Assaddhiye akampiyaṭṭhena saddhābalaṁ. </span></div><p><div class=verse-container id=ps2.9:40.2><span>Kosajje akampiyaṭṭhena vīriyabalaṁ. </span></div><p><div class=verse-container id=ps2.9:40.3><span>Pamāde akampiyaṭṭhena satibalaṁ. </span></div><p><div class=verse-container id=ps2.9:40.4><span>Uddhacce akampiyaṭṭhena samādhibalaṁ. </span></div><p><div class=verse-container id=ps2.9:40.5><span>Avijjāya akampiyaṭṭhena paññābalaṁ. </span></div><p><div class=verse-container id=ps2.9:40.6><span>Hirīyati pāpake akusale dhammeti—hiribalaṁ. </span></div><p><div class=verse-container id=ps2.9:40.7><span>Ottappati pāpake akusale dhammeti—ottappabalaṁ. </span></div><p><div class=verse-container id=ps2.9:40.8><span>Ñāṇena kilese paṭisaṅkhātīti—paṭisaṅkhānabalaṁ. </span></div><p><div class=verse-container id=ps2.9:40.9><span>Tattha jātā dhammā ekarasā hontīti— bhāvanābalaṁ. </span></div><p><div class=verse-container id=ps2.9:40.10><span>Tattha natthi kiñci vajjanti—anavajjabalaṁ. </span></div><p><div class=verse-container id=ps2.9:40.11><span>Tena cittaṁ saṅgaṇhātīti—saṅgahabalaṁ. </span></div><p><div class=verse-container id=ps2.9:40.12><span>Taṁ tassa khamatīti—</span></div><p><div class=verse-container id=ps2.9:40.13><span>khantibalaṁ. </span></div><p><div class=verse-container id=ps2.9:40.14><span>Tena cittaṁ paññapetīti—paññattibalaṁ. </span></div><p><div class=verse-container id=ps2.9:40.15><span>Tena cittaṁ nijjhāpetīti—nijjhattibalaṁ. </span></div><p><div class=verse-container id=ps2.9:40.16><span>Tena cittaṁ vasaṁ vattetīti—issariyabalaṁ. </span></div><p><div class=verse-container id=ps2.9:40.17><span>Tena cittaṁ adhiṭṭhātīti— adhiṭṭhānabalaṁ. </span></div><p><div class=verse-container id=ps2.9:40.18><span>Tena cittaṁ ekagganti—samathabalaṁ. </span></div><p><div class=verse-container id=ps2.9:40.19><span>Tattha jāte dhamme anupassatīti—vipassanābalaṁ. </span></div><p><div class=verse-container id=ps2.9:40.20><span>Tattha sikkhatīti—sekhabalaṁ. </span></div><p><div class=verse-container id=ps2.9:40.21><span>Tattha sikkhitattā—</span></div><p><div class=verse-container id=ps2.9:40.22><span>asekhabalaṁ. </span></div><p><div class=verse-container id=ps2.9:40.23><span>Tena āsavā khīṇāti—khīṇāsavabalaṁ. </span></div><p><div class=verse-container id=ps2.9:40.24><span>Tassa ijjhatīti—iddhibalaṁ. </span></div><p><div class=verse-container id=ps2.9:40.25><span>Appameyyaṭṭhena tathāgatabalanti. </span></div><p><div class=verse-container id=ps2.9:40.26><span>Balakathā niṭṭhitā. </span></div><div class=flex-between><a href=/canon/en/pli/ms/sutta/kn/ps/ps0002P0008.html>Previous</a><a href=/canon/en/pli/ms/sutta/kn/ps/ps0002P0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>