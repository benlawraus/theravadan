<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0003P0004.html>Previous</a><a href=/canon/en/pli/ms/sutta/kn/ps/ps0003P0006.html>Next</a></div><p><div class=verse-container id=ps3.5:0.1><span>Paṭisambhidāmagga </span></div><p><div class=verse-container id=ps3.5:0.2><span>3 Paññāvagga </span></div><p><div class=verse-container id=ps3.5:0.3><span class=big-bold>3.5. Cariyākathā </span></div><p><div class=verse-container id=ps3.5:1.1><span>Cariyāti, aṭṭha cariyāyo—</span></div><p><div class=verse-container id=ps3.5:1.2><span>iriyāpathacariyā, āyatanacariyā, saticariyā, samādhicariyā, ñāṇacariyā, maggacariyā, patticariyā, lokatthacariyāti. </span></div><p><div class=verse-container id=ps3.5:2.1><span>Iriyāpathacariyāti catūsu iriyāpathesu. </span></div><p><div class=verse-container id=ps3.5:2.2><span>Āyatanacariyāti chasu ajjhattikabāhiresu āyatanesu. </span></div><p><div class=verse-container id=ps3.5:2.3><span>Saticariyāti catūsu satipaṭṭhānesu. </span></div><p><div class=verse-container id=ps3.5:2.4><span>Samādhicariyāti catūsu jhānesu. </span></div><p><div class=verse-container id=ps3.5:2.5><span>Ñāṇacariyāti catūsu ariyasaccesu. </span></div><p><div class=verse-container id=ps3.5:2.6><span>Maggacariyāti catūsu ariyamaggesu. </span></div><p><div class=verse-container id=ps3.5:2.7><span>Patticariyāti catūsu sāmaññaphalesu. </span></div><p><div class=verse-container id=ps3.5:2.8><span>Lokatthacariyāti tathāgatesu arahantesu sammāsambuddhesu padese paccekabuddhesu padese sāvakesu. </span></div><p><div class=verse-container id=ps3.5:3.1><span>Iriyāpathacariyā ca paṇidhisampannānaṁ. </span></div><p><div class=verse-container id=ps3.5:3.2><span>Āyatanacariyā ca indriyesu guttadvārānaṁ. </span></div><p><div class=verse-container id=ps3.5:3.3><span>Saticariyā ca appamādavihārīnaṁ. </span></div><p><div class=verse-container id=ps3.5:3.4><span>Samādhicariyā ca adhicittamanuyuttānaṁ. </span></div><p><div class=verse-container id=ps3.5:3.5><span>Ñāṇacariyā ca buddhisampannānaṁ. </span></div><p><div class=verse-container id=ps3.5:3.6><span>Maggacariyā ca sammāpaṭipannānaṁ. </span></div><p><div class=verse-container id=ps3.5:3.7><span>Patticariyā ca adhigataphalānaṁ. </span></div><p><div class=verse-container id=ps3.5:3.8><span>Lokatthacariyā ca tathāgatānaṁ arahantānaṁ sammāsambuddhānaṁ padese paccekabuddhānaṁ padese sāvakānaṁ. </span></div><p><div class=verse-container id=ps3.5:3.9><span>Imā aṭṭha cariyāyo. </span></div><p><div class=verse-container id=ps3.5:4.1><span>Aparāpi aṭṭha cariyāyo. </span></div><p><div class=verse-container id=ps3.5:4.2><span>Adhimuccanto saddhāya carati, paggaṇhanto vīriyena carati, upaṭṭhāpento satiyā carati, avikkhepaṁ karonto samādhinā carati, pajānanto paññāya carati, vijānanto viññāṇacariyāya carati, evaṁ paṭipannassa kusalā dhammā āyāpentīti āyatanacariyāya carati, evaṁ paṭipanno visesamadhigacchatīti visesacariyāya carati. </span></div><p><div class=verse-container id=ps3.5:4.3><span>Imā aṭṭha cariyāyo. </span></div><p><div class=verse-container id=ps3.5:5.1><span>Aparāpi aṭṭha cariyāyo. </span></div><p><div class=verse-container id=ps3.5:5.2><span>Dassanacariyā ca sammādiṭṭhiyā, abhiniropanacariyā ca sammāsaṅkappassa, pariggahacariyā ca sammāvācāya, samuṭṭhānacariyā ca sammākammantassa, vodānacariyā ca sammāājīvassa, paggahacariyā ca sammāvāyāmassa, upaṭṭhānacariyā ca sammāsatiyā, avikkhepacariyā ca sammāsamādhissa. </span></div><p><div class=verse-container id=ps3.5:5.3><span>Imā aṭṭha cariyāyoti. </span></div><p><div class=verse-container id=ps3.5:5.4><span>Cariyākathā niṭṭhitā. </span></div><div class=flex-between><a href=/canon/en/pli/ms/sutta/kn/ps/ps0003P0004.html>Previous</a><a href=/canon/en/pli/ms/sutta/kn/ps/ps0003P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>