<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ps.html> Paṭisambhidāmagga </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ps/ps0003P0008.html>Previous</a><a href=/canon/en/pli/ms/sutta/kn/ps/ps0003P0010.html>Next</a></div><p><div class=verse-container id=ps3.9:0.1><span>Paṭisambhidāmagga </span></div><p><div class=verse-container id=ps3.9:0.2><span>Paññāvagga </span></div><p><div class=verse-container id=ps3.9:0.3><span class=big-bold>3.9. Vipassanākathā </span></div><p><div class=verse-container id=ps3.9:1.1><span>Evaṁ me sutaṁ—</span></div><p><div class=verse-container id=ps3.9:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span></div><p><div class=verse-container id=ps3.9:1.3><span>Tatra kho bhagavā bhikkhū āmantesi—</span></div><p><div class=verse-container id=ps3.9:1.4><span>“bhikkhavo”ti. </span></div><p><div class=verse-container id=ps3.9:1.5><span>“Bhadante”ti te bhikkhū bhagavato paccassosuṁ. </span></div><p><div class=verse-container id=ps3.9:1.6><span>Bhagavā etadavoca—</span></div><p><div class=verse-container id=ps3.9:2.1><span>“So vata, bhikkhave, bhikkhu kañci saṅkhāraṁ niccato samanupassanto anulomikāya khantiyā samannāgato bhavissatīti—</span></div><p><div class=verse-container id=ps3.9:2.2><span>netaṁ ṭhānaṁ vijjati; </span></div><p><div class=verse-container id=ps3.9:2.3><span>anulomikāya khantiyā asamannāgato sammattaniyāmaṁ okkamissatīti—</span></div><p><div class=verse-container id=ps3.9:2.4><span>netaṁ ṭhānaṁ vijjati; </span></div><p><div class=verse-container id=ps3.9:2.5><span>sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span></div><p><div class=verse-container id=ps3.9:2.6><span>netaṁ ṭhānaṁ vijjati. </span></div><p><div class=verse-container id=ps3.9:3.1><span>So vata, bhikkhave, bhikkhu sabbasaṅkhāre aniccato samanupassanto anulomikāya khantiyā samannāgato bhavissatīti—</span></div><p><div class=verse-container id=ps3.9:3.2><span>ṭhānametaṁ vijjati; </span></div><p><div class=verse-container id=ps3.9:3.3><span>anulomikāya khantiyā samannāgato sammattaniyāmaṁ okkamissatīti—</span></div><p><div class=verse-container id=ps3.9:3.4><span>ṭhānametaṁ vijjati, sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span></div><p><div class=verse-container id=ps3.9:3.5><span>ṭhānametaṁ vijjati. </span></div><p><div class=verse-container id=ps3.9:4.1><span>So vata, bhikkhave, bhikkhu kañci saṅkhāraṁ sukhato samanupassanto anulomikāya khantiyā samannāgato bhavissatīti—</span></div><p><div class=verse-container id=ps3.9:4.2><span>netaṁ ṭhānaṁ vijjati; </span></div><p><div class=verse-container id=ps3.9:4.3><span>anulomikāya khantiyā asamannāgato sammattaniyāmaṁ okkamissatīti—</span></div><p><div class=verse-container id=ps3.9:4.4><span>netaṁ ṭhānaṁ vijjati; </span></div><p><div class=verse-container id=ps3.9:4.5><span>sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span></div><p><div class=verse-container id=ps3.9:4.6><span>netaṁ ṭhānaṁ vijjati. </span></div><p><div class=verse-container id=ps3.9:5.1><span>So vata, bhikkhave, bhikkhu sabbasaṅkhāre dukkhato samanupassanto anulomikāya khantiyā samannāgato bhavissatīti—</span></div><p><div class=verse-container id=ps3.9:5.2><span>ṭhānametaṁ vijjati; </span></div><p><div class=verse-container id=ps3.9:5.3><span>anulomikāya khantiyā samannāgato sammattaniyāmaṁ okkamissatīti—</span></div><p><div class=verse-container id=ps3.9:5.4><span>ṭhānametaṁ vijjati; </span></div><p><div class=verse-container id=ps3.9:5.5><span>sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span></div><p><div class=verse-container id=ps3.9:5.6><span>ṭhānametaṁ vijjati. </span></div><p><div class=verse-container id=ps3.9:6.1><span>So vata, bhikkhave, bhikkhu kañci dhammaṁ attato samanupassanto anulomikāya khantiyā samannāgato bhavissatīti—</span></div><p><div class=verse-container id=ps3.9:6.2><span>netaṁ ṭhānaṁ vijjati; </span></div><p><div class=verse-container id=ps3.9:6.3><span>anulomikāya khantiyā asamannāgato sammattaniyāmaṁ okkamissatīti—</span></div><p><div class=verse-container id=ps3.9:6.4><span>netaṁ ṭhānaṁ vijjati; </span></div><p><div class=verse-container id=ps3.9:6.5><span>sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span></div><p><div class=verse-container id=ps3.9:6.6><span>netaṁ ṭhānaṁ vijjati. </span></div><p><div class=verse-container id=ps3.9:7.1><span>So vata, bhikkhave, bhikkhu sabbadhamme anattato samanupassanto anulomikāya khantiyā samannāgato bhavissatīti—</span></div><p><div class=verse-container id=ps3.9:7.2><span>ṭhānametaṁ vijjati; </span></div><p><div class=verse-container id=ps3.9:7.3><span>anulomikāya khantiyā samannāgato sammattaniyāmaṁ okkamissatīti—</span></div><p><div class=verse-container id=ps3.9:7.4><span>ṭhānametaṁ vijjati; </span></div><p><div class=verse-container id=ps3.9:7.5><span>sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span></div><p><div class=verse-container id=ps3.9:7.6><span>ṭhānametaṁ vijjati. </span></div><p><div class=verse-container id=ps3.9:8.1><span>So vata, bhikkhave, bhikkhu nibbānaṁ dukkhato samanupassanto anulomikāya khantiyā samannāgato bhavissatīti—</span></div><p><div class=verse-container id=ps3.9:8.2><span>netaṁ ṭhānaṁ vijjati; </span></div><p><div class=verse-container id=ps3.9:8.3><span>anulomikāya khantiyā asamannāgato sammattaniyāmaṁ okkamissatīti—</span></div><p><div class=verse-container id=ps3.9:8.4><span>netaṁ ṭhānaṁ vijjati; </span></div><p><div class=verse-container id=ps3.9:8.5><span>sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span></div><p><div class=verse-container id=ps3.9:8.6><span>netaṁ ṭhānaṁ vijjati. </span></div><p><div class=verse-container id=ps3.9:9.1><span>So vata, bhikkhave, bhikkhu nibbānaṁ sukhato samanupassanto anulomikāya khantiyā samannāgato bhavissatīti—</span></div><p><div class=verse-container id=ps3.9:9.2><span>ṭhānametaṁ vijjati; </span></div><p><div class=verse-container id=ps3.9:9.3><span>anulomikāya khantiyā samannāgato sammattaniyāmaṁ okkamissatīti—</span></div><p><div class=verse-container id=ps3.9:9.4><span>ṭhānametaṁ vijjati; </span></div><p><div class=verse-container id=ps3.9:9.5><span>sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span></div><p><div class=verse-container id=ps3.9:9.6><span>ṭhānametaṁ vijjati”. </span></div><p><div class=verse-container id=ps3.9:10.1><span>Katihākārehi anulomikaṁ khantiṁ paṭilabhati, katihākārehi sammattaniyāmaṁ okkamati? </span></div><p><div class=verse-container id=ps3.9:10.2><span>Cattārīsāya ākārehi anulomikaṁ khantiṁ paṭilabhati, cattārīsāya ākārehi sammattaniyāmaṁ okkamati. </span></div><p><div class=verse-container id=ps3.9:11.1><span>Katamehi cattārīsāya ākārehi anulomikaṁ khantiṁ paṭilabhati, katamehi cattārīsāya ākārehi sammattaniyāmaṁ okkamati? </span></div><p><div class=verse-container id=ps3.9:11.2><span>Pañcakkhandhe aniccato dukkhato rogato gaṇḍato sallato aghato ābādhato parato palokato ītito upaddavato bhayato upasaggato calato pabhaṅguto addhuvato atāṇato aleṇato asaraṇato rittato tucchato suññato anattato ādīnavato vipariṇāmadhammato asārakato aghamūlato vadhakato vibhavato sāsavato saṅkhatato mārāmisato jātidhammato jarādhammato byādhidhammato maraṇadhammato sokadhammato paridevadhammato upāyāsadhammato saṅkilesikadhammato. </span></div><p><div class=verse-container id=ps3.9:12.1><span>Pañcakkhandhe aniccato passanto anulomikaṁ khantiṁ paṭilabhati. </span></div><p><div class=verse-container id=ps3.9:12.2><span>Pañcannaṁ khandhānaṁ nirodho niccaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:12.3><span>Pañcakkhandhe dukkhato passanto anulomikaṁ khantiṁ paṭilabhati. </span></div><p><div class=verse-container id=ps3.9:12.4><span>Pañcannaṁ khandhānaṁ nirodho sukhaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:12.5><span>Pañcakkhandhe rogato passanto anulomikaṁ khantiṁ paṭilabhati. </span></div><p><div class=verse-container id=ps3.9:12.6><span>Pañcannaṁ khandhānaṁ nirodho ārogyaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:12.7><span>Pañcakkhandhe gaṇḍato passanto anulomikaṁ khantiṁ paṭilabhati. </span></div><p><div class=verse-container id=ps3.9:12.8><span>Pañcannaṁ khandhānaṁ nirodho agaṇḍaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:12.9><span>Pañcakkhandhe sallato passanto anulomikaṁ khantiṁ paṭilabhati. </span></div><p><div class=verse-container id=ps3.9:12.10><span>Pañcannaṁ khandhānaṁ nirodho visallaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:13.1><span>Pañcakkhandhe aghato passanto anulomikaṁ khantiṁ paṭilabhati. </span></div><p><div class=verse-container id=ps3.9:13.2><span>Pañcannaṁ khandhānaṁ nirodho anagho nibbānanti passanto sammattaniyāmaṁ okkamati. </span></div><p><div class=verse-container id=ps3.9:13.3><span>Pañcakkhandhe ābādhato passanto anulomikaṁ khantiṁ paṭilabhati. </span></div><p><div class=verse-container id=ps3.9:13.4><span>Pañcannaṁ khandhānaṁ nirodho anābādhaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:13.5><span>Pañcakkhandhe parato passanto anulomikaṁ khantiṁ paṭilabhati. </span></div><p><div class=verse-container id=ps3.9:13.6><span>Pañcannaṁ khandhānaṁ nirodho aparappaccayaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:13.7><span>Pañcakkhandhe palokato passanto anulomikaṁ khantiṁ paṭilabhati. </span></div><p><div class=verse-container id=ps3.9:13.8><span>Pañcannaṁ khandhānaṁ nirodho apalokadhammo nibbānanti passanto sammattaniyāmaṁ okkamati. </span></div><p><div class=verse-container id=ps3.9:13.9><span>Pañcakkhandhe ītito passanto anulomikaṁ khantiṁ paṭilabhati. </span></div><p><div class=verse-container id=ps3.9:13.10><span>Pañcannaṁ khandhānaṁ nirodho anītikaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:14.1><span>Pañcakkhandhe upaddavato passanto anulomikaṁ khantiṁ paṭilabhati. </span></div><p><div class=verse-container id=ps3.9:14.2><span>Pañcannaṁ khandhānaṁ nirodho anupaddavaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:14.3><span>Pañcakkhandhe bhayato passanto anulomikaṁ khantiṁ paṭilabhati. </span></div><p><div class=verse-container id=ps3.9:14.4><span>Pañcannaṁ khandhānaṁ nirodho abhayaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:14.5><span>Pañcakkhandhe upasaggato passanto anulomikaṁ khantiṁ paṭilabhati. </span></div><p><div class=verse-container id=ps3.9:14.6><span>Pañcannaṁ khandhānaṁ nirodho anupasaggaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:14.7><span>Pañcakkhandhe calato passanto anulomikaṁ khantiṁ paṭilabhati. </span></div><p><div class=verse-container id=ps3.9:14.8><span>Pañcannaṁ khandhānaṁ nirodho acalaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:14.9><span>Pañcakkhandhe pabhaṅguto passanto anulomikaṁ khantiṁ paṭilabhati. </span></div><p><div class=verse-container id=ps3.9:14.10><span>Pañcannaṁ khandhānaṁ nirodho apabhaṅgu nibbānanti passanto sammattaniyāmaṁ okkamati. </span></div><p><div class=verse-container id=ps3.9:15.1><span>Pañcakkhandhe addhuvato passanto anulomikaṁ khantiṁ paṭilabhati. </span></div><p><div class=verse-container id=ps3.9:15.2><span>Pañcannaṁ khandhānaṁ nirodho dhuvaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:15.3><span>Pañcakkhandhe atāṇato passanto anulomikaṁ khantiṁ paṭilabhati. </span></div><p><div class=verse-container id=ps3.9:15.4><span>Pañcannaṁ khandhānaṁ nirodho tāṇaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:15.5><span>Pañcakkhandhe aleṇato passanto anulomikaṁ khantiṁ paṭilabhati. </span></div><p><div class=verse-container id=ps3.9:15.6><span>Pañcannaṁ khandhānaṁ nirodho leṇaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:15.7><span>Pañcakkhandhe asaraṇato passanto anulomikaṁ khantiṁ paṭilabhati. </span></div><p><div class=verse-container id=ps3.9:15.8><span>Pañcannaṁ khandhānaṁ nirodho saraṇaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:15.9><span>Pañcakkhandhe rittato passanto anulomikaṁ khantiṁ paṭilabhati. </span></div><p><div class=verse-container id=ps3.9:15.10><span>Pañcannaṁ khandhānaṁ nirodho arittaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:16.1><span>Pañcakkhandhe tucchato passanto anulomikaṁ khantiṁ paṭilabhati. </span></div><p><div class=verse-container id=ps3.9:16.2><span>Pañcannaṁ khandhānaṁ nirodho atucchaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:16.3><span>Pañcakkhandhe suññato passanto anulomikaṁ khantiṁ paṭilabhati. </span></div><p><div class=verse-container id=ps3.9:16.4><span>Pañcannaṁ khandhānaṁ nirodho paramasuññaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:16.5><span>Pañcakkhandhe anattato passanto anulomikaṁ khantiṁ paṭilabhati. </span></div><p><div class=verse-container id=ps3.9:16.6><span>Pañcannaṁ khandhānaṁ nirodho paramatthaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:16.7><span>Pañcakkhandhe ādīnavato passanto anulomikaṁ khantiṁ paṭilabhati. </span></div><p><div class=verse-container id=ps3.9:16.8><span>Pañcannaṁ khandhānaṁ nirodho anādīnavaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:16.9><span>Pañcakkhandhe vipariṇāmadhammato passanto anulomikaṁ khantiṁ paṭilabhati. </span></div><p><div class=verse-container id=ps3.9:16.10><span>Pañcannaṁ khandhānaṁ nirodho avipariṇāmadhammaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:17.1><span>Pañcakkhandhe asārakato passanto anulomikaṁ khantiṁ paṭilabhati. </span></div><p><div class=verse-container id=ps3.9:17.2><span>Pañcannaṁ khandhānaṁ nirodho sāraṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:17.3><span>Pañcakkhandhe aghamūlato passanto anulomikaṁ khantiṁ paṭilabhati. </span></div><p><div class=verse-container id=ps3.9:17.4><span>Pañcannaṁ khandhānaṁ nirodho anaghamūlaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:17.5><span>Pañcakkhandhe vadhakato passanto anulomikaṁ khantiṁ paṭilabhati. </span></div><p><div class=verse-container id=ps3.9:17.6><span>Pañcannaṁ khandhānaṁ nirodho avadhakaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:17.7><span>Pañcakkhandhe vibhavato passanto anulomikaṁ khantiṁ paṭilabhati. </span></div><p><div class=verse-container id=ps3.9:17.8><span>Pañcannaṁ khandhānaṁ nirodho avibhavaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:17.9><span>Pañcakkhandhe sāsavato passanto anulomikaṁ khantiṁ paṭilabhati. </span></div><p><div class=verse-container id=ps3.9:17.10><span>Pañcannaṁ khandhānaṁ nirodho anāsavaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:18.1><span>Pañcakkhandhe saṅkhatato passanto anulomikaṁ khantiṁ paṭilabhati. </span></div><p><div class=verse-container id=ps3.9:18.2><span>Pañcannaṁ khandhānaṁ nirodho asaṅkhataṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:18.3><span>Pañcakkhandhe mārāmisato passanto anulomikaṁ khantiṁ paṭilabhati. </span></div><p><div class=verse-container id=ps3.9:18.4><span>Pañcannaṁ khandhānaṁ nirodho nirāmisaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:18.5><span>Pañcakkhandhe jātidhammato passanto anulomikaṁ khantiṁ paṭilabhati. </span></div><p><div class=verse-container id=ps3.9:18.6><span>Pañcannaṁ khandhānaṁ nirodho ajātaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:18.7><span>Pañcakkhandhe jarādhammato passanto anulomikaṁ khantiṁ paṭilabhati. </span></div><p><div class=verse-container id=ps3.9:18.8><span>Pañcannaṁ khandhānaṁ nirodho ajaraṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:18.9><span>Pañcakkhandhe byādhidhammato passanto anulomikaṁ khantiṁ paṭilabhati. </span></div><p><div class=verse-container id=ps3.9:18.10><span>Pañcannaṁ khandhānaṁ nirodho abyādhi nibbānanti passanto sammattaniyāmaṁ okkamati. </span></div><p><div class=verse-container id=ps3.9:19.1><span>Pañcakkhandhe maraṇadhammato passanto anulomikaṁ khantiṁ paṭilabhati. </span></div><p><div class=verse-container id=ps3.9:19.2><span>Pañcannaṁ khandhānaṁ nirodho amataṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:19.3><span>Pañcakkhandhe sokadhammato passanto anulomikaṁ khantiṁ paṭilabhati. </span></div><p><div class=verse-container id=ps3.9:19.4><span>Pañcannaṁ khandhānaṁ nirodho asokaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:19.5><span>Pañcakkhandhe paridevadhammato passanto anulomikaṁ khantiṁ paṭilabhati. </span></div><p><div class=verse-container id=ps3.9:19.6><span>Pañcannaṁ khandhānaṁ nirodho aparidevaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:19.7><span>Pañcakkhandhe upāyāsadhammato passanto anulomikaṁ khantiṁ paṭilabhati. </span></div><p><div class=verse-container id=ps3.9:19.8><span>Pañcannaṁ khandhānaṁ nirodho anupāyāsaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:19.9><span>Pañcakkhandhe saṅkilesikadhammato passanto anulomikaṁ khantiṁ paṭilabhati. </span></div><p><div class=verse-container id=ps3.9:19.10><span>Pañcannaṁ khandhānaṁ nirodho asaṅkiliṭṭhaṁ nibbānanti passanto sammattaniyāmaṁ okkamati. </span></div><p><div class=verse-container id=ps3.9:20.1><span>Aniccatoti, aniccānupassanā. </span></div><p><div class=verse-container id=ps3.9:20.2><span>Dukkhatoti, dukkhānupassanā. </span></div><p><div class=verse-container id=ps3.9:20.3><span>Rogatoti, dukkhānupassanā. </span></div><p><div class=verse-container id=ps3.9:20.4><span>Gaṇḍatoti, dukkhānupassanā. </span></div><p><div class=verse-container id=ps3.9:20.5><span>Sallatoti, dukkhānupassanā. </span></div><p><div class=verse-container id=ps3.9:20.6><span>Aghatoti, dukkhānupassanā. </span></div><p><div class=verse-container id=ps3.9:20.7><span>Ābādhatoti, dukkhānupassanā. </span></div><p><div class=verse-container id=ps3.9:20.8><span>Paratoti, anattānupassanā. </span></div><p><div class=verse-container id=ps3.9:20.9><span>Palokatoti, aniccānupassanā. </span></div><p><div class=verse-container id=ps3.9:20.10><span>Ītitoti, dukkhānupassanā. [10] </span></div><p><div class=verse-container id=ps3.9:21.1><span>Upaddavatoti, dukkhānupassanā. </span></div><p><div class=verse-container id=ps3.9:21.2><span>Bhayatoti, dukkhānupassanā. </span></div><p><div class=verse-container id=ps3.9:21.3><span>Upasaggatoti, dukkhānupassanā. </span></div><p><div class=verse-container id=ps3.9:21.4><span>Calatoti, aniccānupassanā. </span></div><p><div class=verse-container id=ps3.9:21.5><span>Pabhaṅgutoti, aniccānupassanā. </span></div><p><div class=verse-container id=ps3.9:21.6><span>Addhuvatoti, aniccānupassanā. </span></div><p><div class=verse-container id=ps3.9:21.7><span>Atāṇatoti, dukkhānupassanā. </span></div><p><div class=verse-container id=ps3.9:21.8><span>Aleṇatoti, dukkhānupassanā. </span></div><p><div class=verse-container id=ps3.9:21.9><span>Asaraṇatoti, dukkhānupassanā. </span></div><p><div class=verse-container id=ps3.9:21.10><span>Rittatoti, anattānupassanā. </span></div><p><div class=verse-container id=ps3.9:22.1><span>Tucchatoti, anattānupassanā. </span></div><p><div class=verse-container id=ps3.9:22.2><span>Suññatoti, anattānupassanā. </span></div><p><div class=verse-container id=ps3.9:22.3><span>Anattatoti, anattānupassanā. </span></div><p><div class=verse-container id=ps3.9:22.4><span>Ādīnavatoti, dukkhānupassanā. </span></div><p><div class=verse-container id=ps3.9:22.5><span>Vipariṇāmadhammatoti, aniccānupassanā. </span></div><p><div class=verse-container id=ps3.9:22.6><span>Asārakatoti, anattānupassanā. </span></div><p><div class=verse-container id=ps3.9:22.7><span>Aghamūlatoti, dukkhānupassanā. </span></div><p><div class=verse-container id=ps3.9:22.8><span>Vadhakatoti, dukkhānupassanā. </span></div><p><div class=verse-container id=ps3.9:22.9><span>Vibhavatoti, aniccānupassanā. </span></div><p><div class=verse-container id=ps3.9:22.10><span>Sāsavatoti, dukkhānupassanā. </span></div><p><div class=verse-container id=ps3.9:23.1><span>Saṅkhatatoti, aniccānupassanā. </span></div><p><div class=verse-container id=ps3.9:23.2><span>Mārāmisatoti, dukkhānupassanā. </span></div><p><div class=verse-container id=ps3.9:23.3><span>Jātidhammatoti, dukkhānupassanā. </span></div><p><div class=verse-container id=ps3.9:23.4><span>Jarādhammatoti, dukkhānupassanā. </span></div><p><div class=verse-container id=ps3.9:23.5><span>Byādhidhammatoti, dukkhānupassanā. </span></div><p><div class=verse-container id=ps3.9:23.6><span>Maraṇadhammatoti, aniccānupassanā. </span></div><p><div class=verse-container id=ps3.9:23.7><span>Sokadhammatoti, dukkhānupassanā. </span></div><p><div class=verse-container id=ps3.9:23.8><span>Paridevadhammatoti, dukkhānupassanā. </span></div><p><div class=verse-container id=ps3.9:23.9><span>Upāyāsadhammatoti, dukkhānupassanā. </span></div><p><div class=verse-container id=ps3.9:23.10><span>Saṅkilesikadhammatoti, dukkhānupassanā. </span></div><p><div class=verse-container id=ps3.9:24.1><span>Imehi cattālīsāya ākārehi anulomikaṁ khantiṁ paṭilabhati. </span></div><p><div class=verse-container id=ps3.9:24.2><span>Imehi cattālīsāya ākārehi sammattaniyāmaṁ okkamati. </span></div><p><div class=verse-container id=ps3.9:25.1><span>Imehi cattālīsāya ākārehi anulomikaṁ khantiṁ paṭilabhantassa, imehi cattālīsāya ākārehi sammattaniyāmaṁ okkamantassa kati aniccānupassanā, kati dukkhānupassanā, kati anattānupassanā? </span></div><p><div class=verse-container id=ps3.9:26.1><span>Pañcavīsati anattānupassanā, </span></div><p><div class=verse-container id=ps3.9:26.2><span>Paññāsa aniccānupassanā; </span></div><p><div class=verse-container id=ps3.9:26.3><span>Sataṁ pañcavīsati ceva, </span></div><p><div class=verse-container id=ps3.9:26.4><span>Yāni dukkhe pavuccareti. </span></div><p><div class=verse-container id=ps3.9:26.5><span>Vipassanākathā niṭṭhitā. </span></div><div class=flex-between><a href=/canon/en/pli/ms/sutta/kn/ps/ps0003P0008.html>Previous</a><a href=/canon/en/pli/ms/sutta/kn/ps/ps0003P0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>