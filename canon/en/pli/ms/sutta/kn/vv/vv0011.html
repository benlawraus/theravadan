<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0010.html>Previous</a><a href=/canon/en/pli/ms/sutta/kn/vv/vv0012.html>Next</a></div><p><div class=verse-container id=vv11:0.1><span>Vimānavatthu </span></div><p><div class=verse-container id=vv11:0.2><span>Itthivimāna </span></div><p><div class=verse-container id=vv11:0.3><span>Pīṭhavagga </span></div><p><div class=verse-container id=vv11:0.4><span class=big-bold>11. Paṭhamapatibbatāvimānavatthu </span></div><p><div class=verse-container id=vv11:1.1><span>“Koñcā mayūrā diviyā ca haṁsā, </span></div><p><div class=verse-container id=vv11:1.2><span>Vaggussarā kokilā sampatanti; </span></div><p><div class=verse-container id=vv11:1.3><span>Pupphābhikiṇṇaṁ rammamidaṁ vimānaṁ, </span></div><p><div class=verse-container id=vv11:1.4><span>Anekacittaṁ naranārisevitaṁ. </span></div><p><div class=verse-container id=vv11:2.1><span>Tatthacchasi devi mahānubhāve, </span></div><p><div class=verse-container id=vv11:2.2><span>Iddhī vikubbanti anekarūpā; </span></div><p><div class=verse-container id=vv11:2.3><span>Imā ca te accharāyo samantato, </span></div><p><div class=verse-container id=vv11:2.4><span>Naccanti gāyanti pamodayanti ca. </span></div><p><div class=verse-container id=vv11:3.1><span>Deviddhipattāsi mahānubhāve, </span></div><p><div class=verse-container id=vv11:3.2><span>Manussabhūtā kimakāsi puññaṁ; </span></div><p><div class=verse-container id=vv11:3.3><span>Kenāsi evaṁ jalitānubhāvā, </span></div><p><div class=verse-container id=vv11:3.4><span>Vaṇṇo ca te sabbadisā pabhāsatī”ti. </span></div><p><div class=verse-container id=vv11:4.1><span>Sā devatā attamanā, </span></div><p><div class=verse-container id=vv11:4.2><span>moggallānena pucchitā; </span></div><p><div class=verse-container id=vv11:4.3><span>Pañhaṁ puṭṭhā viyākāsi, </span></div><p><div class=verse-container id=vv11:4.4><span>yassa kammassidaṁ phalaṁ. </span></div><p><div class=verse-container id=vv11:5.1><span>“Ahaṁ manussesu manussabhūtā, </span></div><p><div class=verse-container id=vv11:5.2><span>Patibbatānaññamanā ahosiṁ; </span></div><p><div class=verse-container id=vv11:5.3><span>Mātāva puttaṁ anurakkhamānā, </span></div><p><div class=verse-container id=vv11:5.4><span>Kuddhāpihaṁ nappharusaṁ avocaṁ. </span></div><p><div class=verse-container id=vv11:6.1><span>Sacce ṭhitā mosavajjaṁ pahāya, </span></div><p><div class=verse-container id=vv11:6.2><span>Dāne ratā saṅgahitattabhāvā; </span></div><p><div class=verse-container id=vv11:6.3><span>Annañca pānañca pasannacittā, </span></div><p><div class=verse-container id=vv11:6.4><span>Sakkacca dānaṁ vipulaṁ adāsiṁ. </span></div><p><div class=verse-container id=vv11:7.1><span>Tena metādiso vaṇṇo, </span></div><p><div class=verse-container id=vv11:7.2><span>tena me idha mijjhati; </span></div><p><div class=verse-container id=vv11:7.3><span>Uppajjanti ca me bhogā, </span></div><p><div class=verse-container id=vv11:7.4><span>ye keci manaso piyā. </span></div><p><div class=verse-container id=vv11:8.1><span>Akkhāmi te bhikkhu mahānubhāva, </span></div><p><div class=verse-container id=vv11:8.2><span>Manussabhūtā yamakāsi puññaṁ; </span></div><p><div class=verse-container id=vv11:8.3><span>Tenamhi evaṁ jalitānubhāvā, </span></div><p><div class=verse-container id=vv11:8.4><span>Vaṇṇo ca me sabbadisā pabhāsatī”ti. </span></div><p><div class=verse-container id=vv11:9.1><span>Paṭhamapatibbatāvimānaṁ ekādasamaṁ. </span></div><div class=flex-between><a href=/canon/en/pli/ms/sutta/kn/vv/vv0010.html>Previous</a><a href=/canon/en/pli/ms/sutta/kn/vv/vv0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>