<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0045.html>Previous</a><a href=/canon/en/pli/ms/sutta/kn/vv/vv0047.html>Next</a></div><p><div class=verse-container id=vv46:0.1><span>Vimānavatthu </span></div><p><div class=verse-container id=vv46:0.2><span>Itthivimāna </span></div><p><div class=verse-container id=vv46:0.3><span>Mañjiṭṭhakavagga </span></div><p><div class=verse-container id=vv46:0.4><span class=big-bold>8. Ambavimānavatthu </span></div><p><div class=verse-container id=vv46:1.1><span>“Dibbaṁ te ambavanaṁ rammaṁ, </span></div><p><div class=verse-container id=vv46:1.2><span>Pāsādettha mahallako; </span></div><p><div class=verse-container id=vv46:1.3><span>Nānātūriyasaṅghuṭṭho, </span></div><p><div class=verse-container id=vv46:1.4><span>Accharāgaṇaghosito. </span></div><p><div class=verse-container id=vv46:2.1><span>Padīpo cettha jalati, </span></div><p><div class=verse-container id=vv46:2.2><span>niccaṁ sovaṇṇayo mahā; </span></div><p><div class=verse-container id=vv46:2.3><span>Dussaphalehi rukkhehi, </span></div><p><div class=verse-container id=vv46:2.4><span>samantā parivārito. </span></div><p><div class=verse-container id=vv46:3.1><span>Kena tetādiso vaṇṇo, </span></div><p><div class=verse-container id=vv46:3.2><span>…pe… </span></div><p><div class=verse-container id=vv46:3.3><span>Vaṇṇo ca te sabbadisā pabhāsatī”ti. </span></div><p><div class=verse-container id=vv46:4.1><span>Sā devatā attamanā, </span></div><p><div class=verse-container id=vv46:4.2><span>…pe… </span></div><p><div class=verse-container id=vv46:4.3><span>yassa kammassidaṁ phalaṁ. </span></div><p><div class=verse-container id=vv46:5.1><span>“Ahaṁ manussesu manussabhūtā, </span></div><p><div class=verse-container id=vv46:5.2><span>Purimāya jātiyā manussaloke; </span></div><p><div class=verse-container id=vv46:5.3><span>Vihāraṁ saṅghassa kāresiṁ, </span></div><p><div class=verse-container id=vv46:5.4><span>Ambehi parivāritaṁ. </span></div><p><div class=verse-container id=vv46:6.1><span>Pariyosite vihāre, </span></div><p><div class=verse-container id=vv46:6.2><span>kārente niṭṭhite mahe; </span></div><p><div class=verse-container id=vv46:6.3><span>Ambehi chādayitvāna, </span></div><p><div class=verse-container id=vv46:6.4><span>katvā dussamaye phale. </span></div><p><div class=verse-container id=vv46:7.1><span>Padīpaṁ tattha jāletvā, </span></div><p><div class=verse-container id=vv46:7.2><span>bhojayitvā gaṇuttamaṁ; </span></div><p><div class=verse-container id=vv46:7.3><span>Niyyādesiṁ taṁ saṅghassa, </span></div><p><div class=verse-container id=vv46:7.4><span>pasannā sehi pāṇibhi. </span></div><p><div class=verse-container id=vv46:8.1><span>Tena me ambavanaṁ rammaṁ, </span></div><p><div class=verse-container id=vv46:8.2><span>pāsādettha mahallako; </span></div><p><div class=verse-container id=vv46:8.3><span>Nānātūriyasaṅghuṭṭho, </span></div><p><div class=verse-container id=vv46:8.4><span>accharāgaṇaghosito. </span></div><p><div class=verse-container id=vv46:9.1><span>Padīpo cettha jalati, </span></div><p><div class=verse-container id=vv46:9.2><span>niccaṁ sovaṇṇayo mahā; </span></div><p><div class=verse-container id=vv46:9.3><span>Dussaphalehi rukkhehi, </span></div><p><div class=verse-container id=vv46:9.4><span>samantā parivārito. </span></div><p><div class=verse-container id=vv46:10.1><span>Tena metādiso vaṇṇo, </span></div><p><div class=verse-container id=vv46:10.2><span>…pe… </span></div><p><div class=verse-container id=vv46:10.3><span>Vaṇṇo ca me sabbadisā pabhāsatī”ti. </span></div><p><div class=verse-container id=vv46:11.1><span>Ambavimānaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/vv/vv0045.html>Previous</a><a href=/canon/en/pli/ms/sutta/kn/vv/vv0047.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>