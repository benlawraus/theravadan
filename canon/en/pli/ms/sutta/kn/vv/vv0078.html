<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0077.html>Previous</a><a href=/canon/en/pli/ms/sutta/kn/vv/vv0079.html>Next</a></div><p id=vv78:0.1><span class=root>Vimānavatthu </span><br><p id=vv78:0.2><span class=root>Purisavimāna </span><br><p id=vv78:0.3><span class=root>Sunikkhittavagga </span><br><p id=vv78:0.4><span class="root big-bold">4. Suvaṇṇavimānavatthu </span><br><p id=vv78:1.1><span class=root>“Sovaṇṇamaye pabbatasmiṁ, </span><br><p id=vv78:1.2><span class=root>vimānaṁ sabbatopabhaṁ; </span><br><p id=vv78:1.3><span class=root>Hemajālapaṭicchannaṁ, </span><br><p id=vv78:1.4><span class=root>kiṅkiṇijālakappitaṁ. </span><br><p id=vv78:2.1><span class=root>Aṭṭhaṁsā sukatā thambhā, </span><br><p id=vv78:2.2><span class=root>sabbe veḷuriyāmayā; </span><br><p id=vv78:2.3><span class=root>Ekamekāya aṁsiyā, </span><br><p id=vv78:2.4><span class=root>ratanā satta nimmitā. </span><br><p id=vv78:3.1><span class=root>Veḷuriyasuvaṇṇassa, </span><br><p id=vv78:3.2><span class=root>phalikā rūpiyassa ca; </span><br><p id=vv78:3.3><span class=root>Masāragallamuttāhi, </span><br><p id=vv78:3.4><span class=root>lohitaṅgamaṇīhi ca. </span><br><p id=vv78:4.1><span class=root>Citrā manoramā bhūmi, </span><br><p id=vv78:4.2><span class=root>na tatthuddhaṁsatī rajo; </span><br><p id=vv78:4.3><span class=root>Gopānasīgaṇā pītā, </span><br><p id=vv78:4.4><span class=root>kūṭaṁ dhārenti nimmitā. </span><br><p id=vv78:5.1><span class=root>Sopānāni ca cattāri, </span><br><p id=vv78:5.2><span class=root>nimmitā caturo disā; </span><br><p id=vv78:5.3><span class=root>Nānāratanagabbhehi, </span><br><p id=vv78:5.4><span class=root>ādiccova virocati. </span><br><p id=vv78:6.1><span class=root>Vediyā catasso tattha, </span><br><p id=vv78:6.2><span class=root>vibhattā bhāgaso mitā; </span><br><p id=vv78:6.3><span class=root>Daddallamānā ābhanti, </span><br><p id=vv78:6.4><span class=root>samantā caturo disā. </span><br><p id=vv78:7.1><span class=root>Tasmiṁ vimāne pavare, </span><br><p id=vv78:7.2><span class=root>devaputto mahappabho; </span><br><p id=vv78:7.3><span class=root>Atirocasi vaṇṇena, </span><br><p id=vv78:7.4><span class=root>udayantova bhāṇumā. </span><br><p id=vv78:8.1><span class=root>Dānassa te idaṁ phalaṁ, </span><br><p id=vv78:8.2><span class=root>atho sīlassa vā pana; </span><br><p id=vv78:8.3><span class=root>Atho añjalikammassa, </span><br><p id=vv78:8.4><span class=root>taṁ me akkhāhi pucchito”. </span><br><p id=vv78:9.1><span class=root>So devaputto attamano, </span><br><p id=vv78:9.2><span class=root>…pe… </span><br><p id=vv78:9.3><span class=root>yassa kammassidaṁ phalaṁ. </span><br><p id=vv78:10.1><span class=root>“Ahaṁ andhakavindasmiṁ, </span><br><p id=vv78:10.2><span class=root>buddhassādiccabandhuno; </span><br><p id=vv78:10.3><span class=root>Vihāraṁ satthu kāresiṁ, </span><br><p id=vv78:10.4><span class=root>pasanno sehi pāṇibhi. </span><br><p id=vv78:11.1><span class=root>Tattha gandhañca mālañca, </span><br><p id=vv78:11.2><span class=root>paccayañca vilepanaṁ; </span><br><p id=vv78:11.3><span class=root>Vihāraṁ satthu adāsiṁ, </span><br><p id=vv78:11.4><span class=root>vippasannena cetasā; </span><br><p id=vv78:11.5><span class=root>Tena mayhaṁ idaṁ laddhaṁ, </span><br><p id=vv78:11.6><span class=root>vasaṁ vattemi nandane. </span><br><p id=vv78:12.1><span class=root>Nandane ca vane ramme, </span><br><p id=vv78:12.2><span class=root>nānādijagaṇāyute; </span><br><p id=vv78:12.3><span class=root>Ramāmi naccagītehi, </span><br><p id=vv78:12.4><span class=root>accharāhi purakkhato”ti. </span><br><p id=vv78:13.1><span class=root>Suvaṇṇavimānaṁ catutthaṁ. </span><br></main><footer class="container footer"><small><a href=/about/>Contact info</a></small></footer>