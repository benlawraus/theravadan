<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0007.html>Previous</a><a href=/canon/en/pli/ms/sutta/kn/vv/vv0009.html>Next</a></div><p><div class=verse-container id=vv8:0.1><span>Vimānavatthu </span></div><p><div class=verse-container id=vv8:0.2><span>Itthivimāna </span></div><p><div class=verse-container id=vv8:0.3><span>Pīṭhavagga </span></div><p><div class=verse-container id=vv8:0.4><span class=big-bold>8. Tatiyanāvāvimānavatthu </span></div><p><div class=verse-container id=vv8:1.1><span>“Suvaṇṇacchadanaṁ nāvaṁ, </span></div><p><div class=verse-container id=vv8:1.2><span>Nāri āruyha tiṭṭhasi; </span></div><p><div class=verse-container id=vv8:1.3><span>Ogāhasi pokkharaṇiṁ, </span></div><p><div class=verse-container id=vv8:1.4><span>Padmaṁ chindasi pāṇinā. </span></div><p><div class=verse-container id=vv8:2.1><span>Kūṭāgārā nivesā te, </span></div><p><div class=verse-container id=vv8:2.2><span>vibhattā bhāgaso mitā; </span></div><p><div class=verse-container id=vv8:2.3><span>Daddallamānā ābhanti, </span></div><p><div class=verse-container id=vv8:2.4><span>samantā caturo disā. </span></div><p><div class=verse-container id=vv8:3.1><span>Kena tetādiso vaṇṇo, </span></div><p><div class=verse-container id=vv8:3.2><span>kena te idha mijjhati; </span></div><p><div class=verse-container id=vv8:3.3><span>Uppajjanti ca te bhogā, </span></div><p><div class=verse-container id=vv8:3.4><span>ye keci manaso piyā. </span></div><p><div class=verse-container id=vv8:4.1><span>Pucchāmi taṁ devi mahānubhāve, </span></div><p><div class=verse-container id=vv8:4.2><span>Manussabhūtā kimakāsi puññaṁ; </span></div><p><div class=verse-container id=vv8:4.3><span>Kenāsi evaṁ jalitānubhāvā, </span></div><p><div class=verse-container id=vv8:4.4><span>Vaṇṇo ca te sabbadisā pabhāsatī”ti. </span></div><p><div class=verse-container id=vv8:5.1><span>Sā devatā attamanā, </span></div><p><div class=verse-container id=vv8:5.2><span>sambuddheneva pucchitā; </span></div><p><div class=verse-container id=vv8:5.3><span>Pañhaṁ puṭṭhā viyākāsi, </span></div><p><div class=verse-container id=vv8:5.4><span>yassa kammassidaṁ phalaṁ. </span></div><p><div class=verse-container id=vv8:6.1><span>“Ahaṁ manussesu manussabhūtā, </span></div><p><div class=verse-container id=vv8:6.2><span>Purimāya jātiyā manussaloke; </span></div><p><div class=verse-container id=vv8:6.3><span>Disvāna bhikkhū tasite kilante, </span></div><p><div class=verse-container id=vv8:6.4><span>Uṭṭhāya pātuṁ udakaṁ adāsiṁ. </span></div><p><div class=verse-container id=vv8:7.1><span>Yo ve kilantāna pipāsitānaṁ, </span></div><p><div class=verse-container id=vv8:7.2><span>Uṭṭhāya pātuṁ udakaṁ dadāti; </span></div><p><div class=verse-container id=vv8:7.3><span>Sītodakā tassa bhavanti najjo, </span></div><p><div class=verse-container id=vv8:7.4><span>Pahūtamalyā bahupuṇḍarīkā. </span></div><p><div class=verse-container id=vv8:8.1><span>Taṁ āpagā anupariyanti sabbadā, </span></div><p><div class=verse-container id=vv8:8.2><span>Sītodakā vālukasanthatā nadī; </span></div><p><div class=verse-container id=vv8:8.3><span>Ambā ca sālā tilakā ca jambuyo, </span></div><p><div class=verse-container id=vv8:8.4><span>Uddālakā pāṭaliyo ca phullā. </span></div><p><div class=verse-container id=vv8:9.1><span>Taṁ bhūmibhāgehi upetarūpaṁ, </span></div><p><div class=verse-container id=vv8:9.2><span>Vimānaseṭṭhaṁ bhusa sobhamānaṁ; </span></div><p><div class=verse-container id=vv8:9.3><span>Tassīdha kammassa ayaṁ vipāko, </span></div><p><div class=verse-container id=vv8:9.4><span>Etādisaṁ puññakatā labhanti. </span></div><p><div class=verse-container id=vv8:10.1><span>Kūṭāgārā nivesā me, </span></div><p><div class=verse-container id=vv8:10.2><span>vibhattā bhāgaso mitā; </span></div><p><div class=verse-container id=vv8:10.3><span>Daddallamānā ābhanti, </span></div><p><div class=verse-container id=vv8:10.4><span>samantā caturo disā. </span></div><p><div class=verse-container id=vv8:11.1><span>Tena metādiso vaṇṇo, </span></div><p><div class=verse-container id=vv8:11.2><span>tena me idha mijjhati; </span></div><p><div class=verse-container id=vv8:11.3><span>Uppajjanti ca me bhogā, </span></div><p><div class=verse-container id=vv8:11.4><span>ye keci manaso piyā. </span></div><p><div class=verse-container id=vv8:12.1><span>Akkhāmi te buddha mahānubhāva, </span></div><p><div class=verse-container id=vv8:12.2><span>Manussabhūtā yamakāsi puññaṁ; </span></div><p><div class=verse-container id=vv8:12.3><span>Tenamhi evaṁ jalitānubhāvā, </span></div><p><div class=verse-container id=vv8:12.4><span>Vaṇṇo ca me sabbadisā pabhāsati; </span></div><p><div class=verse-container id=vv8:12.5><span>Etassa kammassa phalaṁ mamedaṁ, </span></div><p><div class=verse-container id=vv8:12.6><span>Atthāya buddho udakaṁ apāyī”ti. </span></div><p><div class=verse-container id=vv8:13.1><span>Tatiyanāvāvimānaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/vv/vv0007.html>Previous</a><a href=/canon/en/pli/ms/sutta/kn/vv/vv0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>