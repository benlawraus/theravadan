<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0017.html>Previous</a><a href=/canon/en/pli/ms/sutta/kn/vv/vv0019.html>Next</a></div><p><div class=verse-container id=vv18:0.1><span>Vimānavatthu </span></div><p><div class=verse-container id=vv18:0.2><span>Itthivimāna </span></div><p><div class=verse-container id=vv18:0.3><span>Cittalatāvagga </span></div><p><div class=verse-container id=vv18:0.4><span class=big-bold>1. Dāsivimānavatthu </span></div><p><div class=verse-container id=vv18:1.1><span>“Api sakkova devindo, </span></div><p><div class=verse-container id=vv18:1.2><span>ramme cittalatāvane; </span></div><p><div class=verse-container id=vv18:1.3><span>Samantā anupariyāsi, </span></div><p><div class=verse-container id=vv18:1.4><span>nārīgaṇapurakkhatā; </span></div><p><div class=verse-container id=vv18:1.5><span>Obhāsentī disā sabbā, </span></div><p><div class=verse-container id=vv18:1.6><span>osadhī viya tārakā. </span></div><p><div class=verse-container id=vv18:2.1><span>Kena tetādiso vaṇṇo, </span></div><p><div class=verse-container id=vv18:2.2><span>kena te idha mijjhati; </span></div><p><div class=verse-container id=vv18:2.3><span>Uppajjanti ca te bhogā, </span></div><p><div class=verse-container id=vv18:2.4><span>ye keci manaso piyā. </span></div><p><div class=verse-container id=vv18:3.1><span>Pucchāmi taṁ devi mahānubhāve, </span></div><p><div class=verse-container id=vv18:3.2><span>Manussabhūtā kimakāsi puññaṁ; </span></div><p><div class=verse-container id=vv18:3.3><span>Kenāsi evaṁ jalitānubhāvā, </span></div><p><div class=verse-container id=vv18:3.4><span>Vaṇṇo ca te sabbadisā pabhāsatī”ti. </span></div><p><div class=verse-container id=vv18:4.1><span>Sā devatā attamanā, </span></div><p><div class=verse-container id=vv18:4.2><span>moggallānena pucchitā; </span></div><p><div class=verse-container id=vv18:4.3><span>Pañhaṁ puṭṭhā viyākāsi, </span></div><p><div class=verse-container id=vv18:4.4><span>yassa kammassidaṁ phalaṁ. </span></div><p><div class=verse-container id=vv18:5.1><span>“Ahaṁ manussesu manussabhūtā, </span></div><p><div class=verse-container id=vv18:5.2><span>Dāsī ahosiṁ parapessiyā kule. </span></div><p><div class=verse-container id=vv18:6.1><span>Upāsikā cakkhumato, </span></div><p><div class=verse-container id=vv18:6.2><span>gotamassa yasassino; </span></div><p><div class=verse-container id=vv18:6.3><span>Tassā me nikkamo āsi, </span></div><p><div class=verse-container id=vv18:6.4><span>sāsane tassa tādino. </span></div><p><div class=verse-container id=vv18:7.1><span>Kāmaṁ bhijjatuyaṁ kāyo, </span></div><p><div class=verse-container id=vv18:7.2><span>neva atthettha saṇṭhanaṁ; </span></div><p><div class=verse-container id=vv18:7.3><span>Sikkhāpadānaṁ pañcannaṁ, </span></div><p><div class=verse-container id=vv18:7.4><span>maggo sovatthiko sivo. </span></div><p><div class=verse-container id=vv18:8.1><span>Akaṇṭako agahano, </span></div><p><div class=verse-container id=vv18:8.2><span>uju sabbhi pavedito; </span></div><p><div class=verse-container id=vv18:8.3><span>Nikkamassa phalaṁ passa, </span></div><p><div class=verse-container id=vv18:8.4><span>yathidaṁ pāpuṇitthikā. </span></div><p><div class=verse-container id=vv18:9.1><span>Āmantanikā raññomhi, </span></div><p><div class=verse-container id=vv18:9.2><span>sakkassa vasavattino; </span></div><p><div class=verse-container id=vv18:9.3><span>Saṭṭhi tūriyasahassāni, </span></div><p><div class=verse-container id=vv18:9.4><span>paṭibodhaṁ karonti me. </span></div><p><div class=verse-container id=vv18:10.1><span>Ālambo gaggaro bhīmo, </span></div><p><div class=verse-container id=vv18:10.2><span>sādhuvādī ca saṁsayo; </span></div><p><div class=verse-container id=vv18:10.3><span>Pokkharo ca suphasso ca, </span></div><p><div class=verse-container id=vv18:10.4><span>viṇāmokkhā ca nāriyo. </span></div><p><div class=verse-container id=vv18:11.1><span>Nandā ceva sunandā ca, </span></div><p><div class=verse-container id=vv18:11.2><span>soṇadinnā sucimhitā; </span></div><p><div class=verse-container id=vv18:11.3><span>Alambusā missakesī ca, </span></div><p><div class=verse-container id=vv18:11.4><span>puṇḍarīkāti dāruṇī. </span></div><p><div class=verse-container id=vv18:12.1><span>Eṇīphassā suphassā ca, </span></div><p><div class=verse-container id=vv18:12.2><span>subhaddā muduvādinī; </span></div><p><div class=verse-container id=vv18:12.3><span>Etā caññā ca seyyāse, </span></div><p><div class=verse-container id=vv18:12.4><span>accharānaṁ pabodhikā. </span></div><p><div class=verse-container id=vv18:13.1><span>Tā maṁ kālenupāgantvā, </span></div><p><div class=verse-container id=vv18:13.2><span>abhibhāsanti devatā; </span></div><p><div class=verse-container id=vv18:13.3><span>Handa naccāma gāyāma, </span></div><p><div class=verse-container id=vv18:13.4><span>handa taṁ ramayāmase. </span></div><p><div class=verse-container id=vv18:14.1><span>Nayidaṁ akatapuññānaṁ, </span></div><p><div class=verse-container id=vv18:14.2><span>katapuññānamevidaṁ; </span></div><p><div class=verse-container id=vv18:14.3><span>Asokaṁ nandanaṁ rammaṁ, </span></div><p><div class=verse-container id=vv18:14.4><span>tidasānaṁ mahāvanaṁ. </span></div><p><div class=verse-container id=vv18:15.1><span>Sukhaṁ akatapuññānaṁ, </span></div><p><div class=verse-container id=vv18:15.2><span>idha natthi parattha ca; </span></div><p><div class=verse-container id=vv18:15.3><span>Sukhañca katapuññānaṁ, </span></div><p><div class=verse-container id=vv18:15.4><span>idha ceva parattha ca. </span></div><p><div class=verse-container id=vv18:16.1><span>Tesaṁ sahabyakāmānaṁ, </span></div><p><div class=verse-container id=vv18:16.2><span>kattabbaṁ kusalaṁ bahuṁ; </span></div><p><div class=verse-container id=vv18:16.3><span>Katapuññā hi modanti, </span></div><p><div class=verse-container id=vv18:16.4><span>sagge bhogasamaṅgino”ti. </span></div><p><div class=verse-container id=vv18:17.1><span>Dāsivimānaṁ paṭhamaṁ. </span></div><div class=flex-between><a href=/canon/en/pli/ms/sutta/kn/vv/vv0017.html>Previous</a><a href=/canon/en/pli/ms/sutta/kn/vv/vv0019.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>