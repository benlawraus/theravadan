<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0033.html>Previous</a><a href=/canon/en/pli/ms/sutta/kn/vv/vv0035.html>Next</a></div><p><div class=verse-container id=vv34:0.1><span>Vimānavatthu </span></div><p><div class=verse-container id=vv34:0.2><span>Itthivimāna </span></div><p><div class=verse-container id=vv34:0.3><span>Pāricchattakavagga </span></div><p><div class=verse-container id=vv34:0.4><span class=big-bold>6. Daddallavimānavatthu </span></div><p><div class=verse-container id=vv34:1.1><span>“Daddallamānā vaṇṇena, </span></div><p><div class=verse-container id=vv34:1.2><span>yasasā ca yasassinī; </span></div><p><div class=verse-container id=vv34:1.3><span>Sabbe deve tāvatiṁse, </span></div><p><div class=verse-container id=vv34:1.4><span>vaṇṇena atirocasi. </span></div><p><div class=verse-container id=vv34:2.1><span>Dassanaṁ nābhijānāmi, </span></div><p><div class=verse-container id=vv34:2.2><span>idaṁ paṭhamadassanaṁ; </span></div><p><div class=verse-container id=vv34:2.3><span>Kasmā kāyā nu āgamma, </span></div><p><div class=verse-container id=vv34:2.4><span>nāmena bhāsase maman”ti. </span></div><p><div class=verse-container id=vv34:3.1><span>“Ahaṁ bhadde subhaddāsiṁ, </span></div><p><div class=verse-container id=vv34:3.2><span>pubbe mānusake bhave; </span></div><p><div class=verse-container id=vv34:3.3><span>Sahabhariyā ca te āsiṁ, </span></div><p><div class=verse-container id=vv34:3.4><span>bhaginī ca kaniṭṭhikā. </span></div><p><div class=verse-container id=vv34:4.1><span>Sā ahaṁ kāyassa bhedā, </span></div><p><div class=verse-container id=vv34:4.2><span>vippamuttā tato cutā; </span></div><p><div class=verse-container id=vv34:4.3><span>Nimmānaratīnaṁ devānaṁ, </span></div><p><div class=verse-container id=vv34:4.4><span>upapannā sahabyatan”ti. </span></div><p><div class=verse-container id=vv34:5.1><span>“Pahūtakatakalyāṇā, </span></div><p><div class=verse-container id=vv34:5.2><span>te deve yanti pāṇino; </span></div><p><div class=verse-container id=vv34:5.3><span>Yesaṁ tvaṁ kittayissasi, </span></div><p><div class=verse-container id=vv34:5.4><span>subhadde jātimattano. </span></div><p><div class=verse-container id=vv34:6.1><span>Atha tvaṁ kena vaṇṇena, </span></div><p><div class=verse-container id=vv34:6.2><span>kena vā anusāsitā; </span></div><p><div class=verse-container id=vv34:6.3><span>Kīdiseneva dānena, </span></div><p><div class=verse-container id=vv34:6.4><span>subbatena yasassinī. </span></div><p><div class=verse-container id=vv34:7.1><span>Yasaṁ etādisaṁ pattā, </span></div><p><div class=verse-container id=vv34:7.2><span>visesaṁ vipulamajjhagā; </span></div><p><div class=verse-container id=vv34:7.3><span>Devate pucchitācikkha, </span></div><p><div class=verse-container id=vv34:7.4><span>kissa kammassidaṁ phalan”ti. </span></div><p><div class=verse-container id=vv34:8.1><span>“Aṭṭheva piṇḍapātāni, </span></div><p><div class=verse-container id=vv34:8.2><span>yaṁ dānaṁ adadaṁ pure; </span></div><p><div class=verse-container id=vv34:8.3><span>Dakkhiṇeyyassa saṅghassa, </span></div><p><div class=verse-container id=vv34:8.4><span>pasannā sehi pāṇibhi. </span></div><p><div class=verse-container id=vv34:9.1><span>Tena metādiso vaṇṇo, </span></div><p><div class=verse-container id=vv34:9.2><span>…pe… </span></div><p><div class=verse-container id=vv34:9.3><span>vaṇṇo ca me sabbadisā pabhāsatī”ti. </span></div><p><div class=verse-container id=vv34:10.1><span>“Ahaṁ tayā bahutare bhikkhū, </span></div><p><div class=verse-container id=vv34:10.2><span>Saññate brahmacārayo; </span></div><p><div class=verse-container id=vv34:10.3><span>Tappesiṁ annapānena, </span></div><p><div class=verse-container id=vv34:10.4><span>Pasannā sehi pāṇibhi. </span></div><p><div class=verse-container id=vv34:11.1><span>Tayā bahutaraṁ datvā, </span></div><p><div class=verse-container id=vv34:11.2><span>hīnakāyūpagā ahaṁ; </span></div><p><div class=verse-container id=vv34:11.3><span>Kathaṁ tvaṁ appataraṁ datvā, </span></div><p><div class=verse-container id=vv34:11.4><span>visesaṁ vipulamajjhagā; </span></div><p><div class=verse-container id=vv34:11.5><span>Devate pucchitācikkha, </span></div><p><div class=verse-container id=vv34:11.6><span>kissa kammassidaṁ phalan”ti. </span></div><p><div class=verse-container id=vv34:12.1><span>“Manobhāvanīyo bhikkhu, </span></div><p><div class=verse-container id=vv34:12.2><span>sandiṭṭho me pure ahu; </span></div><p><div class=verse-container id=vv34:12.3><span>Tāhaṁ bhattena nimantesiṁ, </span></div><p><div class=verse-container id=vv34:12.4><span>revataṁ attanaṭṭhamaṁ. </span></div><p><div class=verse-container id=vv34:13.1><span>So me atthapurekkhāro, </span></div><p><div class=verse-container id=vv34:13.2><span>anukampāya revato; </span></div><p><div class=verse-container id=vv34:13.3><span>Saṅghe dehīti maṁvoca, </span></div><p><div class=verse-container id=vv34:13.4><span>tassāhaṁ vacanaṁ kariṁ. </span></div><p><div class=verse-container id=vv34:14.1><span>Sā dakkhiṇā saṅghagatā, </span></div><p><div class=verse-container id=vv34:14.2><span>appameyye patiṭṭhitā; </span></div><p><div class=verse-container id=vv34:14.3><span>Puggalesu tayā dinnaṁ, </span></div><p><div class=verse-container id=vv34:14.4><span>na taṁ tava mahapphalan”ti. </span></div><p><div class=verse-container id=vv34:15.1><span>“Idānevāhaṁ jānāmi, </span></div><p><div class=verse-container id=vv34:15.2><span>saṅghe dinnaṁ mahapphalaṁ; </span></div><p><div class=verse-container id=vv34:15.3><span>Sāhaṁ gantvā manussattaṁ, </span></div><p><div class=verse-container id=vv34:15.4><span>vadaññū vītamaccharā; </span></div><p><div class=verse-container id=vv34:15.5><span>Saṅghe dānāni dassāmi, </span></div><p><div class=verse-container id=vv34:15.6><span>appamattā punappunan”ti. </span></div><p><div class=verse-container id=vv34:16.1><span>“Kā esā devatā bhadde, </span></div><p><div class=verse-container id=vv34:16.2><span>tayā mantayate saha; </span></div><p><div class=verse-container id=vv34:16.3><span>Sabbe deve tāvatiṁse, </span></div><p><div class=verse-container id=vv34:16.4><span>vaṇṇena atirocatī”ti. </span></div><p><div class=verse-container id=vv34:17.1><span>“Manussabhūtā devinda, </span></div><p><div class=verse-container id=vv34:17.2><span>pubbe mānusake bhave; </span></div><p><div class=verse-container id=vv34:17.3><span>Sahabhariyā ca me āsi, </span></div><p><div class=verse-container id=vv34:17.4><span>bhaginī ca kaniṭṭhikā; </span></div><p><div class=verse-container id=vv34:17.5><span>Saṅghe dānāni datvāna, </span></div><p><div class=verse-container id=vv34:17.6><span>katapuññā virocatī”ti. </span></div><p><div class=verse-container id=vv34:18.1><span>“Dhammena pubbe bhaginī, </span></div><p><div class=verse-container id=vv34:18.2><span>tayā bhadde virocati; </span></div><p><div class=verse-container id=vv34:18.3><span>Yaṁ saṅghamhi appameyye, </span></div><p><div class=verse-container id=vv34:18.4><span>patiṭṭhāpesi dakkhiṇaṁ”. </span></div><p><div class=verse-container id=vv34:19.1><span>“Pucchito hi mayā buddho, </span></div><p><div class=verse-container id=vv34:19.2><span>gijjhakūṭamhi pabbate; </span></div><p><div class=verse-container id=vv34:19.3><span>Vipākaṁ saṁvibhāgassa, </span></div><p><div class=verse-container id=vv34:19.4><span>yattha dinnaṁ mahapphalaṁ. </span></div><p><div class=verse-container id=vv34:20.1><span>Yajamānānaṁ manussānaṁ, </span></div><p><div class=verse-container id=vv34:20.2><span>puññapekkhāna pāṇinaṁ; </span></div><p><div class=verse-container id=vv34:20.3><span>Karotaṁ opadhikaṁ puññaṁ, </span></div><p><div class=verse-container id=vv34:20.4><span>yattha dinnaṁ mahapphalaṁ. </span></div><p><div class=verse-container id=vv34:21.1><span>Taṁ me buddho viyākāsi, </span></div><p><div class=verse-container id=vv34:21.2><span>jānaṁ kammaphalaṁ sakaṁ; </span></div><p><div class=verse-container id=vv34:21.3><span>Vipākaṁ saṁvibhāgassa, </span></div><p><div class=verse-container id=vv34:21.4><span>yattha dinnaṁ mahapphalaṁ. </span></div><p><div class=verse-container id=vv34:22.1><span>Cattāro ca paṭipannā, </span></div><p><div class=verse-container id=vv34:22.2><span>cattāro ca phale ṭhitā; </span></div><p><div class=verse-container id=vv34:22.3><span>Esa saṅgho ujubhūto, </span></div><p><div class=verse-container id=vv34:22.4><span>paññāsīlasamāhito. </span></div><p><div class=verse-container id=vv34:23.1><span>Yajamānānaṁ manussānaṁ, </span></div><p><div class=verse-container id=vv34:23.2><span>puññapekkhāna pāṇinaṁ; </span></div><p><div class=verse-container id=vv34:23.3><span>Karotaṁ opadhikaṁ puññaṁ, </span></div><p><div class=verse-container id=vv34:23.4><span>saṅghe dinnaṁ mahapphalaṁ. </span></div><p><div class=verse-container id=vv34:24.1><span>Eso hi saṅgho vipulo mahaggato, </span></div><p><div class=verse-container id=vv34:24.2><span>Esappameyyo udadhīva sāgaro; </span></div><p><div class=verse-container id=vv34:24.3><span>Ete hi seṭṭhā naravīrasāvakā, </span></div><p><div class=verse-container id=vv34:24.4><span>Pabhaṅkarā dhammamudīrayanti. </span></div><p><div class=verse-container id=vv34:25.1><span>Tesaṁ sudinnaṁ suhutaṁ suyiṭṭhaṁ, </span></div><p><div class=verse-container id=vv34:25.2><span>Ye saṅghamuddissa dadanti dānaṁ; </span></div><p><div class=verse-container id=vv34:25.3><span>Sā dakkhiṇā saṅghagatā patiṭṭhitā, </span></div><p><div class=verse-container id=vv34:25.4><span>Mahapphalā lokavidūna vaṇṇitā. </span></div><p><div class=verse-container id=vv34:26.1><span>Etādisaṁ yaññamanussarantā, </span></div><p><div class=verse-container id=vv34:26.2><span>Ye vedajātā vicaranti loke; </span></div><p><div class=verse-container id=vv34:26.3><span>Vineyya maccheramalaṁ samūlaṁ, </span></div><p><div class=verse-container id=vv34:26.4><span>Aninditā saggamupenti ṭhānan”ti. </span></div><p><div class=verse-container id=vv34:27.1><span>Daddallavimānaṁ chaṭṭhaṁ. </span></div><div class=flex-between><a href=/canon/en/pli/ms/sutta/kn/vv/vv0033.html>Previous</a><a href=/canon/en/pli/ms/sutta/kn/vv/vv0035.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>