<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0031.html>Previous</a><a href=/canon/en/pli/ms/sutta/kn/vv/vv0033.html>Next</a></div><p><div class=verse-container id=vv32:0.1><span>Vimānavatthu </span></div><p><div class=verse-container id=vv32:0.2><span>Itthivimāna </span></div><p><div class=verse-container id=vv32:0.3><span>Pāricchattakavagga </span></div><p><div class=verse-container id=vv32:0.4><span class=big-bold>4. Latāvimānavatthu </span></div><p><div class=verse-container id=vv32:1.1><span>Latā ca sajjā pavarā ca devatā, </span></div><p><div class=verse-container id=vv32:1.2><span>Accimatī rājavarassa sirīmato; </span></div><p><div class=verse-container id=vv32:1.3><span>Sutā ca rañño vessavaṇassa dhītā, </span></div><p><div class=verse-container id=vv32:1.4><span>Rājīmatī dhammaguṇehi sobhatha. </span></div><p><div class=verse-container id=vv32:2.1><span>Pañcettha nāriyo āgamaṁsu nhāyituṁ, </span></div><p><div class=verse-container id=vv32:2.2><span>Sītodakaṁ uppaliniṁ sivaṁ nadiṁ; </span></div><p><div class=verse-container id=vv32:2.3><span>Tā tattha nhāyitvā rametvā devatā, </span></div><p><div class=verse-container id=vv32:2.4><span>Naccitvā gāyitvā sutā lataṁ bravi. </span></div><p><div class=verse-container id=vv32:3.1><span>“Pucchāmi taṁ uppalamāladhārini, </span></div><p><div class=verse-container id=vv32:3.2><span>Āveḷini kañcanasannibhattace; </span></div><p><div class=verse-container id=vv32:3.3><span>Timiratambakkhi nabheva sobhane, </span></div><p><div class=verse-container id=vv32:3.4><span>Dīghāyukī kena kato yaso tava. </span></div><p><div class=verse-container id=vv32:4.1><span>Kenāsi bhadde patino piyatarā, </span></div><p><div class=verse-container id=vv32:4.2><span>Visiṭṭhakalyāṇitarassu rūpato; </span></div><p><div class=verse-container id=vv32:4.3><span>Padakkhiṇā naccanagītavādite, </span></div><p><div class=verse-container id=vv32:4.4><span>Ācikkha no tvaṁ naranāripucchitā”ti. </span></div><p><div class=verse-container id=vv32:5.1><span>“Ahaṁ manussesu manussabhūtā, </span></div><p><div class=verse-container id=vv32:5.2><span>Uḷārabhoge kule suṇisā ahosiṁ; </span></div><p><div class=verse-container id=vv32:5.3><span>Akkodhanā bhattuvasānuvattinī, </span></div><p><div class=verse-container id=vv32:5.4><span>Uposathe appamattā ahosiṁ. </span></div><p><div class=verse-container id=vv32:6.1><span>Manussabhūtā daharā apāpikā, </span></div><p><div class=verse-container id=vv32:6.2><span>Pasannacittā patimābhirādhayiṁ; </span></div><p><div class=verse-container id=vv32:6.3><span>Sadevaraṁ sassasuraṁ sadāsakaṁ, </span></div><p><div class=verse-container id=vv32:6.4><span>Abhirādhayiṁ tamhi kato yaso mama. </span></div><p><div class=verse-container id=vv32:7.1><span>Sāhaṁ tena kusalena kammunā, </span></div><p><div class=verse-container id=vv32:7.2><span>Catubbhi ṭhānehi visesamajjhagā; </span></div><p><div class=verse-container id=vv32:7.3><span>Āyuñca vaṇṇañca sukhaṁ balañca, </span></div><p><div class=verse-container id=vv32:7.4><span>Khiḍḍāratiṁ paccanubhomanappakaṁ”. </span></div><p><div class=verse-container id=vv32:8.1><span>“Sutaṁ nu taṁ bhāsati yaṁ ayaṁ latā, </span></div><p><div class=verse-container id=vv32:8.2><span>Yaṁ no apucchimha akittayī no; </span></div><p><div class=verse-container id=vv32:8.3><span>Patino kiramhākaṁ visiṭṭha nārīnaṁ, </span></div><p><div class=verse-container id=vv32:8.4><span>Gatī ca tāsaṁ pavarā ca devatā. </span></div><p><div class=verse-container id=vv32:9.1><span>Patīsu dhammaṁ pacarāma sabbā, </span></div><p><div class=verse-container id=vv32:9.2><span>Patibbatā yattha bhavanti itthiyo; </span></div><p><div class=verse-container id=vv32:9.3><span>Patīsu dhammaṁ pacaritva sabbā, </span></div><p><div class=verse-container id=vv32:9.4><span>Lacchāmase bhāsati yaṁ ayaṁ latā. </span></div><p><div class=verse-container id=vv32:10.1><span>Sīho yathā pabbatasānugocaro, </span></div><p><div class=verse-container id=vv32:10.2><span>Mahindharaṁ pabbatamāvasitvā; </span></div><p><div class=verse-container id=vv32:10.3><span>Pasayha hantvā itare catuppade, </span></div><p><div class=verse-container id=vv32:10.4><span>Khudde mige khādati maṁsabhojano. </span></div><p><div class=verse-container id=vv32:11.1><span>Tatheva saddhā idha ariyasāvikā, </span></div><p><div class=verse-container id=vv32:11.2><span>Bhattāraṁ nissāya patiṁ anubbatā; </span></div><p><div class=verse-container id=vv32:11.3><span>Kodhaṁ vadhitvā abhibhuyya maccharaṁ, </span></div><p><div class=verse-container id=vv32:11.4><span>Saggamhi sā modati dhammacārinī”ti. </span></div><p><div class=verse-container id=vv32:12.1><span>Latāvimānaṁ catutthaṁ. </span></div><div class=flex-between><a href=/canon/en/pli/ms/sutta/kn/vv/vv0031.html>Previous</a><a href=/canon/en/pli/ms/sutta/kn/vv/vv0033.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>