<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0084.html>Previous</a><a href=/canon/en/pli/ms/sutta/mn.html>Next</a></div><p id=vv85:0.1><span class=root>Vimānavatthu </span><br><p id=vv85:0.2><span class=root>Purisavimāna </span><br><p id=vv85:0.3><span class=root>Sunikkhittavagga </span><br><p id=vv85:0.4><span class="root big-bold">11. Sunikkhittavimānavatthu </span><br><p id=vv85:1.1><span class=root>“Uccamidaṁ maṇithūṇaṁ vimānaṁ, </span><br><p id=vv85:1.2><span class=root>Samantato dvādasa yojanāni; </span><br><p id=vv85:1.3><span class=root>Kūṭāgārā sattasatā uḷārā, </span><br><p id=vv85:1.4><span class=root>Veḷuriyathambhā rucakatthatā subhā. </span><br><p id=vv85:2.1><span class=root>Tatthacchasi pivasi khādasi ca, </span><br><p id=vv85:2.2><span class=root>Dibbā ca vīṇā pavadanti vagguṁ; </span><br><p id=vv85:2.3><span class=root>Dibbā rasā kāmaguṇettha pañca, </span><br><p id=vv85:2.4><span class=root>Nāriyo ca naccanti suvaṇṇachannā. </span><br><p id=vv85:3.1><span class=root>Kena tetādiso vaṇṇo, </span><br><p id=vv85:3.2><span class=root>kena te idha mijjhati; </span><br><p id=vv85:3.3><span class=root>Uppajjanti ca te bhogā, </span><br><p id=vv85:3.4><span class=root>ye keci manaso piyā. </span><br><p id=vv85:4.1><span class=root>Pucchāmi taṁ deva mahānubhāva, </span><br><p id=vv85:4.2><span class=root>Manussabhūto kimakāsi puññaṁ; </span><br><p id=vv85:4.3><span class=root>Kenāsi evaṁ jalitānubhāvo, </span><br><p id=vv85:4.4><span class=root>Vaṇṇo ca te sabbadisā pabhāsatī”ti. </span><br><p id=vv85:5.1><span class=root>So devaputto attamano, </span><br><p id=vv85:5.2><span class=root>moggallānena pucchito; </span><br><p id=vv85:5.3><span class=root>Pañhaṁ puṭṭho viyākāsi, </span><br><p id=vv85:5.4><span class=root>yassa kammassidaṁ phalaṁ. </span><br><p id=vv85:6.1><span class=root>“Dunnikkhittaṁ mālaṁ sunikkhipitvā, </span><br><p id=vv85:6.2><span class=root>Patiṭṭhapetvā sugatassa thūpe; </span><br><p id=vv85:6.3><span class=root>Mahiddhiko camhi mahānubhāvo, </span><br><p id=vv85:6.4><span class=root>Dibbehi kāmehi samaṅgibhūto. </span><br><p id=vv85:7.1><span class=root>Tena metādiso vaṇṇo, </span><br><p id=vv85:7.2><span class=root>tena me idha mijjhati; </span><br><p id=vv85:7.3><span class=root>Uppajjanti ca me bhogā, </span><br><p id=vv85:7.4><span class=root>ye keci manaso piyā. </span><br><p id=vv85:8.1><span class=root>Akkhāmi te bhikkhu mahānubhāva, </span><br><p id=vv85:8.2><span class=root>Manussabhūto yamahaṁ akāsiṁ; </span><br><p id=vv85:8.3><span class=root>Tenamhi evaṁ jalitānubhāvo, </span><br><p id=vv85:8.4><span class=root>Vaṇṇo ca me sabbadisā pabhāsatī”ti. </span><br><p id=vv85:9.1><span class=root>Sunikkhittavimānaṁ ekādasamaṁ. </span><br><p id=vv85:9.2><span class=root>Sunikkhittavaggo sattamo. </span><br><p id=vv85:10.1><span class=root>Tassuddānaṁ </span><br><p id=vv85:11.1><span class=root>Dve daliddā vanavihārā, </span><br><p id=vv85:11.2><span class=root>Bhatako gopālakaṇḍako; </span><br><p id=vv85:11.3><span class=root>Anekavaṇṇamaṭṭhakuṇḍalī, </span><br><p id=vv85:11.4><span class=root>Serīsako sunikkhittaṁ; </span><br><p id=vv85:11.5><span class=root>Purisānaṁ tatiyo vaggo pavuccatīti. </span><br><p id=vv85:12.1><span class=root>Bhāṇavāraṁ catutthaṁ. </span><br><p id=vv85:13.1><span class=root>Vimānavatthupāḷi niṭṭhitā. </span><br></main><footer class="container footer"><small><a href=/about/>Contact info</a></small></footer>