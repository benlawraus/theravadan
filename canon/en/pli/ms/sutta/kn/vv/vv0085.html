<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0084.html>Previous</a><a href=/canon/en/pli/ms/sutta/mn.html>Next</a></div><p><div class=verse-container id=vv85:0.1><span>Vimānavatthu </span></div><p><div class=verse-container id=vv85:0.2><span>Purisavimāna </span></div><p><div class=verse-container id=vv85:0.3><span>Sunikkhittavagga </span></div><p><div class=verse-container id=vv85:0.4><span class=big-bold>11. Sunikkhittavimānavatthu </span></div><p><div class=verse-container id=vv85:1.1><span>“Uccamidaṁ maṇithūṇaṁ vimānaṁ, </span></div><p><div class=verse-container id=vv85:1.2><span>Samantato dvādasa yojanāni; </span></div><p><div class=verse-container id=vv85:1.3><span>Kūṭāgārā sattasatā uḷārā, </span></div><p><div class=verse-container id=vv85:1.4><span>Veḷuriyathambhā rucakatthatā subhā. </span></div><p><div class=verse-container id=vv85:2.1><span>Tatthacchasi pivasi khādasi ca, </span></div><p><div class=verse-container id=vv85:2.2><span>Dibbā ca vīṇā pavadanti vagguṁ; </span></div><p><div class=verse-container id=vv85:2.3><span>Dibbā rasā kāmaguṇettha pañca, </span></div><p><div class=verse-container id=vv85:2.4><span>Nāriyo ca naccanti suvaṇṇachannā. </span></div><p><div class=verse-container id=vv85:3.1><span>Kena tetādiso vaṇṇo, </span></div><p><div class=verse-container id=vv85:3.2><span>kena te idha mijjhati; </span></div><p><div class=verse-container id=vv85:3.3><span>Uppajjanti ca te bhogā, </span></div><p><div class=verse-container id=vv85:3.4><span>ye keci manaso piyā. </span></div><p><div class=verse-container id=vv85:4.1><span>Pucchāmi taṁ deva mahānubhāva, </span></div><p><div class=verse-container id=vv85:4.2><span>Manussabhūto kimakāsi puññaṁ; </span></div><p><div class=verse-container id=vv85:4.3><span>Kenāsi evaṁ jalitānubhāvo, </span></div><p><div class=verse-container id=vv85:4.4><span>Vaṇṇo ca te sabbadisā pabhāsatī”ti. </span></div><p><div class=verse-container id=vv85:5.1><span>So devaputto attamano, </span></div><p><div class=verse-container id=vv85:5.2><span>moggallānena pucchito; </span></div><p><div class=verse-container id=vv85:5.3><span>Pañhaṁ puṭṭho viyākāsi, </span></div><p><div class=verse-container id=vv85:5.4><span>yassa kammassidaṁ phalaṁ. </span></div><p><div class=verse-container id=vv85:6.1><span>“Dunnikkhittaṁ mālaṁ sunikkhipitvā, </span></div><p><div class=verse-container id=vv85:6.2><span>Patiṭṭhapetvā sugatassa thūpe; </span></div><p><div class=verse-container id=vv85:6.3><span>Mahiddhiko camhi mahānubhāvo, </span></div><p><div class=verse-container id=vv85:6.4><span>Dibbehi kāmehi samaṅgibhūto. </span></div><p><div class=verse-container id=vv85:7.1><span>Tena metādiso vaṇṇo, </span></div><p><div class=verse-container id=vv85:7.2><span>tena me idha mijjhati; </span></div><p><div class=verse-container id=vv85:7.3><span>Uppajjanti ca me bhogā, </span></div><p><div class=verse-container id=vv85:7.4><span>ye keci manaso piyā. </span></div><p><div class=verse-container id=vv85:8.1><span>Akkhāmi te bhikkhu mahānubhāva, </span></div><p><div class=verse-container id=vv85:8.2><span>Manussabhūto yamahaṁ akāsiṁ; </span></div><p><div class=verse-container id=vv85:8.3><span>Tenamhi evaṁ jalitānubhāvo, </span></div><p><div class=verse-container id=vv85:8.4><span>Vaṇṇo ca me sabbadisā pabhāsatī”ti. </span></div><p><div class=verse-container id=vv85:9.1><span>Sunikkhittavimānaṁ ekādasamaṁ. </span></div><p><div class=verse-container id=vv85:9.2><span>Sunikkhittavaggo sattamo. </span></div><p><div class=verse-container id=vv85:10.1><span>Tassuddānaṁ </span></div><p><div class=verse-container id=vv85:11.1><span>Dve daliddā vanavihārā, </span></div><p><div class=verse-container id=vv85:11.2><span>Bhatako gopālakaṇḍako; </span></div><p><div class=verse-container id=vv85:11.3><span>Anekavaṇṇamaṭṭhakuṇḍalī, </span></div><p><div class=verse-container id=vv85:11.4><span>Serīsako sunikkhittaṁ; </span></div><p><div class=verse-container id=vv85:11.5><span>Purisānaṁ tatiyo vaggo pavuccatīti. </span></div><p><div class=verse-container id=vv85:12.1><span>Bhāṇavāraṁ catutthaṁ. </span></div><p><div class=verse-container id=vv85:13.1><span>Vimānavatthupāḷi niṭṭhitā. </span></div><div class=flex-between><a href=/canon/en/pli/ms/sutta/kn/vv/vv0084.html>Previous</a><a href=/canon/en/pli/ms/sutta/mn.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>