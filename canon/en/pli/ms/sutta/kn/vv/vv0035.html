<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0034.html>Previous</a><a href=/canon/en/pli/ms/sutta/kn/vv/vv0036.html>Next</a></div><p><div class=verse-container id=vv35:0.1><span>Vimānavatthu </span></div><p><div class=verse-container id=vv35:0.2><span>Itthivimāna </span></div><p><div class=verse-container id=vv35:0.3><span>Pāricchattakavagga </span></div><p><div class=verse-container id=vv35:0.4><span class=big-bold>7. Pesavatīvimānavatthu </span></div><p><div class=verse-container id=vv35:1.1><span>“Phalikarajatahemajālachannaṁ, </span></div><p><div class=verse-container id=vv35:1.2><span>Vividhacitratalamaddasaṁ surammaṁ; </span></div><p><div class=verse-container id=vv35:1.3><span>Byamhaṁ sunimmitaṁ toraṇūpapannaṁ, </span></div><p><div class=verse-container id=vv35:1.4><span>Rucakupakiṇṇamidaṁ subhaṁ vimānaṁ. </span></div><p><div class=verse-container id=vv35:2.1><span>Bhāti ca dasa disā nabheva suriyo, </span></div><p><div class=verse-container id=vv35:2.2><span>Sarade tamonudo sahassaraṁsī; </span></div><p><div class=verse-container id=vv35:2.3><span>Tathā tapati midaṁ tava vimānaṁ, </span></div><p><div class=verse-container id=vv35:2.4><span>Jalamiva dhūmasikho nise nabhagge. </span></div><p><div class=verse-container id=vv35:3.1><span>Musatīva nayanaṁ sateratāva, </span></div><p><div class=verse-container id=vv35:3.2><span>Ākāse ṭhapitamidaṁ manuññaṁ; </span></div><p><div class=verse-container id=vv35:3.3><span>Vīṇāmurajasammatāḷaghuṭṭhaṁ, </span></div><p><div class=verse-container id=vv35:3.4><span>Iddhaṁ indapuraṁ yathā tavedaṁ. </span></div><p><div class=verse-container id=vv35:4.1><span>Padumakumuduppalakuvalayaṁ, </span></div><p><div class=verse-container id=vv35:4.2><span>Yodhika bandhukanojakā ca santi; </span></div><p><div class=verse-container id=vv35:4.3><span>Sālakusumitapupphitā asokā, </span></div><p><div class=verse-container id=vv35:4.4><span>Vividhadumaggasugandhasevitamidaṁ. </span></div><p><div class=verse-container id=vv35:5.1><span>Saḷalalabujabhujaka saṁyuttā, </span></div><p><div class=verse-container id=vv35:5.2><span>Kusakasuphullitalatāvalambinīhi; </span></div><p><div class=verse-container id=vv35:5.3><span>Maṇijālasadisā yasassinī, </span></div><p><div class=verse-container id=vv35:5.4><span>Rammā pokkharaṇī upaṭṭhitā te. </span></div><p><div class=verse-container id=vv35:6.1><span>Udakaruhā ca yetthi pupphajātā, </span></div><p><div class=verse-container id=vv35:6.2><span>Thalajā ye ca santi rukkhajātā; </span></div><p><div class=verse-container id=vv35:6.3><span>Mānusakāmānussakā ca dibbā, </span></div><p><div class=verse-container id=vv35:6.4><span>Sabbe tuyhaṁ nivesanamhi jātā. </span></div><p><div class=verse-container id=vv35:7.1><span>Kissa saṁyamadamassayaṁ vipāko, </span></div><p><div class=verse-container id=vv35:7.2><span>Kenāsi kammaphalenidhūpapannā; </span></div><p><div class=verse-container id=vv35:7.3><span>Yathā ca te adhigatamidaṁ vimānaṁ, </span></div><p><div class=verse-container id=vv35:7.4><span>Tadanupadaṁ avacāsiḷārapamhe”ti. </span></div><p><div class=verse-container id=vv35:8.1><span>“Yathā ca me adhigatamidaṁ vimānaṁ, </span></div><p><div class=verse-container id=vv35:8.2><span>Koñcamayūracakorasaṅghacaritaṁ; </span></div><p><div class=verse-container id=vv35:8.3><span>Dibyapilavahaṁsarājaciṇṇaṁ, </span></div><p><div class=verse-container id=vv35:8.4><span>Dijakāraṇḍavakokilābhinaditaṁ. </span></div><p><div class=verse-container id=vv35:9.1><span>Nānāsantānakapuppharukkhavividhā, </span></div><p><div class=verse-container id=vv35:9.2><span>Pāṭalijambuasokarukkhavantaṁ; </span></div><p><div class=verse-container id=vv35:9.3><span>Yathā ca me adhigatamidaṁ vimānaṁ, </span></div><p><div class=verse-container id=vv35:9.4><span>Taṁ te pavedayāmi suṇohi bhante. </span></div><p><div class=verse-container id=vv35:10.1><span>Magadhavarapuratthimena, </span></div><p><div class=verse-container id=vv35:10.2><span>Nāḷakagāmo nāma atthi bhante; </span></div><p><div class=verse-container id=vv35:10.3><span>Tattha ahosiṁ pure suṇisā, </span></div><p><div class=verse-container id=vv35:10.4><span>Pesavatīti tattha jāniṁsu mamaṁ. </span></div><p><div class=verse-container id=vv35:11.1><span>Sāhamapacitatthadhammakusalaṁ, </span></div><p><div class=verse-container id=vv35:11.2><span>Devamanussapūjitaṁ mahantaṁ; </span></div><p><div class=verse-container id=vv35:11.3><span>Upatissaṁ nibbutamappameyyaṁ, </span></div><p><div class=verse-container id=vv35:11.4><span>Muditamanā kusumehi abbhukiriṁ. </span></div><p><div class=verse-container id=vv35:12.1><span>Paramagatigatañca pūjayitvā, </span></div><p><div class=verse-container id=vv35:12.2><span>Antimadehadharaṁ isiṁ uḷāraṁ; </span></div><p><div class=verse-container id=vv35:12.3><span>Pahāya mānusakaṁ samussayaṁ, </span></div><p><div class=verse-container id=vv35:12.4><span>Tidasagatā idha māvasāmi ṭhānan”ti. </span></div><p><div class=verse-container id=vv35:13.1><span>Pesavatīvimānaṁ sattamaṁ. </span></div><div class=flex-between><a href=/canon/en/pli/ms/sutta/kn/vv/vv0034.html>Previous</a><a href=/canon/en/pli/ms/sutta/kn/vv/vv0036.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>