<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0037.html>Previous</a><a href=/canon/en/pli/ms/sutta/kn/vv/vv0039.html>Next</a></div><p><div class=verse-container id=vv38:0.1><span>Vimānavatthu </span></div><p><div class=verse-container id=vv38:0.2><span>Itthivimāna </span></div><p><div class=verse-container id=vv38:0.3><span>Pāricchattakavagga </span></div><p><div class=verse-container id=vv38:0.4><span class=big-bold>10. Pāricchattakavimānavatthu </span></div><p><div class=verse-container id=vv38:1.1><span>“Pāricchattake koviḷāre, </span></div><p><div class=verse-container id=vv38:1.2><span>ramaṇīye manorame; </span></div><p><div class=verse-container id=vv38:1.3><span>Dibbamālaṁ ganthamānā, </span></div><p><div class=verse-container id=vv38:1.4><span>gāyantī sampamodasi. </span></div><p><div class=verse-container id=vv38:2.1><span>Tassā te naccamānāya, </span></div><p><div class=verse-container id=vv38:2.2><span>aṅgamaṅgehi sabbaso; </span></div><p><div class=verse-container id=vv38:2.3><span>Dibbā saddā niccharanti, </span></div><p><div class=verse-container id=vv38:2.4><span>savanīyā manoramā. </span></div><p><div class=verse-container id=vv38:3.1><span>Tassā te naccamānāya, </span></div><p><div class=verse-container id=vv38:3.2><span>aṅgamaṅgehi sabbaso; </span></div><p><div class=verse-container id=vv38:3.3><span>Dibbā gandhā pavāyanti, </span></div><p><div class=verse-container id=vv38:3.4><span>sucigandhā manoramā. </span></div><p><div class=verse-container id=vv38:4.1><span>Vivattamānā kāyena, </span></div><p><div class=verse-container id=vv38:4.2><span>yā veṇīsu piḷandhanā; </span></div><p><div class=verse-container id=vv38:4.3><span>Tesaṁ suyyati nigghoso, </span></div><p><div class=verse-container id=vv38:4.4><span>tūriye pañcaṅgike yathā. </span></div><p><div class=verse-container id=vv38:5.1><span>Vaṭaṁsakā vātadhutā, </span></div><p><div class=verse-container id=vv38:5.2><span>vātena sampakampitā; </span></div><p><div class=verse-container id=vv38:5.3><span>Tesaṁ suyyati nigghoso, </span></div><p><div class=verse-container id=vv38:5.4><span>tūriye pañcaṅgike yathā. </span></div><p><div class=verse-container id=vv38:6.1><span>Yāpi te sirasmiṁ mālā, </span></div><p><div class=verse-container id=vv38:6.2><span>sucigandhā manoramā; </span></div><p><div class=verse-container id=vv38:6.3><span>Vāti gandho disā sabbā, </span></div><p><div class=verse-container id=vv38:6.4><span>rukkho mañjūsako yathā. </span></div><p><div class=verse-container id=vv38:7.1><span>Ghāyase taṁ sucigandhaṁ, </span></div><p><div class=verse-container id=vv38:7.2><span>rūpaṁ passasi amānusaṁ; </span></div><p><div class=verse-container id=vv38:7.3><span>Devate pucchitācikkha, </span></div><p><div class=verse-container id=vv38:7.4><span>kissa kammassidaṁ phalan”ti. </span></div><p><div class=verse-container id=vv38:8.1><span>“Pabhassaraṁ accimantaṁ, </span></div><p><div class=verse-container id=vv38:8.2><span>vaṇṇagandhena saṁyutaṁ; </span></div><p><div class=verse-container id=vv38:8.3><span>Asokapupphamālāhaṁ, </span></div><p><div class=verse-container id=vv38:8.4><span>buddhassa upanāmayiṁ. </span></div><p><div class=verse-container id=vv38:9.1><span>Tāhaṁ kammaṁ karitvāna, </span></div><p><div class=verse-container id=vv38:9.2><span>kusalaṁ buddhavaṇṇitaṁ; </span></div><p><div class=verse-container id=vv38:9.3><span>Apetasokā sukhitā, </span></div><p><div class=verse-container id=vv38:9.4><span>sampamodāmanāmayā”ti. </span></div><p><div class=verse-container id=vv38:10.1><span>Pāricchattakavimānaṁ dasamaṁ. </span></div><p><div class=verse-container id=vv38:11.1><span>Tassuddānaṁ </span></div><p><div class=verse-container id=vv38:12.1><span>Uḷāro ucchu pallaṅko, </span></div><p><div class=verse-container id=vv38:12.2><span>latā ca guttilena ca; </span></div><p><div class=verse-container id=vv38:12.3><span>Daddallapesamallikā, </span></div><p><div class=verse-container id=vv38:12.4><span>visālakkhi pāricchattako; </span></div><p><div class=verse-container id=vv38:12.5><span>Vaggo tena pavuccatīti. </span></div><p><div class=verse-container id=vv38:13.1><span>Pāricchattakavaggo tatiyo. </span></div><div class=flex-between><a href=/canon/en/pli/ms/sutta/kn/vv/vv0037.html>Previous</a><a href=/canon/en/pli/ms/sutta/kn/vv/vv0039.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>