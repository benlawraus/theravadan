<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0061.html>Previous</a><a href=/canon/en/pli/ms/sutta/kn/vv/vv0063.html>Next</a></div><p><div class=verse-container id=vv62:0.1><span>Vimānavatthu </span></div><p><div class=verse-container id=vv62:0.2><span>Purisavimāna </span></div><p><div class=verse-container id=vv62:0.3><span>Mahārathavagga </span></div><p><div class=verse-container id=vv62:0.4><span class=big-bold>12. Tatiyanāgavimānavatthu </span></div><p><div class=verse-container id=vv62:1.1><span>“Ko nu dibbena yānena, </span></div><p><div class=verse-container id=vv62:1.2><span>sabbasetena hatthinā; </span></div><p><div class=verse-container id=vv62:1.3><span>Tūriyatāḷitanigghoso, </span></div><p><div class=verse-container id=vv62:1.4><span>antalikkhe mahīyati. </span></div><p><div class=verse-container id=vv62:2.1><span>Devatā nusi gandhabbo, </span></div><p><div class=verse-container id=vv62:2.2><span>adu sakko purindado; </span></div><p><div class=verse-container id=vv62:2.3><span>Ajānantā taṁ pucchāma, </span></div><p><div class=verse-container id=vv62:2.4><span>kathaṁ jānemu taṁ mayan”ti. </span></div><p><div class=verse-container id=vv62:3.1><span>“Namhi devo na gandhabbo, </span></div><p><div class=verse-container id=vv62:3.2><span>nāpi sakko purindado; </span></div><p><div class=verse-container id=vv62:3.3><span>Sudhammā nāma ye devā, </span></div><p><div class=verse-container id=vv62:3.4><span>tesaṁ aññataro ahan”ti. </span></div><p><div class=verse-container id=vv62:4.1><span>“Pucchāma devaṁ sudhammaṁ, </span></div><p><div class=verse-container id=vv62:4.2><span>Puthuṁ katvāna añjaliṁ; </span></div><p><div class=verse-container id=vv62:4.3><span>Kiṁ katvā mānuse kammaṁ, </span></div><p><div class=verse-container id=vv62:4.4><span>Sudhammaṁ upapajjatī”ti. </span></div><p><div class=verse-container id=vv62:5.1><span>“Ucchāgāraṁ tiṇāgāraṁ, </span></div><p><div class=verse-container id=vv62:5.2><span>vatthāgārañca yo dade; </span></div><p><div class=verse-container id=vv62:5.3><span>Tiṇṇaṁ aññataraṁ datvā, </span></div><p><div class=verse-container id=vv62:5.4><span>sudhammaṁ upapajjatī”ti. </span></div><p><div class=verse-container id=vv62:6.1><span>Tatiyanāgavimānaṁ dvādasamaṁ. </span></div><div class=flex-between><a href=/canon/en/pli/ms/sutta/kn/vv/vv0061.html>Previous</a><a href=/canon/en/pli/ms/sutta/kn/vv/vv0063.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>