<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0061.html>Previous</a><a href=/canon/en/pli/ms/sutta/kn/vv/vv0063.html>Next</a></div><p id=vv62:0.1><span class=root>Vimānavatthu </span><br><p id=vv62:0.2><span class=root>Purisavimāna </span><br><p id=vv62:0.3><span class=root>Mahārathavagga </span><br><p id=vv62:0.4><span class="root big-bold">12. Tatiyanāgavimānavatthu </span><br><p id=vv62:1.1><span class=root>“Ko nu dibbena yānena, </span><br><p id=vv62:1.2><span class=root>sabbasetena hatthinā; </span><br><p id=vv62:1.3><span class=root>Tūriyatāḷitanigghoso, </span><br><p id=vv62:1.4><span class=root>antalikkhe mahīyati. </span><br><p id=vv62:2.1><span class=root>Devatā nusi gandhabbo, </span><br><p id=vv62:2.2><span class=root>adu sakko purindado; </span><br><p id=vv62:2.3><span class=root>Ajānantā taṁ pucchāma, </span><br><p id=vv62:2.4><span class=root>kathaṁ jānemu taṁ mayan”ti. </span><br><p id=vv62:3.1><span class=root>“Namhi devo na gandhabbo, </span><br><p id=vv62:3.2><span class=root>nāpi sakko purindado; </span><br><p id=vv62:3.3><span class=root>Sudhammā nāma ye devā, </span><br><p id=vv62:3.4><span class=root>tesaṁ aññataro ahan”ti. </span><br><p id=vv62:4.1><span class=root>“Pucchāma devaṁ sudhammaṁ, </span><br><p id=vv62:4.2><span class=root>Puthuṁ katvāna añjaliṁ; </span><br><p id=vv62:4.3><span class=root>Kiṁ katvā mānuse kammaṁ, </span><br><p id=vv62:4.4><span class=root>Sudhammaṁ upapajjatī”ti. </span><br><p id=vv62:5.1><span class=root>“Ucchāgāraṁ tiṇāgāraṁ, </span><br><p id=vv62:5.2><span class=root>vatthāgārañca yo dade; </span><br><p id=vv62:5.3><span class=root>Tiṇṇaṁ aññataraṁ datvā, </span><br><p id=vv62:5.4><span class=root>sudhammaṁ upapajjatī”ti. </span><br><p id=vv62:6.1><span class=root>Tatiyanāgavimānaṁ dvādasamaṁ. </span><br></main><footer class="container footer"><small><a href=/about/>Contact info</a></small></footer>