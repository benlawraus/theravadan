<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0023.html>Previous</a><a href=/canon/en/pli/ms/sutta/kn/vv/vv0025.html>Next</a></div><p><div class=verse-container id=vv24:0.1><span>Vimānavatthu </span></div><p><div class=verse-container id=vv24:0.2><span>Itthivimāna </span></div><p><div class=verse-container id=vv24:0.3><span>Cittalatāvagga </span></div><p><div class=verse-container id=vv24:0.4><span class=big-bold>7. Uposathāvimānavatthu </span></div><p><div class=verse-container id=vv24:1.1><span>“Abhikkantena vaṇṇena, </span></div><p><div class=verse-container id=vv24:1.2><span>yā tvaṁ tiṭṭhasi devate; </span></div><p><div class=verse-container id=vv24:1.3><span>Obhāsentī disā sabbā, </span></div><p><div class=verse-container id=vv24:1.4><span>osadhī viya tārakā. </span></div><p><div class=verse-container id=vv24:2.1><span>Kena tetādiso vaṇṇo, </span></div><p><div class=verse-container id=vv24:2.2><span>…pe… </span></div><p><div class=verse-container id=vv24:2.3><span>Vaṇṇo ca te sabbadisā pabhāsatī”ti. </span></div><p><div class=verse-container id=vv24:3.1><span>Sā devatā attamanā, </span></div><p><div class=verse-container id=vv24:3.2><span>…pe… </span></div><p><div class=verse-container id=vv24:3.3><span>yassa kammassidaṁ phalaṁ. </span></div><p><div class=verse-container id=vv24:4.1><span>“Uposathāti maṁ aññaṁsu, </span></div><p><div class=verse-container id=vv24:4.2><span>sāketāyaṁ upāsikā; </span></div><p><div class=verse-container id=vv24:4.3><span>Saddhā sīlena sampannā, </span></div><p><div class=verse-container id=vv24:4.4><span>saṁvibhāgaratā sadā. </span></div><p><div class=verse-container id=vv24:5.1><span>Acchādanañca bhattañca, </span></div><p><div class=verse-container id=vv24:5.2><span>senāsanaṁ padīpiyaṁ; </span></div><p><div class=verse-container id=vv24:5.3><span>Adāsiṁ ujubhūtesu, </span></div><p><div class=verse-container id=vv24:5.4><span>vippasannena cetasā. </span></div><p><div class=verse-container id=vv24:6.1><span>Cātuddasiṁ pañcadasiṁ, </span></div><p><div class=verse-container id=vv24:6.2><span>yā ca pakkhassa aṭṭhamī; </span></div><p><div class=verse-container id=vv24:6.3><span>Pāṭihāriyapakkhañca, </span></div><p><div class=verse-container id=vv24:6.4><span>aṭṭhaṅgasusamāgataṁ. </span></div><p><div class=verse-container id=vv24:7.1><span>Uposathaṁ upavasissaṁ, </span></div><p><div class=verse-container id=vv24:7.2><span>sadā sīlesu saṁvutā; </span></div><p><div class=verse-container id=vv24:7.3><span>Saññamā saṁvibhāgā ca, </span></div><p><div class=verse-container id=vv24:7.4><span>vimānaṁ āvasāmahaṁ. </span></div><p><div class=verse-container id=vv24:8.1><span>Pāṇātipātā viratā, </span></div><p><div class=verse-container id=vv24:8.2><span>musāvādā ca saññatā; </span></div><p><div class=verse-container id=vv24:8.3><span>Theyyā ca aticārā ca, </span></div><p><div class=verse-container id=vv24:8.4><span>majjapānā ca ārakā. </span></div><p><div class=verse-container id=vv24:9.1><span>Pañcasikkhāpade ratā, </span></div><p><div class=verse-container id=vv24:9.2><span>ariyasaccāna kovidā; </span></div><p><div class=verse-container id=vv24:9.3><span>Upāsikā cakkhumato, </span></div><p><div class=verse-container id=vv24:9.4><span>gotamassa yasassino. </span></div><p><div class=verse-container id=vv24:10.1><span>Tena metādiso vaṇṇo, </span></div><p><div class=verse-container id=vv24:10.2><span>…pe… </span></div><p><div class=verse-container id=vv24:10.3><span>Vaṇṇo ca me sabbadisā pabhāsatī”ti. </span></div><p><div class=verse-container id=vv24:11.1><span>“Abhikkhaṇaṁ nandanaṁ sutvā, </span></div><p><div class=verse-container id=vv24:11.2><span>Chando me udapajjatha; </span></div><p><div class=verse-container id=vv24:11.3><span>Tattha cittaṁ paṇidhāya, </span></div><p><div class=verse-container id=vv24:11.4><span>Upapannāmhi nandanaṁ. </span></div><p><div class=verse-container id=vv24:12.1><span>Nākāsiṁ satthu vacanaṁ, </span></div><p><div class=verse-container id=vv24:12.2><span>buddhassādiccabandhuno; </span></div><p><div class=verse-container id=vv24:12.3><span>Hīne cittaṁ paṇidhāya, </span></div><p><div class=verse-container id=vv24:12.4><span>sāmhi pacchānutāpinī”ti. </span></div><p><div class=verse-container id=vv24:13.1><span>“Kīva ciraṁ vimānamhi, </span></div><p><div class=verse-container id=vv24:13.2><span>idha vacchasuposathe; </span></div><p><div class=verse-container id=vv24:13.3><span>Devate pucchitācikkha, </span></div><p><div class=verse-container id=vv24:13.4><span>yadi jānāsi āyuno”ti. </span></div><p><div class=verse-container id=vv24:14.1><span>“Saṭṭhi vassasahassāni, </span></div><p><div class=verse-container id=vv24:14.2><span>tisso ca vassakoṭiyo; </span></div><p><div class=verse-container id=vv24:14.3><span>Idha ṭhatvā mahāmuni, </span></div><p><div class=verse-container id=vv24:14.4><span>ito cutā gamissāmi; </span></div><p><div class=verse-container id=vv24:14.5><span>Manussānaṁ sahabyatan”ti. </span></div><p><div class=verse-container id=vv24:15.1><span>“Mā tvaṁ uposathe bhāyi, </span></div><p><div class=verse-container id=vv24:15.2><span>sambuddhenāsi byākatā; </span></div><p><div class=verse-container id=vv24:15.3><span>Sotāpannā visesayi, </span></div><p><div class=verse-container id=vv24:15.4><span>pahīnā tava duggatī”ti. </span></div><p><div class=verse-container id=vv24:16.1><span>Uposathāvimānaṁ sattamaṁ. </span></div><div class=flex-between><a href=/canon/en/pli/ms/sutta/kn/vv/vv0023.html>Previous</a><a href=/canon/en/pli/ms/sutta/kn/vv/vv0025.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>