<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0019.html>Previous</a><a href=/canon/en/pli/ms/sutta/kn/vv/vv0021.html>Next</a></div><p><div class=verse-container id=vv20:0.1><span>Vimānavatthu </span></div><p><div class=verse-container id=vv20:0.2><span>Itthivimāna </span></div><p><div class=verse-container id=vv20:0.3><span>Cittalatāvagga </span></div><p><div class=verse-container id=vv20:0.4><span class=big-bold>3. Ācāmadāyikāvimānavatthu </span></div><p><div class=verse-container id=vv20:1.1><span>“Piṇḍāya te carantassa, </span></div><p><div class=verse-container id=vv20:1.2><span>tuṇhībhūtassa tiṭṭhato; </span></div><p><div class=verse-container id=vv20:1.3><span>Daliddā kapaṇā nārī, </span></div><p><div class=verse-container id=vv20:1.4><span>parāgāraṁ apassitā. </span></div><p><div class=verse-container id=vv20:2.1><span>Yā te adāsi ācāmaṁ, </span></div><p><div class=verse-container id=vv20:2.2><span>pasannā sehi pāṇibhi; </span></div><p><div class=verse-container id=vv20:2.3><span>Sā hitvā mānusaṁ dehaṁ, </span></div><p><div class=verse-container id=vv20:2.4><span>kaṁ nu sā disataṁ gatā”ti. </span></div><p><div class=verse-container id=vv20:3.1><span>“Piṇḍāya me carantassa, </span></div><p><div class=verse-container id=vv20:3.2><span>tuṇhībhūtassa tiṭṭhato; </span></div><p><div class=verse-container id=vv20:3.3><span>Daliddā kapaṇā nārī, </span></div><p><div class=verse-container id=vv20:3.4><span>parāgāraṁ apassitā. </span></div><p><div class=verse-container id=vv20:4.1><span>Yā me adāsi ācāmaṁ, </span></div><p><div class=verse-container id=vv20:4.2><span>pasannā sehi pāṇibhi; </span></div><p><div class=verse-container id=vv20:4.3><span>Sā hitvā mānusaṁ dehaṁ, </span></div><p><div class=verse-container id=vv20:4.4><span>vippamuttā ito cutā. </span></div><p><div class=verse-container id=vv20:5.1><span>Nimmānaratino nāma, </span></div><p><div class=verse-container id=vv20:5.2><span>santi devā mahiddhikā; </span></div><p><div class=verse-container id=vv20:5.3><span>Tattha sā sukhitā nārī, </span></div><p><div class=verse-container id=vv20:5.4><span>modatācāmadāyikā”ti. </span></div><p><div class=verse-container id=vv20:6.1><span>“Aho dānaṁ varākiyā, </span></div><p><div class=verse-container id=vv20:6.2><span>kassape suppatiṭṭhitaṁ; </span></div><p><div class=verse-container id=vv20:6.3><span>Parābhatena dānena, </span></div><p><div class=verse-container id=vv20:6.4><span>ijjhittha vata dakkhiṇā. </span></div><p><div class=verse-container id=vv20:7.1><span>Yā mahesittaṁ kāreyya, </span></div><p><div class=verse-container id=vv20:7.2><span>cakkavattissa rājino; </span></div><p><div class=verse-container id=vv20:7.3><span>Nārī sabbaṅgakalyāṇī, </span></div><p><div class=verse-container id=vv20:7.4><span>bhattu cānomadassikā; </span></div><p><div class=verse-container id=vv20:7.5><span>Etassācāmadānassa, </span></div><p><div class=verse-container id=vv20:7.6><span>kalaṁ nāgghati soḷasiṁ. </span></div><p><div class=verse-container id=vv20:8.1><span>Sataṁ nikkhā sataṁ assā, </span></div><p><div class=verse-container id=vv20:8.2><span>sataṁ assatarīrathā; </span></div><p><div class=verse-container id=vv20:8.3><span>Sataṁ kaññāsahassāni, </span></div><p><div class=verse-container id=vv20:8.4><span>āmuttamaṇikuṇḍalā; </span></div><p><div class=verse-container id=vv20:8.5><span>Etassācāmadānassa, </span></div><p><div class=verse-container id=vv20:8.6><span>kalaṁ nāgghanti soḷasiṁ. </span></div><p><div class=verse-container id=vv20:9.1><span>Sataṁ hemavatā nāgā, </span></div><p><div class=verse-container id=vv20:9.2><span>īsādantā urūḷhavā; </span></div><p><div class=verse-container id=vv20:9.3><span>Suvaṇṇakacchā mātaṅgā, </span></div><p><div class=verse-container id=vv20:9.4><span>hemakappanavāsasā; </span></div><p><div class=verse-container id=vv20:9.5><span>Etassācāmadānassa, </span></div><p><div class=verse-container id=vv20:9.6><span>kalaṁ nāgghati soḷasiṁ. </span></div><p><div class=verse-container id=vv20:10.1><span>Catunnamapi dīpānaṁ, </span></div><p><div class=verse-container id=vv20:10.2><span>issaraṁ yodha kāraye; </span></div><p><div class=verse-container id=vv20:10.3><span>Etassācāmadānassa, </span></div><p><div class=verse-container id=vv20:10.4><span>kalaṁ nāgghati soḷasin”ti. </span></div><p><div class=verse-container id=vv20:11.1><span>Ācāmadāyikāvimānaṁ tatiyaṁ. </span></div><div class=flex-between><a href=/canon/en/pli/ms/sutta/kn/vv/vv0019.html>Previous</a><a href=/canon/en/pli/ms/sutta/kn/vv/vv0021.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>