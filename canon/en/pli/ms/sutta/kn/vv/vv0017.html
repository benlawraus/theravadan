<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0016.html>Previous</a><a href=/canon/en/pli/ms/sutta/kn/vv/vv0018.html>Next</a></div><p id=vv17:0.1><span class=root>Vimānavatthu </span><br><p id=vv17:0.2><span class=root>Itthivimāna </span><br><p id=vv17:0.3><span class=root>Pīṭhavagga </span><br><p id=vv17:0.4><span class="root big-bold">17. Kesakārīvimānavatthu </span><br><p id=vv17:1.1><span class=root>“Idaṁ vimānaṁ ruciraṁ pabhassaraṁ, </span><br><p id=vv17:1.2><span class=root>Veḷuriyathambhaṁ satataṁ sunimmitaṁ; </span><br><p id=vv17:1.3><span class=root>Suvaṇṇarukkhehi samantamotthataṁ, </span><br><p id=vv17:1.4><span class=root>Ṭhānaṁ mamaṁ kammavipākasambhavaṁ. </span><br><p id=vv17:2.1><span class=root>Tatrūpapannā purimaccharā imā, </span><br><p id=vv17:2.2><span class=root>Sataṁ sahassāni sakena kammunā; </span><br><p id=vv17:2.3><span class=root>Tuvaṁsi ajjhupagatā yasassinī, </span><br><p id=vv17:2.4><span class=root>Obhāsayaṁ tiṭṭhasi pubbadevatā. </span><br><p id=vv17:3.1><span class=root>Sasī adhiggayha yathā virocati, </span><br><p id=vv17:3.2><span class=root>Nakkhattarājāriva tārakāgaṇaṁ; </span><br><p id=vv17:3.3><span class=root>Tatheva tvaṁ accharāsaṅgaṇaṁ imaṁ, </span><br><p id=vv17:3.4><span class=root>Daddallamānā yasasā virocasi. </span><br><p id=vv17:4.1><span class=root>Kuto nu āgamma anomadassane, </span><br><p id=vv17:4.2><span class=root>Upapannā tvaṁ bhavanaṁ mamaṁ idaṁ; </span><br><p id=vv17:4.3><span class=root>Brahmaṁva devā tidasā sahindakā, </span><br><p id=vv17:4.4><span class=root>Sabbe na tappāmase dassanena tan”ti. </span><br><p id=vv17:5.1><span class=root>“Yametaṁ sakka anupucchase mamaṁ, </span><br><p id=vv17:5.2><span class=root>‘Kuto cutā tvaṁ idha āgatā’ti; </span><br><p id=vv17:5.3><span class=root>Bārāṇasī nāma puratthi kāsinaṁ, </span><br><p id=vv17:5.4><span class=root>Tattha ahosiṁ pure kesakārikā. </span><br><p id=vv17:6.1><span class=root>Buddhe ca dhamme ca pasannamānasā, </span><br><p id=vv17:6.2><span class=root>Saṅghe ca ekantagatā asaṁsayā; </span><br><p id=vv17:6.3><span class=root>Akhaṇḍasikkhāpadā āgatapphalā, </span><br><p id=vv17:6.4><span class=root>Sambodhidhamme niyatā anāmayā”ti. </span><br><p id=vv17:7.1><span class=root>“Tantyābhinandāmase svāgatañca te, </span><br><p id=vv17:7.2><span class=root>Dhammena ca tvaṁ yasasā virocasi; </span><br><p id=vv17:7.3><span class=root>Buddhe ca dhamme ca pasannamānase, </span><br><p id=vv17:7.4><span class=root>Saṅghe ca ekantagate asaṁsaye; </span><br><p id=vv17:7.5><span class=root>Akhaṇḍasikkhāpade āgatapphale, </span><br><p id=vv17:7.6><span class=root>Sambodhidhamme niyate anāmaye”ti. </span><br><p id=vv17:8.1><span class=root>Kesakārīvimānaṁ sattarasamaṁ. </span><br><p id=vv17:9.1><span class=root>Tassuddānaṁ </span><br><p id=vv17:10.1><span class=root>Pañca pīṭhā tayo nāvā, </span><br><p id=vv17:10.2><span class=root>dīpatiladakkhiṇā dve; </span><br><p id=vv17:10.3><span class=root>Pati dve suṇisā uttarā, </span><br><p id=vv17:10.4><span class=root>sirimā kesakārikā; </span><br><p id=vv17:10.5><span class=root>Vaggo tena pavuccatīti. </span><br><p id=vv17:11.1><span class=root>Itthivimāne paṭhamo vaggo. </span><br></main><footer class="container footer"><small><a href=/about/>Contact info</a></small></footer>