<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0050.html>Previous</a><a href=/canon/en/pli/ms/sutta/kn/vv/vv0052.html>Next</a></div><p id=vv51:0.1><span class=root>Vimānavatthu </span><br><p id=vv51:0.2><span class=root>Purisavimāna </span><br><p id=vv51:0.3><span class=root>Mahārathavagga </span><br><p id=vv51:0.4><span class="root big-bold">1. Maṇḍūkadevaputtavimānavatthu </span><br><p id=vv51:1.1><span class=root>“Ko me vandati pādāni, </span><br><p id=vv51:1.2><span class=root>iddhiyā yasasā jalaṁ; </span><br><p id=vv51:1.3><span class=root>Abhikkantena vaṇṇena, </span><br><p id=vv51:1.4><span class=root>sabbā obhāsayaṁ disā”ti. </span><br><p id=vv51:2.1><span class=root>“Maṇḍūkohaṁ pure āsiṁ, </span><br><p id=vv51:2.2><span class=root>udake vārigocaro; </span><br><p id=vv51:2.3><span class=root>Tava dhammaṁ suṇantassa, </span><br><p id=vv51:2.4><span class=root>avadhī vacchapālako. </span><br><p id=vv51:3.1><span class=root>Muhuttaṁ cittapasādassa, </span><br><p id=vv51:3.2><span class=root>iddhiṁ passa yasañca me; </span><br><p id=vv51:3.3><span class=root>Ānubhāvañca me passa, </span><br><p id=vv51:3.4><span class=root>vaṇṇaṁ passa jutiñca me. </span><br><p id=vv51:4.1><span class=root>Ye ca te dīghamaddhānaṁ, </span><br><p id=vv51:4.2><span class=root>dhammaṁ assosuṁ gotama; </span><br><p id=vv51:4.3><span class=root>Pattā te acalaṭṭhānaṁ, </span><br><p id=vv51:4.4><span class=root>yattha gantvā na socare”ti. </span><br><p id=vv51:5.1><span class=root>Maṇḍūkadevaputtavimānaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>