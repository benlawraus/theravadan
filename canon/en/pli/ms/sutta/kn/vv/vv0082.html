<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0081.html>Previous</a><a href=/canon/en/pli/ms/sutta/kn/vv/vv0083.html>Next</a></div><p><div class=verse-container id=vv82:0.1><span>Vimānavatthu </span></div><p><div class=verse-container id=vv82:0.2><span>Purisavimāna </span></div><p><div class=verse-container id=vv82:0.3><span>Sunikkhittavagga </span></div><p><div class=verse-container id=vv82:0.4><span class=big-bold>8. Anekavaṇṇavimānavatthu </span></div><p><div class=verse-container id=vv82:1.1><span>“Anekavaṇṇaṁ darasokanāsanaṁ, </span></div><p><div class=verse-container id=vv82:1.2><span>Vimānamāruyha anekacittaṁ; </span></div><p><div class=verse-container id=vv82:1.3><span>Parivārito accharāsaṅgaṇena, </span></div><p><div class=verse-container id=vv82:1.4><span>Sunimmito bhūtapatīva modasi. </span></div><p><div class=verse-container id=vv82:2.1><span>Samassamo natthi kuto panuttaro, </span></div><p><div class=verse-container id=vv82:2.2><span>Yasena puññena ca iddhiyā ca; </span></div><p><div class=verse-container id=vv82:2.3><span>Sabbe ca devā tidasagaṇā samecca, </span></div><p><div class=verse-container id=vv82:2.4><span>Taṁ taṁ namassanti sasiṁva devā; </span></div><p><div class=verse-container id=vv82:2.5><span>Imā ca te accharāyo samantato, </span></div><p><div class=verse-container id=vv82:2.6><span>Naccanti gāyanti pamodayanti. </span></div><p><div class=verse-container id=vv82:3.1><span>Deviddhipattosi mahānubhāvo, </span></div><p><div class=verse-container id=vv82:3.2><span>Manussabhūto kimakāsi puññaṁ; </span></div><p><div class=verse-container id=vv82:3.3><span>Kenāsi evaṁ jalitānubhāvo, </span></div><p><div class=verse-container id=vv82:3.4><span>Vaṇṇo ca te sabbadisā pabhāsatī”ti. </span></div><p><div class=verse-container id=vv82:4.1><span>So devaputto attamano, </span></div><p><div class=verse-container id=vv82:4.2><span>…pe… </span></div><p><div class=verse-container id=vv82:4.3><span>yassa kammassidaṁ phalaṁ. </span></div><p><div class=verse-container id=vv82:5.1><span>“Ahaṁ bhadante ahuvāsi pubbe, </span></div><p><div class=verse-container id=vv82:5.2><span>Sumedhanāmassa jinassa sāvako; </span></div><p><div class=verse-container id=vv82:5.3><span>Puthujjano ananubodhohamasmi, </span></div><p><div class=verse-container id=vv82:5.4><span>So satta vassāni paribbajissahaṁ. </span></div><p><div class=verse-container id=vv82:6.1><span>Sohaṁ sumedhassa jinassa satthuno, </span></div><p><div class=verse-container id=vv82:6.2><span>Parinibbutassoghatiṇṇassa tādino; </span></div><p><div class=verse-container id=vv82:6.3><span>Ratanuccayaṁ hemajālena channaṁ, </span></div><p><div class=verse-container id=vv82:6.4><span>Vanditvā thūpasmiṁ manaṁ pasādayiṁ. </span></div><p><div class=verse-container id=vv82:7.1><span>Na māsi dānaṁ na ca matthi dātuṁ, </span></div><p><div class=verse-container id=vv82:7.2><span>Pare ca kho tattha samādapesiṁ; </span></div><p><div class=verse-container id=vv82:7.3><span>Pūjetha naṁ pūjanīyassa dhātuṁ, </span></div><p><div class=verse-container id=vv82:7.4><span>Evaṁ kira saggamito gamissatha. </span></div><p><div class=verse-container id=vv82:8.1><span>Tadeva kammaṁ kusalaṁ kataṁ mayā, </span></div><p><div class=verse-container id=vv82:8.2><span>Sukhañca dibbaṁ anubhomi attanā; </span></div><p><div class=verse-container id=vv82:8.3><span>Modāmahaṁ tidasagaṇassa majjhe, </span></div><p><div class=verse-container id=vv82:8.4><span>Na tassa puññassa khayampi ajjhagan”ti. </span></div><p><div class=verse-container id=vv82:9.1><span>Anekavaṇṇavimānaṁ aṭṭhamaṁ. </span></div><div class=flex-between><a href=/canon/en/pli/ms/sutta/kn/vv/vv0081.html>Previous</a><a href=/canon/en/pli/ms/sutta/kn/vv/vv0083.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>