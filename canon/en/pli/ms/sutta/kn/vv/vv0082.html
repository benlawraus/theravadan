<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0081.html>Previous</a><a href=/canon/en/pli/ms/sutta/kn/vv/vv0083.html>Next</a></div><p id=vv82:0.1><span class=root>Vimānavatthu </span><br><p id=vv82:0.2><span class=root>Purisavimāna </span><br><p id=vv82:0.3><span class=root>Sunikkhittavagga </span><br><p id=vv82:0.4><span class="root big-bold">8. Anekavaṇṇavimānavatthu </span><br><p id=vv82:1.1><span class=root>“Anekavaṇṇaṁ darasokanāsanaṁ, </span><br><p id=vv82:1.2><span class=root>Vimānamāruyha anekacittaṁ; </span><br><p id=vv82:1.3><span class=root>Parivārito accharāsaṅgaṇena, </span><br><p id=vv82:1.4><span class=root>Sunimmito bhūtapatīva modasi. </span><br><p id=vv82:2.1><span class=root>Samassamo natthi kuto panuttaro, </span><br><p id=vv82:2.2><span class=root>Yasena puññena ca iddhiyā ca; </span><br><p id=vv82:2.3><span class=root>Sabbe ca devā tidasagaṇā samecca, </span><br><p id=vv82:2.4><span class=root>Taṁ taṁ namassanti sasiṁva devā; </span><br><p id=vv82:2.5><span class=root>Imā ca te accharāyo samantato, </span><br><p id=vv82:2.6><span class=root>Naccanti gāyanti pamodayanti. </span><br><p id=vv82:3.1><span class=root>Deviddhipattosi mahānubhāvo, </span><br><p id=vv82:3.2><span class=root>Manussabhūto kimakāsi puññaṁ; </span><br><p id=vv82:3.3><span class=root>Kenāsi evaṁ jalitānubhāvo, </span><br><p id=vv82:3.4><span class=root>Vaṇṇo ca te sabbadisā pabhāsatī”ti. </span><br><p id=vv82:4.1><span class=root>So devaputto attamano, </span><br><p id=vv82:4.2><span class=root>…pe… </span><br><p id=vv82:4.3><span class=root>yassa kammassidaṁ phalaṁ. </span><br><p id=vv82:5.1><span class=root>“Ahaṁ bhadante ahuvāsi pubbe, </span><br><p id=vv82:5.2><span class=root>Sumedhanāmassa jinassa sāvako; </span><br><p id=vv82:5.3><span class=root>Puthujjano ananubodhohamasmi, </span><br><p id=vv82:5.4><span class=root>So satta vassāni paribbajissahaṁ. </span><br><p id=vv82:6.1><span class=root>Sohaṁ sumedhassa jinassa satthuno, </span><br><p id=vv82:6.2><span class=root>Parinibbutassoghatiṇṇassa tādino; </span><br><p id=vv82:6.3><span class=root>Ratanuccayaṁ hemajālena channaṁ, </span><br><p id=vv82:6.4><span class=root>Vanditvā thūpasmiṁ manaṁ pasādayiṁ. </span><br><p id=vv82:7.1><span class=root>Na māsi dānaṁ na ca matthi dātuṁ, </span><br><p id=vv82:7.2><span class=root>Pare ca kho tattha samādapesiṁ; </span><br><p id=vv82:7.3><span class=root>Pūjetha naṁ pūjanīyassa dhātuṁ, </span><br><p id=vv82:7.4><span class=root>Evaṁ kira saggamito gamissatha. </span><br><p id=vv82:8.1><span class=root>Tadeva kammaṁ kusalaṁ kataṁ mayā, </span><br><p id=vv82:8.2><span class=root>Sukhañca dibbaṁ anubhomi attanā; </span><br><p id=vv82:8.3><span class=root>Modāmahaṁ tidasagaṇassa majjhe, </span><br><p id=vv82:8.4><span class=root>Na tassa puññassa khayampi ajjhagan”ti. </span><br><p id=vv82:9.1><span class=root>Anekavaṇṇavimānaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>