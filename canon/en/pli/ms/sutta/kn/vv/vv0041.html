<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0040.html>Previous</a><a href=/canon/en/pli/ms/sutta/kn/vv/vv0042.html>Next</a></div><p id=vv41:0.1><span class=root>Vimānavatthu </span><br><p id=vv41:0.2><span class=root>Itthivimāna </span><br><p id=vv41:0.3><span class=root>Mañjiṭṭhakavagga </span><br><p id=vv41:0.4><span class="root big-bold">3. Nāgavimānavatthu </span><br><p id=vv41:1.1><span class=root>“Alaṅkatā maṇikañcanācitaṁ, </span><br><p id=vv41:1.2><span class=root>Sovaṇṇajālacitaṁ mahantaṁ; </span><br><p id=vv41:1.3><span class=root>Abhiruyha gajavaraṁ sukappitaṁ, </span><br><p id=vv41:1.4><span class=root>Idhāgamā vehāyasaṁ antalikkhe. </span><br><p id=vv41:2.1><span class=root>Nāgassa dantesu duvesu nimmitā, </span><br><p id=vv41:2.2><span class=root>Acchodakā paduminiyo suphullā; </span><br><p id=vv41:2.3><span class=root>Padumesu ca tūriyagaṇā pabhijjare, </span><br><p id=vv41:2.4><span class=root>Imā ca naccanti manoharāyo. </span><br><p id=vv41:3.1><span class=root>Deviddhipattāsi mahānubhāve, </span><br><p id=vv41:3.2><span class=root>Manussabhūtā kimakāsi puññaṁ; </span><br><p id=vv41:3.3><span class=root>Kenāsi evaṁ jalitānubhāvā, </span><br><p id=vv41:3.4><span class=root>Vaṇṇo ca te sabbadisā pabhāsatī”ti. </span><br><p id=vv41:4.1><span class=root>“Bārāṇasiyaṁ upasaṅkamitvā, </span><br><p id=vv41:4.2><span class=root>Buddhassahaṁ vatthayugaṁ adāsiṁ; </span><br><p id=vv41:4.3><span class=root>Pādāni vanditvā chamā nisīdiṁ, </span><br><p id=vv41:4.4><span class=root>Vittā cahaṁ añjalikaṁ akāsiṁ. </span><br><p id=vv41:5.1><span class=root>Buddho ca me kañcanasannibhattaco, </span><br><p id=vv41:5.2><span class=root>Adesayi samudayadukkhaniccataṁ; </span><br><p id=vv41:5.3><span class=root>Asaṅkhataṁ dukkhanirodhasassataṁ, </span><br><p id=vv41:5.4><span class=root>Maggaṁ adesayi yato vijānisaṁ. </span><br><p id=vv41:6.1><span class=root>Appāyukī kālakatā tato cutā, </span><br><p id=vv41:6.2><span class=root>Upapannā tidasagaṇaṁ yasassinī; </span><br><p id=vv41:6.3><span class=root>Sakkassahaṁ aññatarā pajāpati, </span><br><p id=vv41:6.4><span class=root>Yasuttarā nāma disāsu vissutā”ti. </span><br><p id=vv41:7.1><span class=root>Nāgavimānaṁ tatiyaṁ. </span><br></main><footer class="container footer"><small><a href=/about>Contact info</a></small></footer>