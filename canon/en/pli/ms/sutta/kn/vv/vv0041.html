<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0040.html>Previous</a><a href=/canon/en/pli/ms/sutta/kn/vv/vv0042.html>Next</a></div><p><div class=verse-container id=vv41:0.1><span>Vimānavatthu </span></div><p><div class=verse-container id=vv41:0.2><span>Itthivimāna </span></div><p><div class=verse-container id=vv41:0.3><span>Mañjiṭṭhakavagga </span></div><p><div class=verse-container id=vv41:0.4><span class=big-bold>3. Nāgavimānavatthu </span></div><p><div class=verse-container id=vv41:1.1><span>“Alaṅkatā maṇikañcanācitaṁ, </span></div><p><div class=verse-container id=vv41:1.2><span>Sovaṇṇajālacitaṁ mahantaṁ; </span></div><p><div class=verse-container id=vv41:1.3><span>Abhiruyha gajavaraṁ sukappitaṁ, </span></div><p><div class=verse-container id=vv41:1.4><span>Idhāgamā vehāyasaṁ antalikkhe. </span></div><p><div class=verse-container id=vv41:2.1><span>Nāgassa dantesu duvesu nimmitā, </span></div><p><div class=verse-container id=vv41:2.2><span>Acchodakā paduminiyo suphullā; </span></div><p><div class=verse-container id=vv41:2.3><span>Padumesu ca tūriyagaṇā pabhijjare, </span></div><p><div class=verse-container id=vv41:2.4><span>Imā ca naccanti manoharāyo. </span></div><p><div class=verse-container id=vv41:3.1><span>Deviddhipattāsi mahānubhāve, </span></div><p><div class=verse-container id=vv41:3.2><span>Manussabhūtā kimakāsi puññaṁ; </span></div><p><div class=verse-container id=vv41:3.3><span>Kenāsi evaṁ jalitānubhāvā, </span></div><p><div class=verse-container id=vv41:3.4><span>Vaṇṇo ca te sabbadisā pabhāsatī”ti. </span></div><p><div class=verse-container id=vv41:4.1><span>“Bārāṇasiyaṁ upasaṅkamitvā, </span></div><p><div class=verse-container id=vv41:4.2><span>Buddhassahaṁ vatthayugaṁ adāsiṁ; </span></div><p><div class=verse-container id=vv41:4.3><span>Pādāni vanditvā chamā nisīdiṁ, </span></div><p><div class=verse-container id=vv41:4.4><span>Vittā cahaṁ añjalikaṁ akāsiṁ. </span></div><p><div class=verse-container id=vv41:5.1><span>Buddho ca me kañcanasannibhattaco, </span></div><p><div class=verse-container id=vv41:5.2><span>Adesayi samudayadukkhaniccataṁ; </span></div><p><div class=verse-container id=vv41:5.3><span>Asaṅkhataṁ dukkhanirodhasassataṁ, </span></div><p><div class=verse-container id=vv41:5.4><span>Maggaṁ adesayi yato vijānisaṁ. </span></div><p><div class=verse-container id=vv41:6.1><span>Appāyukī kālakatā tato cutā, </span></div><p><div class=verse-container id=vv41:6.2><span>Upapannā tidasagaṇaṁ yasassinī; </span></div><p><div class=verse-container id=vv41:6.3><span>Sakkassahaṁ aññatarā pajāpati, </span></div><p><div class=verse-container id=vv41:6.4><span>Yasuttarā nāma disāsu vissutā”ti. </span></div><p><div class=verse-container id=vv41:7.1><span>Nāgavimānaṁ tatiyaṁ. </span></div><div class=flex-between><a href=/canon/en/pli/ms/sutta/kn/vv/vv0040.html>Previous</a><a href=/canon/en/pli/ms/sutta/kn/vv/vv0042.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>