<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0080.html>Previous</a><a href=/canon/en/pli/ms/sutta/kn/vv/vv0082.html>Next</a></div><p><div class=verse-container id=vv81:0.1><span>Vimānavatthu </span></div><p><div class=verse-container id=vv81:0.2><span>Purisavimāna </span></div><p><div class=verse-container id=vv81:0.3><span>Sunikkhittavagga </span></div><p><div class=verse-container id=vv81:0.4><span class=big-bold>7. Kaṇḍakavimānavatthu </span></div><p><div class=verse-container id=vv81:1.1><span>“Puṇṇamāse yathā cando, </span></div><p><div class=verse-container id=vv81:1.2><span>nakkhattaparivārito; </span></div><p><div class=verse-container id=vv81:1.3><span>Samantā anupariyāti, </span></div><p><div class=verse-container id=vv81:1.4><span>tārakādhipatī sasī. </span></div><p><div class=verse-container id=vv81:2.1><span>Tathūpamaṁ idaṁ byamhaṁ, </span></div><p><div class=verse-container id=vv81:2.2><span>dibbaṁ devapuramhi ca; </span></div><p><div class=verse-container id=vv81:2.3><span>Atirocati vaṇṇena, </span></div><p><div class=verse-container id=vv81:2.4><span>udayantova raṁsimā. </span></div><p><div class=verse-container id=vv81:3.1><span>Veḷuriyasuvaṇṇassa, </span></div><p><div class=verse-container id=vv81:3.2><span>phalikā rūpiyassa ca; </span></div><p><div class=verse-container id=vv81:3.3><span>Masāragallamuttāhi, </span></div><p><div class=verse-container id=vv81:3.4><span>lohitaṅgamaṇīhi ca. </span></div><p><div class=verse-container id=vv81:4.1><span>Citrā manoramā bhūmi, </span></div><p><div class=verse-container id=vv81:4.2><span>veḷūriyassa santhatā; </span></div><p><div class=verse-container id=vv81:4.3><span>Kūṭāgārā subhā rammā, </span></div><p><div class=verse-container id=vv81:4.4><span>pāsādo te sumāpito. </span></div><p><div class=verse-container id=vv81:5.1><span>Rammā ca te pokkharaṇī, </span></div><p><div class=verse-container id=vv81:5.2><span>puthulomanisevitā; </span></div><p><div class=verse-container id=vv81:5.3><span>Acchodakā vippasannā, </span></div><p><div class=verse-container id=vv81:5.4><span>sovaṇṇavālukasanthatā. </span></div><p><div class=verse-container id=vv81:6.1><span>Nānāpadumasañchannā, </span></div><p><div class=verse-container id=vv81:6.2><span>puṇḍarīkasamotatā; </span></div><p><div class=verse-container id=vv81:6.3><span>Surabhiṁ sampavāyanti, </span></div><p><div class=verse-container id=vv81:6.4><span>manuññā māluteritā. </span></div><p><div class=verse-container id=vv81:7.1><span>Tassā te ubhato passe, </span></div><p><div class=verse-container id=vv81:7.2><span>vanagumbā sumāpitā; </span></div><p><div class=verse-container id=vv81:7.3><span>Upetā puppharukkhehi, </span></div><p><div class=verse-container id=vv81:7.4><span>phalarukkhehi cūbhayaṁ. </span></div><p><div class=verse-container id=vv81:8.1><span>Sovaṇṇapāde pallaṅke, </span></div><p><div class=verse-container id=vv81:8.2><span>muduke gonakatthate; </span></div><p><div class=verse-container id=vv81:8.3><span>Nisinnaṁ devarājaṁva, </span></div><p><div class=verse-container id=vv81:8.4><span>upatiṭṭhanti accharā. </span></div><p><div class=verse-container id=vv81:9.1><span>Sabbābharaṇasañchannā, </span></div><p><div class=verse-container id=vv81:9.2><span>nānāmālāvibhūsitā; </span></div><p><div class=verse-container id=vv81:9.3><span>Ramenti taṁ mahiddhikaṁ, </span></div><p><div class=verse-container id=vv81:9.4><span>vasavattīva modasi. </span></div><p><div class=verse-container id=vv81:10.1><span>Bherisaṅkhamudiṅgāhi, </span></div><p><div class=verse-container id=vv81:10.2><span>vīṇāhi paṇavehi ca; </span></div><p><div class=verse-container id=vv81:10.3><span>Ramasi ratisampanno, </span></div><p><div class=verse-container id=vv81:10.4><span>naccagīte suvādite. </span></div><p><div class=verse-container id=vv81:11.1><span>Dibbā te vividhā rūpā, </span></div><p><div class=verse-container id=vv81:11.2><span>dibbā saddā atho rasā; </span></div><p><div class=verse-container id=vv81:11.3><span>Gandhā ca te adhippetā, </span></div><p><div class=verse-container id=vv81:11.4><span>phoṭṭhabbā ca manoramā. </span></div><p><div class=verse-container id=vv81:12.1><span>Tasmiṁ vimāne pavare, </span></div><p><div class=verse-container id=vv81:12.2><span>devaputta mahappabho; </span></div><p><div class=verse-container id=vv81:12.3><span>Atirocasi vaṇṇena, </span></div><p><div class=verse-container id=vv81:12.4><span>udayantova bhāṇumā. </span></div><p><div class=verse-container id=vv81:13.1><span>Dānassa te idaṁ phalaṁ, </span></div><p><div class=verse-container id=vv81:13.2><span>atho sīlassa vā pana; </span></div><p><div class=verse-container id=vv81:13.3><span>Atho añjalikammassa, </span></div><p><div class=verse-container id=vv81:13.4><span>taṁ me akkhāhi pucchito”. </span></div><p><div class=verse-container id=vv81:14.1><span>So devaputto attamano, </span></div><p><div class=verse-container id=vv81:14.2><span>…pe… </span></div><p><div class=verse-container id=vv81:14.3><span>yassa kammassidaṁ phalaṁ. </span></div><p><div class=verse-container id=vv81:15.1><span>“Ahaṁ kapilavatthusmiṁ, </span></div><p><div class=verse-container id=vv81:15.2><span>sākiyānaṁ puruttame; </span></div><p><div class=verse-container id=vv81:15.3><span>Suddhodanassa puttassa, </span></div><p><div class=verse-container id=vv81:15.4><span>kaṇḍako sahajo ahaṁ. </span></div><p><div class=verse-container id=vv81:16.1><span>Yadā so aḍḍharattāyaṁ, </span></div><p><div class=verse-container id=vv81:16.2><span>bodhāya mabhinikkhami; </span></div><p><div class=verse-container id=vv81:16.3><span>So maṁ mudūhi pāṇīhi, </span></div><p><div class=verse-container id=vv81:16.4><span>jāli tambanakhehi ca. </span></div><p><div class=verse-container id=vv81:17.1><span>Satthiṁ ākoṭayitvāna, </span></div><p><div class=verse-container id=vv81:17.2><span>vaha sammāti cabravi; </span></div><p><div class=verse-container id=vv81:17.3><span>Ahaṁ lokaṁ tārayissaṁ, </span></div><p><div class=verse-container id=vv81:17.4><span>patto sambodhimuttamaṁ. </span></div><p><div class=verse-container id=vv81:18.1><span>Taṁ me giraṁ suṇantassa, </span></div><p><div class=verse-container id=vv81:18.2><span>hāso me vipulo ahu; </span></div><p><div class=verse-container id=vv81:18.3><span>Udaggacitto sumano, </span></div><p><div class=verse-container id=vv81:18.4><span>abhisīsiṁ tadā ahaṁ. </span></div><p><div class=verse-container id=vv81:19.1><span>Abhirūḷhañca maṁ ñatvā, </span></div><p><div class=verse-container id=vv81:19.2><span>sakyaputtaṁ mahāyasaṁ; </span></div><p><div class=verse-container id=vv81:19.3><span>Udaggacitto mudito, </span></div><p><div class=verse-container id=vv81:19.4><span>vahissaṁ purisuttamaṁ. </span></div><p><div class=verse-container id=vv81:20.1><span>Paresaṁ vijitaṁ gantvā, </span></div><p><div class=verse-container id=vv81:20.2><span>uggatasmiṁ divākare; </span></div><p><div class=verse-container id=vv81:20.3><span>Mamaṁ channañca ohāya, </span></div><p><div class=verse-container id=vv81:20.4><span>anapekkho so apakkami. </span></div><p><div class=verse-container id=vv81:21.1><span>Tassa tambanakhe pāde, </span></div><p><div class=verse-container id=vv81:21.2><span>jivhāya parilehisaṁ; </span></div><p><div class=verse-container id=vv81:21.3><span>Gacchantañca mahāvīraṁ, </span></div><p><div class=verse-container id=vv81:21.4><span>rudamāno udikkhisaṁ. </span></div><p><div class=verse-container id=vv81:22.1><span>Adassanenahaṁ tassa, </span></div><p><div class=verse-container id=vv81:22.2><span>sakyaputtassa sirīmato; </span></div><p><div class=verse-container id=vv81:22.3><span>Alatthaṁ garukābādhaṁ, </span></div><p><div class=verse-container id=vv81:22.4><span>khippaṁ me maraṇaṁ ahu. </span></div><p><div class=verse-container id=vv81:23.1><span>Tasseva ānubhāvena, </span></div><p><div class=verse-container id=vv81:23.2><span>vimānaṁ āvasāmidaṁ; </span></div><p><div class=verse-container id=vv81:23.3><span>Sabbakāmaguṇopetaṁ, </span></div><p><div class=verse-container id=vv81:23.4><span>dibbaṁ devapuramhi ca. </span></div><p><div class=verse-container id=vv81:24.1><span>Yañca me ahuvā hāso, </span></div><p><div class=verse-container id=vv81:24.2><span>saddaṁ sutvāna bodhiyā; </span></div><p><div class=verse-container id=vv81:24.3><span>Teneva kusalamūlena, </span></div><p><div class=verse-container id=vv81:24.4><span>phusissaṁ āsavakkhayaṁ. </span></div><p><div class=verse-container id=vv81:25.1><span>Sace hi bhante gaccheyyāsi, </span></div><p><div class=verse-container id=vv81:25.2><span>satthu buddhassa santike; </span></div><p><div class=verse-container id=vv81:25.3><span>Mamāpi naṁ vacanena, </span></div><p><div class=verse-container id=vv81:25.4><span>sirasā vajjāsi vandanaṁ. </span></div><p><div class=verse-container id=vv81:26.1><span>Ahampi daṭṭhuṁ gacchissaṁ, </span></div><p><div class=verse-container id=vv81:26.2><span>jinaṁ appaṭipuggalaṁ; </span></div><p><div class=verse-container id=vv81:26.3><span>Dullabhaṁ dassanaṁ hoti, </span></div><p><div class=verse-container id=vv81:26.4><span>lokanāthāna tādinan”ti. </span></div><p><div class=verse-container id=vv81:27.1><span>So kataññū katavedī, </span></div><p><div class=verse-container id=vv81:27.2><span>satthāraṁ upasaṅkami; </span></div><p><div class=verse-container id=vv81:27.3><span>Sutvā giraṁ cakkhumato, </span></div><p><div class=verse-container id=vv81:27.4><span>dhammacakkhuṁ visodhayi. </span></div><p><div class=verse-container id=vv81:28.1><span>Visodhetvā diṭṭhigataṁ, </span></div><p><div class=verse-container id=vv81:28.2><span>vicikicchaṁ vatāni ca; </span></div><p><div class=verse-container id=vv81:28.3><span>Vanditvā satthuno pāde, </span></div><p><div class=verse-container id=vv81:28.4><span>tatthevantaradhāyathāti. </span></div><p><div class=verse-container id=vv81:29.1><span>Kaṇḍakavimānaṁ sattamaṁ. </span></div><div class=flex-between><a href=/canon/en/pli/ms/sutta/kn/vv/vv0080.html>Previous</a><a href=/canon/en/pli/ms/sutta/kn/vv/vv0082.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>