<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/vv.html> Vimānavatthu </a></ul></nav><main class=container><p>From:<div class=flex-between><a href=/canon/en/pli/ms/sutta/kn/vv/vv0080.html>Previous</a><a href=/canon/en/pli/ms/sutta/kn/vv/vv0082.html>Next</a></div><p id=vv81:0.1><span class=root>Vimānavatthu </span><br><p id=vv81:0.2><span class=root>Purisavimāna </span><br><p id=vv81:0.3><span class=root>Sunikkhittavagga </span><br><p id=vv81:0.4><span class="root big-bold">7. Kaṇḍakavimānavatthu </span><br><p id=vv81:1.1><span class=root>“Puṇṇamāse yathā cando, </span><br><p id=vv81:1.2><span class=root>nakkhattaparivārito; </span><br><p id=vv81:1.3><span class=root>Samantā anupariyāti, </span><br><p id=vv81:1.4><span class=root>tārakādhipatī sasī. </span><br><p id=vv81:2.1><span class=root>Tathūpamaṁ idaṁ byamhaṁ, </span><br><p id=vv81:2.2><span class=root>dibbaṁ devapuramhi ca; </span><br><p id=vv81:2.3><span class=root>Atirocati vaṇṇena, </span><br><p id=vv81:2.4><span class=root>udayantova raṁsimā. </span><br><p id=vv81:3.1><span class=root>Veḷuriyasuvaṇṇassa, </span><br><p id=vv81:3.2><span class=root>phalikā rūpiyassa ca; </span><br><p id=vv81:3.3><span class=root>Masāragallamuttāhi, </span><br><p id=vv81:3.4><span class=root>lohitaṅgamaṇīhi ca. </span><br><p id=vv81:4.1><span class=root>Citrā manoramā bhūmi, </span><br><p id=vv81:4.2><span class=root>veḷūriyassa santhatā; </span><br><p id=vv81:4.3><span class=root>Kūṭāgārā subhā rammā, </span><br><p id=vv81:4.4><span class=root>pāsādo te sumāpito. </span><br><p id=vv81:5.1><span class=root>Rammā ca te pokkharaṇī, </span><br><p id=vv81:5.2><span class=root>puthulomanisevitā; </span><br><p id=vv81:5.3><span class=root>Acchodakā vippasannā, </span><br><p id=vv81:5.4><span class=root>sovaṇṇavālukasanthatā. </span><br><p id=vv81:6.1><span class=root>Nānāpadumasañchannā, </span><br><p id=vv81:6.2><span class=root>puṇḍarīkasamotatā; </span><br><p id=vv81:6.3><span class=root>Surabhiṁ sampavāyanti, </span><br><p id=vv81:6.4><span class=root>manuññā māluteritā. </span><br><p id=vv81:7.1><span class=root>Tassā te ubhato passe, </span><br><p id=vv81:7.2><span class=root>vanagumbā sumāpitā; </span><br><p id=vv81:7.3><span class=root>Upetā puppharukkhehi, </span><br><p id=vv81:7.4><span class=root>phalarukkhehi cūbhayaṁ. </span><br><p id=vv81:8.1><span class=root>Sovaṇṇapāde pallaṅke, </span><br><p id=vv81:8.2><span class=root>muduke gonakatthate; </span><br><p id=vv81:8.3><span class=root>Nisinnaṁ devarājaṁva, </span><br><p id=vv81:8.4><span class=root>upatiṭṭhanti accharā. </span><br><p id=vv81:9.1><span class=root>Sabbābharaṇasañchannā, </span><br><p id=vv81:9.2><span class=root>nānāmālāvibhūsitā; </span><br><p id=vv81:9.3><span class=root>Ramenti taṁ mahiddhikaṁ, </span><br><p id=vv81:9.4><span class=root>vasavattīva modasi. </span><br><p id=vv81:10.1><span class=root>Bherisaṅkhamudiṅgāhi, </span><br><p id=vv81:10.2><span class=root>vīṇāhi paṇavehi ca; </span><br><p id=vv81:10.3><span class=root>Ramasi ratisampanno, </span><br><p id=vv81:10.4><span class=root>naccagīte suvādite. </span><br><p id=vv81:11.1><span class=root>Dibbā te vividhā rūpā, </span><br><p id=vv81:11.2><span class=root>dibbā saddā atho rasā; </span><br><p id=vv81:11.3><span class=root>Gandhā ca te adhippetā, </span><br><p id=vv81:11.4><span class=root>phoṭṭhabbā ca manoramā. </span><br><p id=vv81:12.1><span class=root>Tasmiṁ vimāne pavare, </span><br><p id=vv81:12.2><span class=root>devaputta mahappabho; </span><br><p id=vv81:12.3><span class=root>Atirocasi vaṇṇena, </span><br><p id=vv81:12.4><span class=root>udayantova bhāṇumā. </span><br><p id=vv81:13.1><span class=root>Dānassa te idaṁ phalaṁ, </span><br><p id=vv81:13.2><span class=root>atho sīlassa vā pana; </span><br><p id=vv81:13.3><span class=root>Atho añjalikammassa, </span><br><p id=vv81:13.4><span class=root>taṁ me akkhāhi pucchito”. </span><br><p id=vv81:14.1><span class=root>So devaputto attamano, </span><br><p id=vv81:14.2><span class=root>…pe… </span><br><p id=vv81:14.3><span class=root>yassa kammassidaṁ phalaṁ. </span><br><p id=vv81:15.1><span class=root>“Ahaṁ kapilavatthusmiṁ, </span><br><p id=vv81:15.2><span class=root>sākiyānaṁ puruttame; </span><br><p id=vv81:15.3><span class=root>Suddhodanassa puttassa, </span><br><p id=vv81:15.4><span class=root>kaṇḍako sahajo ahaṁ. </span><br><p id=vv81:16.1><span class=root>Yadā so aḍḍharattāyaṁ, </span><br><p id=vv81:16.2><span class=root>bodhāya mabhinikkhami; </span><br><p id=vv81:16.3><span class=root>So maṁ mudūhi pāṇīhi, </span><br><p id=vv81:16.4><span class=root>jāli tambanakhehi ca. </span><br><p id=vv81:17.1><span class=root>Satthiṁ ākoṭayitvāna, </span><br><p id=vv81:17.2><span class=root>vaha sammāti cabravi; </span><br><p id=vv81:17.3><span class=root>Ahaṁ lokaṁ tārayissaṁ, </span><br><p id=vv81:17.4><span class=root>patto sambodhimuttamaṁ. </span><br><p id=vv81:18.1><span class=root>Taṁ me giraṁ suṇantassa, </span><br><p id=vv81:18.2><span class=root>hāso me vipulo ahu; </span><br><p id=vv81:18.3><span class=root>Udaggacitto sumano, </span><br><p id=vv81:18.4><span class=root>abhisīsiṁ tadā ahaṁ. </span><br><p id=vv81:19.1><span class=root>Abhirūḷhañca maṁ ñatvā, </span><br><p id=vv81:19.2><span class=root>sakyaputtaṁ mahāyasaṁ; </span><br><p id=vv81:19.3><span class=root>Udaggacitto mudito, </span><br><p id=vv81:19.4><span class=root>vahissaṁ purisuttamaṁ. </span><br><p id=vv81:20.1><span class=root>Paresaṁ vijitaṁ gantvā, </span><br><p id=vv81:20.2><span class=root>uggatasmiṁ divākare; </span><br><p id=vv81:20.3><span class=root>Mamaṁ channañca ohāya, </span><br><p id=vv81:20.4><span class=root>anapekkho so apakkami. </span><br><p id=vv81:21.1><span class=root>Tassa tambanakhe pāde, </span><br><p id=vv81:21.2><span class=root>jivhāya parilehisaṁ; </span><br><p id=vv81:21.3><span class=root>Gacchantañca mahāvīraṁ, </span><br><p id=vv81:21.4><span class=root>rudamāno udikkhisaṁ. </span><br><p id=vv81:22.1><span class=root>Adassanenahaṁ tassa, </span><br><p id=vv81:22.2><span class=root>sakyaputtassa sirīmato; </span><br><p id=vv81:22.3><span class=root>Alatthaṁ garukābādhaṁ, </span><br><p id=vv81:22.4><span class=root>khippaṁ me maraṇaṁ ahu. </span><br><p id=vv81:23.1><span class=root>Tasseva ānubhāvena, </span><br><p id=vv81:23.2><span class=root>vimānaṁ āvasāmidaṁ; </span><br><p id=vv81:23.3><span class=root>Sabbakāmaguṇopetaṁ, </span><br><p id=vv81:23.4><span class=root>dibbaṁ devapuramhi ca. </span><br><p id=vv81:24.1><span class=root>Yañca me ahuvā hāso, </span><br><p id=vv81:24.2><span class=root>saddaṁ sutvāna bodhiyā; </span><br><p id=vv81:24.3><span class=root>Teneva kusalamūlena, </span><br><p id=vv81:24.4><span class=root>phusissaṁ āsavakkhayaṁ. </span><br><p id=vv81:25.1><span class=root>Sace hi bhante gaccheyyāsi, </span><br><p id=vv81:25.2><span class=root>satthu buddhassa santike; </span><br><p id=vv81:25.3><span class=root>Mamāpi naṁ vacanena, </span><br><p id=vv81:25.4><span class=root>sirasā vajjāsi vandanaṁ. </span><br><p id=vv81:26.1><span class=root>Ahampi daṭṭhuṁ gacchissaṁ, </span><br><p id=vv81:26.2><span class=root>jinaṁ appaṭipuggalaṁ; </span><br><p id=vv81:26.3><span class=root>Dullabhaṁ dassanaṁ hoti, </span><br><p id=vv81:26.4><span class=root>lokanāthāna tādinan”ti. </span><br><p id=vv81:27.1><span class=root>So kataññū katavedī, </span><br><p id=vv81:27.2><span class=root>satthāraṁ upasaṅkami; </span><br><p id=vv81:27.3><span class=root>Sutvā giraṁ cakkhumato, </span><br><p id=vv81:27.4><span class=root>dhammacakkhuṁ visodhayi. </span><br><p id=vv81:28.1><span class=root>Visodhetvā diṭṭhigataṁ, </span><br><p id=vv81:28.2><span class=root>vicikicchaṁ vatāni ca; </span><br><p id=vv81:28.3><span class=root>Vanditvā satthuno pāde, </span><br><p id=vv81:28.4><span class=root>tatthevantaradhāyathāti. </span><br><p id=vv81:29.1><span class=root>Kaṇḍakavimānaṁ sattamaṁ. </span><br></main><footer class="container footer"><small><a href=/about/>Contact info</a></small></footer>