<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0005.html> Soṇavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0005/ud0005P0003.html>Deutsch</a> , <a href=/canon/sr/pli/ms/sutta/kn/ud/vagga0005/ud0005P0003.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/kn/ud/vagga0005/ud0005P0002.html>Previous</a><a href=/canon/en/pli/ms/sutta/kn/ud/vagga0005/ud0005P0004.html>Next</a></div><p><div class=verse-container id=ud5.3:0.1><span>Udāna 5.3 </span><span class="translation sujato">Heartfelt Sayings 5.3 </span></div><p><div class=verse-container id=ud5.3:0.2><span class=big-bold>Suppabuddhakuṭṭhisutta </span><span class="translation sujato">With Suppabuddha the Leper </span></div><p><div class=verse-container id=ud5.3:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=ud5.3:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sujato">At one time the Buddha was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=ud5.3:1.3><span>Tena kho pana samayena rājagahe suppabuddho nāma kuṭṭhī ahosi—</span><span class="translation sujato">At that time in Rājagaha there was a leper called Suppabuddha. </span></div><p><div class=verse-container id=ud5.3:1.4><span>manussadaliddo, manussakapaṇo, manussavarāko. </span><span class="translation sujato">He was poor, destitute, and pitiful. </span></div><p><div class=verse-container id=ud5.3:1.5><span>Tena kho pana samayena bhagavā mahatiyā parisāya parivuto dhammaṁ desento nisinno hoti. </span><span class="translation sujato">Now, at that time the Buddha was teaching Dhamma, surrounded by a large assembly. </span></div><p><div class=verse-container id=ud5.3:2.1><span>Addasā kho suppabuddho kuṭṭhī taṁ mahājanakāyaṁ dūratova sannipatitaṁ. </span><span class="translation sujato">Suppabuddha saw the crowd seated off in the distance </span></div><p><div class=verse-container id=ud5.3:2.2><span>Disvānassa etadahosi: </span><span class="translation sujato">and thought, </span></div><p><div class=verse-container id=ud5.3:2.3><span>“nissaṁsayaṁ kho ettha kiñci khādanīyaṁ vā bhojanīyaṁ vā bhājīyati. </span><span class="translation sujato">“Surely some fresh and cooked foods will be distributed there. </span></div><p><div class=verse-container id=ud5.3:2.4><span>Yannūnāhaṁ yena so mahājanakāyo tenupasaṅkameyyaṁ. </span><span class="translation sujato">Why don’t I approach the crowd? </span></div><p><div class=verse-container id=ud5.3:2.5><span>Appeva nāmettha kiñci khādanīyaṁ vā bhojanīyaṁ vā labheyyan”ti. </span><span class="translation sujato">Hopefully I’ll get something to eat.” </span></div><p><div class=verse-container id=ud5.3:3.1><span>Atha kho suppabuddho kuṭṭhī yena so mahājanakāyo tenupasaṅkami. </span><span class="translation sujato">So he approached the crowd </span></div><p><div class=verse-container id=ud5.3:3.2><span>Addasā kho suppabuddho kuṭṭhī bhagavantaṁ mahatiyā parisāya parivutaṁ dhammaṁ desentaṁ nisinnaṁ. </span><span class="translation sujato">where he saw the Buddha teaching Dhamma, surrounded by a large assembly. </span></div><p><div class=verse-container id=ud5.3:3.3><span>Disvānassa etadahosi: </span><span class="translation sujato">When he saw this he thought, </span></div><p><div class=verse-container id=ud5.3:3.4><span>“na kho ettha kiñci khādanīyaṁ vā bhojanīyaṁ vā bhājīyati. </span><span class="translation sujato">“There’s no food being distributed here. </span></div><p><div class=verse-container id=ud5.3:3.5><span>Samaṇo ayaṁ gotamo parisati dhammaṁ deseti. </span><span class="translation sujato">The ascetic Gotama is teaching Dhamma in an assembly. </span></div><p><div class=verse-container id=ud5.3:3.6><span>Yannūnāhampi dhammaṁ suṇeyyan”ti. </span><span class="translation sujato">Why don’t I also listen to the teaching?” </span></div><p><div class=verse-container id=ud5.3:3.7><span>Tattheva ekamantaṁ nisīdi: </span><span class="translation sujato">Right there he sat down to one side, thinking, </span></div><p><div class=verse-container id=ud5.3:3.8><span>“ahampi dhammaṁ sossāmī”ti. </span><span class="translation sujato">“I also will listen to the teaching.” </span></div><p><div class=verse-container id=ud5.3:4.1><span>Atha kho bhagavā sabbāvantaṁ parisaṁ cetasā ceto paricca manasākāsi </span><span class="translation sujato">Then the Buddha focused on comprehending the minds of everyone in the assembly, thinking, </span></div><p><div class=verse-container id=ud5.3:4.2><span>“ko nu kho idha bhabbo dhammaṁ viññātun”ti? </span><span class="translation sujato">“Who here is capable of understanding the teaching?” </span></div><p><div class=verse-container id=ud5.3:4.3><span>Addasā kho bhagavā suppabuddhaṁ kuṭṭhiṁ tassaṁ parisāyaṁ nisinnaṁ. </span><span class="translation sujato">He saw Suppabuddha sitting in the assembly, </span></div><p><div class=verse-container id=ud5.3:4.4><span>Disvānassa etadahosi: </span><span class="translation sujato">and thought, </span></div><p><div class=verse-container id=ud5.3:4.5><span>“ayaṁ kho idha bhabbo dhammaṁ viññātun”ti. </span><span class="translation sujato">“He is capable of understanding the teaching.” </span></div><p><div class=verse-container id=ud5.3:4.6><span>Suppabuddhaṁ kuṭṭhiṁ ārabbha anupubbiṁ kathaṁ kathesi, seyyathidaṁ—</span><span class="translation sujato">He gave a step by step talk especially for Suppabuddha </span></div><p><div class=verse-container id=ud5.3:4.7><span>dānakathaṁ sīlakathaṁ saggakathaṁ; kāmānaṁ ādīnavaṁ okāraṁ saṅkilesaṁ; nekkhamme ānisaṁsaṁ pakāsesi. </span><span class="translation sujato">on giving, ethical conduct, and heaven. He explained the drawbacks of sensual pleasures, so sordid and corrupt, and the benefit of renunciation. </span></div><p><div class=verse-container id=ud5.3:4.8><span>Yadā bhagavā aññāsi suppabuddhaṁ kuṭṭhiṁ kallacittaṁ muducittaṁ vinīvaraṇacittaṁ udaggacittaṁ pasannacittaṁ, atha yā buddhānaṁ sāmukkaṁsikā dhammadesanā taṁ pakāsesi—</span><span class="translation sujato">When the Buddha knew that Suppabuddha’s mind was ready, supple, without hindrances, elated, and confident, he revealed the teaching unique to the Buddhas: </span></div><p><div class=verse-container id=ud5.3:4.9><span>dukkhaṁ, samudayaṁ, nirodhaṁ, maggaṁ. </span><span class="translation sujato">suffering, its origin, its cessation, and the path. </span></div><p><div class=verse-container id=ud5.3:4.10><span>Seyyathāpi nāma suddhaṁ vatthaṁ apagatakāḷakaṁ sammadeva rajanaṁ paṭiggaṇheyya; </span><span class="translation sujato">Just as a clean cloth rid of stains would properly absorb dye, </span></div><p><div class=verse-container id=ud5.3:4.11><span>evamevaṁ suppabuddhassa kuṭṭhissa tasmiṁyeva āsane virajaṁ vītamalaṁ dhammacakkhuṁ udapādi: </span><span class="translation sujato">in that very seat the stainless, immaculate vision of the Dhamma arose in Suppabuddha: </span></div><p><div class=verse-container id=ud5.3:4.12><span>“yaṁ kiñci samudayadhammaṁ sabbaṁ taṁ nirodhadhamman”ti. </span><span class="translation sujato">“Everything that has a beginning has an end.” </span></div><p><div class=verse-container id=ud5.3:5.1><span>Atha kho suppabuddho kuṭṭhī diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthu sāsane uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho suppabuddho kuṭṭhī bhagavantaṁ etadavoca: </span><span class="translation sujato">Then Suppabuddha saw, attained, understood, and fathomed the Dhamma. He went beyond doubt, got rid of indecision, and became self-assured and independent of others regarding the Teacher’s instructions. He rose from his seat and went to the Buddha, bowed, sat down to one side, and said: </span></div><p><div class=verse-container id=ud5.3:6.1><span>“Abhikkantaṁ, bhante, abhikkantaṁ, bhante. </span><span class="translation sujato">“Excellent, sir! Excellent! </span></div><p><div class=verse-container id=ud5.3:6.2><span>Seyyathāpi, bhante, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhagavatā anekapariyāyena dhammo pakāsito. </span><span class="translation sujato">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, the Buddha has made the teaching clear in many ways. </span></div><p><div class=verse-container id=ud5.3:6.3><span>Esāhaṁ, bhante, bhagavantaṁ saraṇaṁ gacchāmi dhammañca bhikkhusaṅghañca. </span><span class="translation sujato">I go for refuge to the Buddha, to the teaching, and to the mendicant Saṅgha. </span></div><p><div class=verse-container id=ud5.3:6.4><span>Upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=ud5.3:7.1><span>Atha kho suppabuddho kuṭṭhī bhagavatā dhammiyā kathāya sandassito samādapito samuttejito sampahaṁsito bhagavatā bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">After Suppabuddha had been educated, encouraged, fired up, and inspired with a Dhamma talk by the Buddha, he got up from his seat, bowed, and respectfully circled the Buddha before leaving. </span></div><p><div class=verse-container id=ud5.3:7.2><span>Atha kho acirapakkantaṁ suppabuddhaṁ kuṭṭhiṁ gāvī taruṇavacchā adhipatitvā jīvitā voropesi. </span><span class="translation sujato">But soon after Suppabuddha had left, a cow with a baby calf charged at him and took his life. </span></div><p><div class=verse-container id=ud5.3:8.1><span>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><span class="translation sujato">Then several mendicants went up to the Buddha, bowed, sat down to one side, and said, </span></div><p><div class=verse-container id=ud5.3:8.2><span>Ekamantaṁ nisinnā kho te bhikkhū bhagavantaṁ etadavocuṁ: </span></div><p><div class=verse-container id=ud5.3:8.3><span>“yo so, bhante, suppabuddho nāma kuṭṭhī bhagavatā dhammiyā kathāya sandassito samādapito samuttejito sampahaṁsito, so kālaṅkato. </span><span class="translation sujato">“The leper called Suppabuddha, after being educated, encouraged, fired up, and inspired with a Dhamma talk by the Buddha, has passed away. </span></div><p><div class=verse-container id=ud5.3:8.4><span>Tassa kā gati, ko abhisamparāyo”ti? </span><span class="translation sujato">Where has he been reborn in his next life?” </span></div><p><div class=verse-container id=ud5.3:9.1><span>“Paṇḍito, bhikkhave, suppabuddho kuṭṭhī; paccapādi dhammassānudhammaṁ; na ca maṁ dhammādhikaraṇaṁ vihesesi. </span><span class="translation sujato">“Mendicants, Suppabuddha was astute. He practiced in line with the teachings, and did not trouble me about the teachings. </span></div><p><div class=verse-container id=ud5.3:9.2><span>Suppabuddho, bhikkhave, kuṭṭhī tiṇṇaṁ saṁyojanānaṁ parikkhayā sotāpanno avinipātadhammo niyato sambodhiparāyaṇo”ti. </span><span class="translation sujato">With the ending of three fetters, Suppabuddha is a stream-enterer, not liable to be reborn in the underworld, bound for awakening.” </span></div><p><div class=verse-container id=ud5.3:10.1><span>Evaṁ vutte, aññataro bhikkhu bhagavantaṁ etadavoca: </span><span class="translation sujato">When he said this, one of the mendicants said to the Buddha, </span></div><p><div class=verse-container id=ud5.3:10.2><span>“ko nu kho, bhante, hetu, ko paccayo yena suppabuddho kuṭṭhī ahosi—</span><span class="translation sujato">“What is the cause, sir, what is the reason why Suppabuddha became a leper, </span></div><p><div class=verse-container id=ud5.3:10.3><span>manussadaliddo, manussakapaṇo, manussavarāko”ti? </span><span class="translation sujato">poor, destitute, and pitiful?” </span></div><p><div class=verse-container id=ud5.3:11.1><span>“Bhūtapubbaṁ, bhikkhave, suppabuddho kuṭṭhī imasmiṁyeva rājagahe seṭṭhiputto ahosi. </span><span class="translation sujato">“Once upon a time, mendicants, Suppabuddha used to be a financier’s son right here in Rājagaha. </span></div><p><div class=verse-container id=ud5.3:11.2><span>So uyyānabhūmiṁ niyyanto addasa tagarasikhiṁ paccekabuddhaṁ nagaraṁ piṇḍāya pavisantaṁ. </span><span class="translation sujato">On his way to visit a park, he saw Tagarasikhī, an Independent Buddha, entering the city for alms. </span></div><p><div class=verse-container id=ud5.3:11.3><span>Disvānassa etadahosi: </span><span class="translation sujato">When he saw this he thought, </span></div><p><div class=verse-container id=ud5.3:11.4><span>‘kvāyaṁ kuṭṭhī kuṭṭhicīvarena vicaratī’ti? </span><span class="translation sujato">“Who is this leper wandering about with his leper’s robe?” </span></div><p><div class=verse-container id=ud5.3:11.5><span>Niṭṭhubhitvā apasabyato karitvā pakkāmi. </span><span class="translation sujato">Before leaving, he spat on the ground and turned his left side to Tagarasikhī. </span></div><p><div class=verse-container id=ud5.3:11.6><span>So tassa kammassa vipākena bahūni vassasatāni bahūni vassasahassāni bahūni vassasatasahassāni niraye paccittha. </span><span class="translation sujato">As a result of that deed he burned in hell for many years, for many hundreds, many thousands, many hundreds of thousands of years. </span></div><p><div class=verse-container id=ud5.3:11.7><span>Tasseva kammassa vipākāvasesena imasmiṁyeva rājagahe kuṭṭhī ahosi manussadaliddo, manussakapaṇo, manussavarāko. </span><span class="translation sujato">And as a residual result of that same deed, he became a leper right here in Rājagaha, poor, destitute and pitiful. </span></div><p><div class=verse-container id=ud5.3:11.8><span>So tathāgatappaveditaṁ dhammavinayaṁ āgamma saddhaṁ samādiyi sīlaṁ samādiyi sutaṁ samādiyi cāgaṁ samādiyi paññaṁ samādiyi. </span><span class="translation sujato">But owing to faith in the teaching and training proclaimed by the Realized One, he undertook ethics, learning, generosity, and wisdom. </span></div><p><div class=verse-container id=ud5.3:11.9><span>So tathāgatappaveditaṁ dhammavinayaṁ āgamma saddhaṁ samādiyitvā sīlaṁ samādiyitvā sutaṁ samādiyitvā cāgaṁ samādiyitvā paññaṁ samādiyitvā kāyassa bhedā paraṁ maraṇā sugatiṁ saggaṁ lokaṁ upapanno devānaṁ tāvatiṁsānaṁ sahabyataṁ. </span><span class="translation sujato">After undertaking these things, when his body broke up, after death, he was reborn in a good place, a heavenly realm, in the company of the gods of the thirty-three. </span></div><p><div class=verse-container id=ud5.3:11.10><span>So tattha aññe deve atirocati vaṇṇena ceva yasasā cā”ti. </span><span class="translation sujato">There he outshines the other gods in beauty and glory.” </span></div><p><div class=verse-container id=ud5.3:12.1><span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><span class="translation sujato">Then, understanding this matter, on that occasion the Buddha expressed this heartfelt sentiment: </span></div><p><div class=verse-container id=ud5.3:13.1><span>“Cakkhumā visamānīva, </span><span class="translation sujato">“As a clear-eyed man would avoid rough paths, </span></div><p><div class=verse-container id=ud5.3:13.2><span>vijjamāne parakkame; </span><span class="translation sujato">so long as strength is found; </span></div><p><div class=verse-container id=ud5.3:13.3><span>Paṇḍito jīvalokasmiṁ, </span><span class="translation sujato">an astute person in the living world, </span></div><p><div class=verse-container id=ud5.3:13.4><span>pāpāni parivajjaye”ti. </span><span class="translation sujato">would shun bad deeds.” </span></div><p><div class=verse-container id=ud5.3:13.5><span>Tatiyaṁ. </span></div><div class=flex-between><a href=/canon/en/pli/ms/sutta/kn/ud/vagga0005/ud0005P0002.html>Previous</a><a href=/canon/en/pli/ms/sutta/kn/ud/vagga0005/ud0005P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>