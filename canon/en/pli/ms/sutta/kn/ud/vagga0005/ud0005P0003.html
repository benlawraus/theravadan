<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0005.html> Soṇavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0005/ud0005P0003.html>Deutsch</a> , <a href=/canon/sr/pli/ms/sutta/kn/ud/vagga0005/ud0005P0003.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/kn/ud/vagga0005/ud0005P0002.html>Previous</a><a href=/canon/en/pli/ms/sutta/kn/ud/vagga0005/ud0005P0004.html>Next</a></div><p id=ud5.3:0.1><span class=root>Udāna 5.3 </span><br> <span class=sujato>Heartfelt Sayings 5.3 </span><br><p id=ud5.3:0.2><span class="root big-bold">Suppabuddhakuṭṭhisutta </span><br> <span class=sujato>With Suppabuddha the Leper </span><br><p id=ud5.3:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=ud5.3:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=ud5.3:1.3><span class=root>Tena kho pana samayena rājagahe suppabuddho nāma kuṭṭhī ahosi—</span><br> <span class=sujato>At that time in Rājagaha there was a leper called Suppabuddha. </span><br><p id=ud5.3:1.4><span class=root>manussadaliddo, manussakapaṇo, manussavarāko. </span><br> <span class=sujato>He was poor, destitute, and pitiful. </span><br><p id=ud5.3:1.5><span class=root>Tena kho pana samayena bhagavā mahatiyā parisāya parivuto dhammaṁ desento nisinno hoti. </span><br> <span class=sujato>Now, at that time the Buddha was teaching Dhamma, surrounded by a large assembly. </span><br><p id=ud5.3:2.1><span class=root>Addasā kho suppabuddho kuṭṭhī taṁ mahājanakāyaṁ dūratova sannipatitaṁ. </span><br> <span class=sujato>Suppabuddha saw the crowd seated off in the distance </span><br><p id=ud5.3:2.2><span class=root>Disvānassa etadahosi: </span><br> <span class=sujato>and thought, </span><br><p id=ud5.3:2.3><span class=root>“nissaṁsayaṁ kho ettha kiñci khādanīyaṁ vā bhojanīyaṁ vā bhājīyati. </span><br> <span class=sujato>“Surely some fresh and cooked foods will be distributed there. </span><br><p id=ud5.3:2.4><span class=root>Yannūnāhaṁ yena so mahājanakāyo tenupasaṅkameyyaṁ. </span><br> <span class=sujato>Why don’t I approach the crowd? </span><br><p id=ud5.3:2.5><span class=root>Appeva nāmettha kiñci khādanīyaṁ vā bhojanīyaṁ vā labheyyan”ti. </span><br> <span class=sujato>Hopefully I’ll get something to eat.” </span><br><p id=ud5.3:3.1><span class=root>Atha kho suppabuddho kuṭṭhī yena so mahājanakāyo tenupasaṅkami. </span><br> <span class=sujato>So he approached the crowd </span><br><p id=ud5.3:3.2><span class=root>Addasā kho suppabuddho kuṭṭhī bhagavantaṁ mahatiyā parisāya parivutaṁ dhammaṁ desentaṁ nisinnaṁ. </span><br> <span class=sujato>where he saw the Buddha teaching Dhamma, surrounded by a large assembly. </span><br><p id=ud5.3:3.3><span class=root>Disvānassa etadahosi: </span><br> <span class=sujato>When he saw this he thought, </span><br><p id=ud5.3:3.4><span class=root>“na kho ettha kiñci khādanīyaṁ vā bhojanīyaṁ vā bhājīyati. </span><br> <span class=sujato>“There’s no food being distributed here. </span><br><p id=ud5.3:3.5><span class=root>Samaṇo ayaṁ gotamo parisati dhammaṁ deseti. </span><br> <span class=sujato>The ascetic Gotama is teaching Dhamma in an assembly. </span><br><p id=ud5.3:3.6><span class=root>Yannūnāhampi dhammaṁ suṇeyyan”ti. </span><br> <span class=sujato>Why don’t I also listen to the teaching?” </span><br><p id=ud5.3:3.7><span class=root>Tattheva ekamantaṁ nisīdi: </span><br> <span class=sujato>Right there he sat down to one side, thinking, </span><br><p id=ud5.3:3.8><span class=root>“ahampi dhammaṁ sossāmī”ti. </span><br> <span class=sujato>“I also will listen to the teaching.” </span><br><p id=ud5.3:4.1><span class=root>Atha kho bhagavā sabbāvantaṁ parisaṁ cetasā ceto paricca manasākāsi </span><br> <span class=sujato>Then the Buddha focused on comprehending the minds of everyone in the assembly, thinking, </span><br><p id=ud5.3:4.2><span class=root>“ko nu kho idha bhabbo dhammaṁ viññātun”ti? </span><br> <span class=sujato>“Who here is capable of understanding the teaching?” </span><br><p id=ud5.3:4.3><span class=root>Addasā kho bhagavā suppabuddhaṁ kuṭṭhiṁ tassaṁ parisāyaṁ nisinnaṁ. </span><br> <span class=sujato>He saw Suppabuddha sitting in the assembly, </span><br><p id=ud5.3:4.4><span class=root>Disvānassa etadahosi: </span><br> <span class=sujato>and thought, </span><br><p id=ud5.3:4.5><span class=root>“ayaṁ kho idha bhabbo dhammaṁ viññātun”ti. </span><br> <span class=sujato>“He is capable of understanding the teaching.” </span><br><p id=ud5.3:4.6><span class=root>Suppabuddhaṁ kuṭṭhiṁ ārabbha anupubbiṁ kathaṁ kathesi, seyyathidaṁ—</span><br> <span class=sujato>He gave a step by step talk especially for Suppabuddha </span><br><p id=ud5.3:4.7><span class=root>dānakathaṁ sīlakathaṁ saggakathaṁ; kāmānaṁ ādīnavaṁ okāraṁ saṅkilesaṁ; nekkhamme ānisaṁsaṁ pakāsesi. </span><br> <span class=sujato>on giving, ethical conduct, and heaven. He explained the drawbacks of sensual pleasures, so sordid and corrupt, and the benefit of renunciation. </span><br><p id=ud5.3:4.8><span class=root>Yadā bhagavā aññāsi suppabuddhaṁ kuṭṭhiṁ kallacittaṁ muducittaṁ vinīvaraṇacittaṁ udaggacittaṁ pasannacittaṁ, atha yā buddhānaṁ sāmukkaṁsikā dhammadesanā taṁ pakāsesi—</span><br> <span class=sujato>When the Buddha knew that Suppabuddha’s mind was ready, supple, without hindrances, elated, and confident, he revealed the teaching unique to the Buddhas: </span><br><p id=ud5.3:4.9><span class=root>dukkhaṁ, samudayaṁ, nirodhaṁ, maggaṁ. </span><br> <span class=sujato>suffering, its origin, its cessation, and the path. </span><br><p id=ud5.3:4.10><span class=root>Seyyathāpi nāma suddhaṁ vatthaṁ apagatakāḷakaṁ sammadeva rajanaṁ paṭiggaṇheyya; </span><br> <span class=sujato>Just as a clean cloth rid of stains would properly absorb dye, </span><br><p id=ud5.3:4.11><span class=root>evamevaṁ suppabuddhassa kuṭṭhissa tasmiṁyeva āsane virajaṁ vītamalaṁ dhammacakkhuṁ udapādi: </span><br> <span class=sujato>in that very seat the stainless, immaculate vision of the Dhamma arose in Suppabuddha: </span><br><p id=ud5.3:4.12><span class=root>“yaṁ kiñci samudayadhammaṁ sabbaṁ taṁ nirodhadhamman”ti. </span><br> <span class=sujato>“Everything that has a beginning has an end.” </span><br><p id=ud5.3:5.1><span class=root>Atha kho suppabuddho kuṭṭhī diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthu sāsane uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho suppabuddho kuṭṭhī bhagavantaṁ etadavoca: </span><br> <span class=sujato>Then Suppabuddha saw, attained, understood, and fathomed the Dhamma. He went beyond doubt, got rid of indecision, and became self-assured and independent of others regarding the Teacher’s instructions. He rose from his seat and went to the Buddha, bowed, sat down to one side, and said: </span><br><p id=ud5.3:6.1><span class=root>“Abhikkantaṁ, bhante, abhikkantaṁ, bhante. </span><br> <span class=sujato>“Excellent, sir! Excellent! </span><br><p id=ud5.3:6.2><span class=root>Seyyathāpi, bhante, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhagavatā anekapariyāyena dhammo pakāsito. </span><br> <span class=sujato>As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, the Buddha has made the teaching clear in many ways. </span><br><p id=ud5.3:6.3><span class=root>Esāhaṁ, bhante, bhagavantaṁ saraṇaṁ gacchāmi dhammañca bhikkhusaṅghañca. </span><br> <span class=sujato>I go for refuge to the Buddha, to the teaching, and to the mendicant Saṅgha. </span><br><p id=ud5.3:6.4><span class=root>Upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the Buddha remember me as a lay follower who has gone for refuge for life.” </span><br><p id=ud5.3:7.1><span class=root>Atha kho suppabuddho kuṭṭhī bhagavatā dhammiyā kathāya sandassito samādapito samuttejito sampahaṁsito bhagavatā bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sujato>After Suppabuddha had been educated, encouraged, fired up, and inspired with a Dhamma talk by the Buddha, he got up from his seat, bowed, and respectfully circled the Buddha before leaving. </span><br><p id=ud5.3:7.2><span class=root>Atha kho acirapakkantaṁ suppabuddhaṁ kuṭṭhiṁ gāvī taruṇavacchā adhipatitvā jīvitā voropesi. </span><br> <span class=sujato>But soon after Suppabuddha had left, a cow with a baby calf charged at him and took his life. </span><br><p id=ud5.3:8.1><span class=root>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><br> <span class=sujato>Then several mendicants went up to the Buddha, bowed, sat down to one side, and said, </span><br><p id=ud5.3:8.2><span class=root>Ekamantaṁ nisinnā kho te bhikkhū bhagavantaṁ etadavocuṁ: </span><br><p id=ud5.3:8.3><span class=root>“yo so, bhante, suppabuddho nāma kuṭṭhī bhagavatā dhammiyā kathāya sandassito samādapito samuttejito sampahaṁsito, so kālaṅkato. </span><br> <span class=sujato>“The leper called Suppabuddha, after being educated, encouraged, fired up, and inspired with a Dhamma talk by the Buddha, has passed away. </span><br><p id=ud5.3:8.4><span class=root>Tassa kā gati, ko abhisamparāyo”ti? </span><br> <span class=sujato>Where has he been reborn in his next life?” </span><br><p id=ud5.3:9.1><span class=root>“Paṇḍito, bhikkhave, suppabuddho kuṭṭhī; paccapādi dhammassānudhammaṁ; na ca maṁ dhammādhikaraṇaṁ vihesesi. </span><br> <span class=sujato>“Mendicants, Suppabuddha was astute. He practiced in line with the teachings, and did not trouble me about the teachings. </span><br><p id=ud5.3:9.2><span class=root>Suppabuddho, bhikkhave, kuṭṭhī tiṇṇaṁ saṁyojanānaṁ parikkhayā sotāpanno avinipātadhammo niyato sambodhiparāyaṇo”ti. </span><br> <span class=sujato>With the ending of three fetters, Suppabuddha is a stream-enterer, not liable to be reborn in the underworld, bound for awakening.” </span><br><p id=ud5.3:10.1><span class=root>Evaṁ vutte, aññataro bhikkhu bhagavantaṁ etadavoca: </span><br> <span class=sujato>When he said this, one of the mendicants said to the Buddha, </span><br><p id=ud5.3:10.2><span class=root>“ko nu kho, bhante, hetu, ko paccayo yena suppabuddho kuṭṭhī ahosi—</span><br> <span class=sujato>“What is the cause, sir, what is the reason why Suppabuddha became a leper, </span><br><p id=ud5.3:10.3><span class=root>manussadaliddo, manussakapaṇo, manussavarāko”ti? </span><br> <span class=sujato>poor, destitute, and pitiful?” </span><br><p id=ud5.3:11.1><span class=root>“Bhūtapubbaṁ, bhikkhave, suppabuddho kuṭṭhī imasmiṁyeva rājagahe seṭṭhiputto ahosi. </span><br> <span class=sujato>“Once upon a time, mendicants, Suppabuddha used to be a financier’s son right here in Rājagaha. </span><br><p id=ud5.3:11.2><span class=root>So uyyānabhūmiṁ niyyanto addasa tagarasikhiṁ paccekabuddhaṁ nagaraṁ piṇḍāya pavisantaṁ. </span><br> <span class=sujato>On his way to visit a park, he saw Tagarasikhī, an Independent Buddha, entering the city for alms. </span><br><p id=ud5.3:11.3><span class=root>Disvānassa etadahosi: </span><br> <span class=sujato>When he saw this he thought, </span><br><p id=ud5.3:11.4><span class=root>‘kvāyaṁ kuṭṭhī kuṭṭhicīvarena vicaratī’ti? </span><br> <span class=sujato>“Who is this leper wandering about with his leper’s robe?” </span><br><p id=ud5.3:11.5><span class=root>Niṭṭhubhitvā apasabyato karitvā pakkāmi. </span><br> <span class=sujato>Before leaving, he spat on the ground and turned his left side to Tagarasikhī. </span><br><p id=ud5.3:11.6><span class=root>So tassa kammassa vipākena bahūni vassasatāni bahūni vassasahassāni bahūni vassasatasahassāni niraye paccittha. </span><br> <span class=sujato>As a result of that deed he burned in hell for many years, for many hundreds, many thousands, many hundreds of thousands of years. </span><br><p id=ud5.3:11.7><span class=root>Tasseva kammassa vipākāvasesena imasmiṁyeva rājagahe kuṭṭhī ahosi manussadaliddo, manussakapaṇo, manussavarāko. </span><br> <span class=sujato>And as a residual result of that same deed, he became a leper right here in Rājagaha, poor, destitute and pitiful. </span><br><p id=ud5.3:11.8><span class=root>So tathāgatappaveditaṁ dhammavinayaṁ āgamma saddhaṁ samādiyi sīlaṁ samādiyi sutaṁ samādiyi cāgaṁ samādiyi paññaṁ samādiyi. </span><br> <span class=sujato>But owing to faith in the teaching and training proclaimed by the Realized One, he undertook ethics, learning, generosity, and wisdom. </span><br><p id=ud5.3:11.9><span class=root>So tathāgatappaveditaṁ dhammavinayaṁ āgamma saddhaṁ samādiyitvā sīlaṁ samādiyitvā sutaṁ samādiyitvā cāgaṁ samādiyitvā paññaṁ samādiyitvā kāyassa bhedā paraṁ maraṇā sugatiṁ saggaṁ lokaṁ upapanno devānaṁ tāvatiṁsānaṁ sahabyataṁ. </span><br> <span class=sujato>After undertaking these things, when his body broke up, after death, he was reborn in a good place, a heavenly realm, in the company of the gods of the thirty-three. </span><br><p id=ud5.3:11.10><span class=root>So tattha aññe deve atirocati vaṇṇena ceva yasasā cā”ti. </span><br> <span class=sujato>There he outshines the other gods in beauty and glory.” </span><br><p id=ud5.3:12.1><span class=root>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><br> <span class=sujato>Then, understanding this matter, on that occasion the Buddha expressed this heartfelt sentiment: </span><br><p id=ud5.3:13.1><span class=root>“Cakkhumā visamānīva, </span><br> <span class=sujato>“As a clear-eyed man would avoid rough paths, </span><br><p id=ud5.3:13.2><span class=root>vijjamāne parakkame; </span><br> <span class=sujato>so long as strength is found; </span><br><p id=ud5.3:13.3><span class=root>Paṇḍito jīvalokasmiṁ, </span><br> <span class=sujato>an astute person in the living world, </span><br><p id=ud5.3:13.4><span class=root>pāpāni parivajjaye”ti. </span><br> <span class=sujato>would shun bad deeds.” </span><br><p id=ud5.3:13.5><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>