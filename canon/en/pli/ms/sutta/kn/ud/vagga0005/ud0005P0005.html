<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0005.html> Soṇavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0005/ud0005P0005.html>Deutsch</a> , <a href=/canon/sr/pli/ms/sutta/kn/ud/vagga0005/ud0005P0005.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/kn/ud/vagga0005/ud0005P0004.html>Previous</a><a href=/canon/en/pli/ms/sutta/kn/ud/vagga0005/ud0005P0006.html>Next</a></div><p><div class=verse-container id=ud5.5:0.1><span>Udāna 5.5 </span><span class="translation sujato">Heartfelt Sayings 5.5 </span></div><p><div class=verse-container id=ud5.5:0.2><span class=big-bold>Uposathasutta </span><span class="translation sujato">Sabbath </span></div><p><div class=verse-container id=ud5.5:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=ud5.5:1.2><span>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><span class="translation sujato">At one time the Buddha was staying near Sāvatthī in the stilt longhouse of Migāra’s mother in the Eastern Monastery. </span></div><p><div class=verse-container id=ud5.5:1.3><span>Tena kho pana samayena bhagavā tadahuposathe bhikkhusaṅghaparivuto nisinno hoti. </span><span class="translation sujato">Now, at that time it was the sabbath, and the Buddha was sitting surrounded by the Saṅgha of monks. </span></div><p><div class=verse-container id=ud5.5:2.1><span>Atha kho āyasmā ānando abhikkantāya rattiyā, nikkhante paṭhame yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sujato">And then, as the night was getting late, in the first watch of the night, Venerable Ānanda got up from his seat, arranged his robe over one shoulder, raised his joined palms toward the Buddha and said, </span></div><p><div class=verse-container id=ud5.5:2.2><span>“abhikkantā, bhante, ratti; nikkhanto paṭhamo yāmo; ciranisinno bhikkhusaṅgho; </span><span class="translation sujato">“Sir, the night is getting late. It is the first watch of the night, and the Saṅgha of monks has been sitting long. </span></div><p><div class=verse-container id=ud5.5:2.3><span>uddisatu, bhante, bhagavā bhikkhūnaṁ pātimokkhan”ti. </span><span class="translation sujato">Please, sir, may the Buddha recite the monastic code to the monks.” </span></div><p><div class=verse-container id=ud5.5:2.4><span>Evaṁ vutte, bhagavā tuṇhī ahosi. </span><span class="translation sujato">But when he said this, the Buddha kept silent. </span></div><p><div class=verse-container id=ud5.5:3.1><span>Dutiyampi kho āyasmā ānando abhikkantāya rattiyā, nikkhante majjhime yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sujato">For a second time, as the night was getting late, in the middle watch of the night, Ānanda got up from his seat, arranged his robe over one shoulder, raised his joined palms toward the Buddha and said, </span></div><p><div class=verse-container id=ud5.5:3.2><span>“abhikkantā, bhante, ratti; nikkhanto majjhimo yāmo; ciranisinno bhikkhusaṅgho; </span><span class="translation sujato">“Sir, the night is getting late. It is the middle watch of the night, and the Saṅgha of monks has been sitting long. </span></div><p><div class=verse-container id=ud5.5:3.3><span>uddisatu, bhante, bhagavā bhikkhūnaṁ pātimokkhan”ti. </span><span class="translation sujato">Please, sir, may the Buddha recite the monastic code to the monks.” </span></div><p><div class=verse-container id=ud5.5:3.4><span>Dutiyampi kho bhagavā tuṇhī ahosi. </span><span class="translation sujato">But for a second time the Buddha kept silent. </span></div><p><div class=verse-container id=ud5.5:4.1><span>Tatiyampi kho āyasmā ānando abhikkantāya rattiyā, nikkhante pacchime yāme, uddhaste aruṇe, nandimukhiyā rattiyā uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sujato">For a third time, as the night was getting late, in the last watch of the night, as dawn stirred, bringing joy to the night, Ānanda got up from his seat, arranged his robe over one shoulder, raised his joined palms toward the Buddha and said, </span></div><p><div class=verse-container id=ud5.5:4.2><span>“abhikkantā, bhante, ratti; nikkhanto pacchimo yāmo; uddhasto aruṇo; nandimukhī ratti; ciranisinno bhikkhusaṅgho; </span><span class="translation sujato">“Sir, the night is getting late. It is the last watch of the night and dawn stirs, bringing joy to the night. </span></div><p><div class=verse-container id=ud5.5:4.3><span>uddisatu, bhante, bhagavā bhikkhūnaṁ pātimokkhan”ti. </span><span class="translation sujato">Please, sir, may the Buddha recite the monastic code to the monks.” </span></div><p><div class=verse-container id=ud5.5:4.4><span>“Aparisuddhā, ānanda, parisā”ti. </span><span class="translation sujato">“Ānanda, the assembly is not pure.” </span></div><p><div class=verse-container id=ud5.5:5.1><span>Atha kho āyasmato mahāmoggallānassa etadahosi: </span><span class="translation sujato">Then Venerable Mahāmoggallāna thought, </span></div><p><div class=verse-container id=ud5.5:5.2><span>“kaṁ nu kho bhagavā puggalaṁ sandhāya evamāha: </span><span class="translation sujato">“Who is the Buddha talking about?” </span></div><p><div class=verse-container id=ud5.5:5.3><span>‘aparisuddhā, ānanda, parisā’”ti? </span></div><p><div class=verse-container id=ud5.5:5.4><span>Atha kho āyasmā mahāmoggallāno sabbāvantaṁ bhikkhusaṅghaṁ cetasā ceto paricca manasākāsi. </span><span class="translation sujato">Then he focused on comprehending the minds of everyone in the Saṅgha. </span></div><p><div class=verse-container id=ud5.5:5.5><span>Addasā kho āyasmā mahāmoggallāno taṁ puggalaṁ dussīlaṁ pāpadhammaṁ asuciṁ saṅkassarasamācāraṁ paṭicchannakammantaṁ assamaṇaṁ samaṇapaṭiññaṁ abrahmacāriṁ brahmacāripaṭiññaṁ antopūtiṁ avassutaṁ kasambujātaṁ majjhe bhikkhusaṅghassa nisinnaṁ. </span><span class="translation sujato">He saw that unethical person, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, festering, and depraved, sitting in the middle of the Saṅgha. </span></div><p><div class=verse-container id=ud5.5:5.6><span>Disvāna uṭṭhāyāsanā yena so puggalo tenupasaṅkami; upasaṅkamitvā taṁ puggalaṁ etadavoca: </span><span class="translation sujato">When he saw him he got up from his seat, went up to him and said, </span></div><p><div class=verse-container id=ud5.5:5.7><span>“uṭṭhehi, āvuso, diṭṭhosi bhagavatā; </span><span class="translation sujato">“Get up, reverend. The Buddha has seen you. </span></div><p><div class=verse-container id=ud5.5:5.8><span>natthi te bhikkhūhi saddhiṁ saṁvāso”ti. </span><span class="translation sujato">You can’t live in communion with the monks.” </span></div><p><div class=verse-container id=ud5.5:5.9><span>Evaṁ vutte, so puggalo tuṇhī ahosi. </span><span class="translation sujato">But when he said this, that person kept silent. </span></div><p><div class=verse-container id=ud5.5:6.1><span>Dutiyampi kho āyasmā mahāmoggallāno taṁ puggalaṁ etadavoca: </span><span class="translation sujato">For a second time and a third time, </span></div><p><div class=verse-container id=ud5.5:6.2><span>“uṭṭhehi, āvuso, diṭṭhosi bhagavatā; </span><span class="translation sujato">he asked that monk to leave. </span></div><p><div class=verse-container id=ud5.5:6.3><span>natthi te bhikkhūhi saddhiṁ saṁvāso”ti. </span></div><p><div class=verse-container id=ud5.5:6.4><span>Dutiyampi kho …pe… </span></div><p><div class=verse-container id=ud5.5:6.5><span>tatiyampi kho so puggalo tuṇhī ahosi. </span><span class="translation sujato">But for a third time that person kept silent. </span></div><p><div class=verse-container id=ud5.5:7.1><span>Atha kho āyasmā mahāmoggallāno taṁ puggalaṁ bāhāyaṁ gahetvā bahidvārakoṭṭhakā nikkhāmetvā sūcighaṭikaṁ datvā yena bhagavā tenupasaṅkami; upasaṅkamitvā bhagavantaṁ etadavoca: </span><span class="translation sujato">Then Venerable Mahāmoggallāna took that person by the arm, ejected him out the gate, and bolted the door. Then he went up to the Buddha, and said to him, </span></div><p><div class=verse-container id=ud5.5:7.2><span>“nikkhāmito, bhante, so puggalo mayā. </span><span class="translation sujato">“I have ejected that person. </span></div><p><div class=verse-container id=ud5.5:7.3><span>Parisuddhā parisā. </span><span class="translation sujato">The assembly is pure. </span></div><p><div class=verse-container id=ud5.5:7.4><span>Uddisatu, bhante, bhagavā bhikkhūnaṁ pātimokkhan”ti. </span><span class="translation sujato">Please, sir, may the Buddha recite the monastic code to the monks.” </span></div><p><div class=verse-container id=ud5.5:7.5><span>“Acchariyaṁ, moggallāna, abbhutaṁ, moggallāna. </span><span class="translation sujato">“It’s incredible, Moggallāna, it’s amazing, </span></div><p><div class=verse-container id=ud5.5:7.6><span>Yāva bāhāgahaṇāpi nāma so moghapuriso āgamessatī”ti. </span><span class="translation sujato">how that futile man waited to be taken by the arm!” </span></div><p><div class=verse-container id=ud5.5:8.1><span>Atha kho bhagavā bhikkhū āmantesi: </span><span class="translation sujato">Then the Buddha said to the monks, </span></div><p><div class=verse-container id=ud5.5:8.2><span>“na dānāhaṁ, bhikkhave, ito paraṁ uposathaṁ karissāmi, pātimokkhaṁ uddisissāmi. </span><span class="translation sujato">“From this day forth, monks, I will not perform the sabbath or recite the monastic code. </span></div><p><div class=verse-container id=ud5.5:8.3><span>Tumheva dāni, bhikkhave, ito paraṁ uposathaṁ kareyyātha, pātimokkhaṁ uddiseyyātha. </span><span class="translation sujato">Now you should perform the sabbath and recite the monastic code. </span></div><p><div class=verse-container id=ud5.5:8.4><span>Aṭṭhānametaṁ, bhikkhave, anavakāso yaṁ tathāgato aparisuddhāya parisāya uposathaṁ kareyya, pātimokkhaṁ uddiseyya. </span><span class="translation sujato">It’s impossible, monks, it can’t happen that a Realized One could recite the monastic code in an impure assembly. </span></div><p><div class=verse-container id=ud5.5:9.1><span>Aṭṭhime, bhikkhave, mahāsamudde acchariyā abbhutā dhammā, ye disvā disvā asurā mahāsamudde abhiramanti. </span><span class="translation sujato">Seeing these eight incredible and amazing things the titans love the ocean. </span></div><p><div class=verse-container id=ud5.5:9.2><span>Katame aṭṭha? </span><span class="translation sujato">What eight? </span></div><p><div class=verse-container id=ud5.5:10.1><span>Mahāsamuddo, bhikkhave, anupubbaninno anupubbapoṇo anupubbapabbhāro, na āyatakeneva papāto. </span><span class="translation sujato">The ocean gradually slants, slopes, and inclines, with no abrupt precipice. </span></div><p><div class=verse-container id=ud5.5:10.2><span>Yampi, bhikkhave, mahāsamuddo anupubbaninno anupubbapoṇo anupubbapabbhāro na āyatakeneva papāto; </span></div><p><div class=verse-container id=ud5.5:10.3><span>ayaṁ, bhikkhave, mahāsamudde paṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sujato">This is the first thing the titans love about the ocean. </span></div><p><div class=verse-container id=ud5.5:11.1><span>Puna caparaṁ, bhikkhave, mahāsamuddo ṭhitadhammo velaṁ nātivattati. </span><span class="translation sujato">Furthermore, the ocean is consistent and doesn’t overflow its boundaries. </span></div><p><div class=verse-container id=ud5.5:11.2><span>Yampi, bhikkhave, mahāsamuddo ṭhitadhammo velaṁ nātivattati; </span></div><p><div class=verse-container id=ud5.5:11.3><span>ayaṁ, bhikkhave, mahāsamudde dutiyo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sujato">This is the second thing the titans love about the ocean. </span></div><p><div class=verse-container id=ud5.5:12.1><span>Puna caparaṁ, bhikkhave, mahāsamuddo na matena kuṇapena saṁvasati. Yaṁ hoti mahāsamudde mataṁ kuṇapaṁ taṁ khippameva tīraṁ vāheti, thalaṁ ussāreti. </span><span class="translation sujato">Furthermore, the ocean doesn’t accommodate a carcass, but quickly carries it to the shore and strands it on the beach. </span></div><p><div class=verse-container id=ud5.5:12.2><span>Yampi, bhikkhave, mahāsamuddo na matena kuṇapena saṁvasati, yaṁ hoti mahāsamudde mataṁ kuṇapaṁ taṁ khippameva tīraṁ vāheti thalaṁ ussāreti; </span></div><p><div class=verse-container id=ud5.5:12.3><span>ayaṁ, bhikkhave, mahāsamudde tatiyo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sujato">This is the third thing the titans love about the ocean. </span></div><p><div class=verse-container id=ud5.5:13.1><span>Puna caparaṁ, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni; ‘mahāsamuddo’tveva saṅkhaṁ gacchanti. </span><span class="translation sujato">Furthermore, when they reach the ocean, all the great rivers—that is, the Ganges, Yamunā, Aciravatī, Sarabhū, and Mahī—lose their names and clans and are simply considered ‘the ocean’. </span></div><p><div class=verse-container id=ud5.5:13.2><span>Yampi, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī tā mahāsamuddaṁ patvā jahanti purimāni nāmagottāni, ‘mahāsamuddo’tveva saṅkhaṁ gacchanti; </span></div><p><div class=verse-container id=ud5.5:13.3><span>ayaṁ, bhikkhave, mahāsamudde catuttho acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sujato">This is the fourth thing the titans love about the ocean. </span></div><p><div class=verse-container id=ud5.5:14.1><span>Puna caparaṁ, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati. </span><span class="translation sujato">Furthermore, for all the world’s streams that reach it, and the showers that fall from the sky, the ocean never empties or fills up. </span></div><p><div class=verse-container id=ud5.5:14.2><span>Yampi, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span></div><p><div class=verse-container id=ud5.5:14.3><span>ayaṁ, bhikkhave, mahāsamudde pañcamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sujato">This is the fifth thing the titans love about the ocean. </span></div><p><div class=verse-container id=ud5.5:15.1><span>Puna caparaṁ, bhikkhave, mahāsamuddo ekaraso loṇaraso. </span><span class="translation sujato">Furthermore, the ocean has just one taste, the taste of salt. </span></div><p><div class=verse-container id=ud5.5:15.2><span>Yampi, bhikkhave, mahāsamuddo ekaraso loṇaraso; </span></div><p><div class=verse-container id=ud5.5:15.3><span>ayaṁ, bhikkhave, mahāsamudde chaṭṭho acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sujato">This is the sixth thing the titans love about the ocean. </span></div><p><div class=verse-container id=ud5.5:16.1><span>Puna caparaṁ, bhikkhave, mahāsamuddo bahuratano anekaratano. Tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ. </span><span class="translation sujato">Furthermore, the ocean is full of many kinds of treasures, such as pearls, gems, beryl, conch, quartz, coral, silver, native gold, rubies, and emeralds. </span></div><p><div class=verse-container id=ud5.5:16.2><span>Yampi, bhikkhave, mahāsamuddo bahuratano anekaratano, tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ; </span></div><p><div class=verse-container id=ud5.5:16.3><span>ayaṁ, bhikkhave, mahāsamudde sattamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sujato">This is the seventh thing the titans love about the ocean. </span></div><p><div class=verse-container id=ud5.5:17.1><span>Puna caparaṁ, bhikkhave, mahāsamuddo mahataṁ bhūtānaṁ āvāso. Tatrime bhūtā—timi timiṅgalo timitimiṅgalo asurā nāgā gandhabbā. Santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā. </span><span class="translation sujato">Furthermore, many great beings live in the ocean, such as leviathans, leviathan-gulpers, leviathan-gulper-gulpers, titans, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long. </span></div><p><div class=verse-container id=ud5.5:17.2><span>Yampi, bhikkhave, mahāsamuddo mahataṁ bhūtānaṁ āvāso, tatrime bhūtā—timi timiṅgalo timitimiṅgalo asurā nāgā gandhabbā, santi mahāsamudde yojanasatikāpi attabhāvā dviyojanasatikāpi attabhāvā …pe… pañcayojanasatikāpi attabhāvā; </span></div><p><div class=verse-container id=ud5.5:17.3><span>ayaṁ, bhikkhave, mahāsamudde aṭṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sujato">This is the eighth thing the titans love about the ocean. </span></div><p><div class=verse-container id=ud5.5:17.4><span>Ime kho, bhikkhave, aṭṭha mahāsamudde acchariyā abbhutā dhammā ye disvā disvā asurā mahāsamudde abhiramanti. </span><span class="translation sujato">Seeing these eight incredible and amazing things the titans love the ocean. </span></div><p><div class=verse-container id=ud5.5:18.1><span>Evamevaṁ kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramanti. </span><span class="translation sujato">In the same way, seeing eight incredible and amazing things, mendicants, the mendicants love this teaching and training. </span></div><p><div class=verse-container id=ud5.5:18.2><span>Katame aṭṭha? </span><span class="translation sujato">What eight? </span></div><p><div class=verse-container id=ud5.5:19.1><span>Seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span><span class="translation sujato">The ocean gradually slants, slopes, and inclines, with no abrupt precipice. </span></div><p><div class=verse-container id=ud5.5:19.2><span>evamevaṁ kho, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho. </span><span class="translation sujato">In the same way in this teaching and training the penetration to enlightenment comes from gradual training, progress, and practice, not abruptly. </span></div><p><div class=verse-container id=ud5.5:19.3><span>Yampi, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho; </span></div><p><div class=verse-container id=ud5.5:19.4><span>ayaṁ, bhikkhave, imasmiṁ dhammavinaye paṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sujato">This is the first thing the mendicants love about this teaching and training. </span></div><p><div class=verse-container id=ud5.5:20.1><span>Seyyathāpi, bhikkhave, mahāsamuddo ṭhitadhammo velaṁ nātivattati; </span><span class="translation sujato">The ocean is consistent and doesn’t overflow its boundaries. </span></div><p><div class=verse-container id=ud5.5:20.2><span>evamevaṁ kho, bhikkhave, yaṁ mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti. </span><span class="translation sujato">In the same way, when a training rule is laid down for my disciples they wouldn’t break it even for the sake of their own life. </span></div><p><div class=verse-container id=ud5.5:20.3><span>Yampi, bhikkhave, mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti; </span></div><p><div class=verse-container id=ud5.5:20.4><span>ayaṁ, bhikkhave, imasmiṁ dhammavinaye dutiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sujato">This is the second thing the mendicants love about this teaching and training. </span></div><p><div class=verse-container id=ud5.5:21.1><span>Seyyathāpi, bhikkhave, mahāsamuddo na matena kuṇapena saṁvasati; yaṁ hoti mahāsamudde mataṁ kuṇapaṁ taṁ khippameva tīraṁ vāheti, thalaṁ ussāreti; </span><span class="translation sujato">The ocean doesn’t accommodate a carcass, but quickly carries it to the shore and strands it on the beach. </span></div><p><div class=verse-container id=ud5.5:21.2><span>evamevaṁ kho, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; atha kho naṁ khippameva sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena. </span><span class="translation sujato">In the same way, the Saṅgha doesn’t accommodate a person who is unethical, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, festering, and depraved. But they quickly gather and expel them. Even if such a person is sitting in the middle of the Saṅgha, they’re far from the Saṅgha, and the Saṅgha is far from them. </span></div><p><div class=verse-container id=ud5.5:21.3><span>Yampi, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; khippameva naṁ sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena; </span></div><p><div class=verse-container id=ud5.5:21.4><span>ayaṁ, bhikkhave, imasmiṁ dhammavinaye tatiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sujato">This is the third thing the mendicants love about this teaching and training. </span></div><p><div class=verse-container id=ud5.5:22.1><span>Seyyathāpi, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī tā mahāsamuddaṁ patvā jahanti purimāni nāmagottāni, ‘mahāsamuddo’tveva saṅkhaṁ gacchanti; </span><span class="translation sujato">Furthermore, when they reach the ocean, all the great rivers—that is, the Ganges, Yamunā, Aciravatī, Sarabhū, and Mahī—lose their names and clans and are simply considered ‘the ocean’. </span></div><p><div class=verse-container id=ud5.5:22.2><span>evamevaṁ kho, bhikkhave, cattāro vaṇṇā—khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’tveva saṅkhaṁ gacchanti. </span><span class="translation sujato">In the same way, when they go forth from the lay life to homelessness, all four classes—aristocrats, brahmins, peasants, and menials—lose their former names and clans and are simply considered ‘ascetics who follow the Sakyan’. </span></div><p><div class=verse-container id=ud5.5:22.3><span>Yampi, bhikkhave, cattāro vaṇṇā—khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’tveva saṅkhaṁ gacchanti; </span></div><p><div class=verse-container id=ud5.5:22.4><span>ayaṁ, bhikkhave, imasmiṁ dhammavinaye catuttho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sujato">This is the fourth thing the mendicants love about this teaching and training. </span></div><p><div class=verse-container id=ud5.5:23.1><span>Seyyathāpi, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span><span class="translation sujato">For all the world’s streams that reach it, and the showers that fall from the sky, the ocean never empties or fills up. </span></div><p><div class=verse-container id=ud5.5:23.2><span>evamevaṁ kho, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati. </span><span class="translation sujato">In the same way, though several mendicants become fully extinguished in the element of extinguishment with no residue, the element of extinguishment never empties or fills up. </span></div><p><div class=verse-container id=ud5.5:23.3><span>Yampi, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati; </span></div><p><div class=verse-container id=ud5.5:23.4><span>ayaṁ, bhikkhave, imasmiṁ dhammavinaye pañcamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sujato">This is the fifth thing the mendicants love about this teaching and training. </span></div><p><div class=verse-container id=ud5.5:24.1><span>Seyyathāpi, bhikkhave, mahāsamuddo ekaraso loṇaraso; </span><span class="translation sujato">The ocean has just one taste, the taste of salt. </span></div><p><div class=verse-container id=ud5.5:24.2><span>evamevaṁ kho, bhikkhave, ayaṁ dhammavinayo ekaraso vimuttiraso. </span><span class="translation sujato">In the same way, this teaching and training has one taste, the taste of freedom. </span></div><p><div class=verse-container id=ud5.5:24.3><span>Yampi, bhikkhave, ayaṁ dhammavinayo ekaraso vimuttiraso; </span></div><p><div class=verse-container id=ud5.5:24.4><span>ayaṁ, bhikkhave, imasmiṁ dhammavinaye chaṭṭho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sujato">This is the sixth thing the mendicants love about this teaching and training. </span></div><p><div class=verse-container id=ud5.5:25.1><span>Seyyathāpi, bhikkhave, mahāsamuddo bahuratano anekaratano, tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ; </span><span class="translation sujato">The ocean is full of many kinds of treasures, such as pearls, gems, beryl, conch, quartz, coral, silver, native gold, rubies, and emeralds. </span></div><p><div class=verse-container id=ud5.5:25.2><span>evamevaṁ kho, bhikkhave, ayaṁ dhammavinayo bahuratano anekaratano; tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. </span><span class="translation sujato">In the same way, this teaching and training is full of many kinds of treasures, such as the four kinds of mindfulness meditation, the four right efforts, the four bases of psychic power, the five faculties, the five powers, the seven awakening factors, and the noble eightfold path. </span></div><p><div class=verse-container id=ud5.5:25.3><span>Yampi, bhikkhave, ayaṁ dhammavinayo bahuratano anekaratano, tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo; </span></div><p><div class=verse-container id=ud5.5:25.4><span>ayaṁ, bhikkhave, imasmiṁ dhammavinaye sattamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sujato">This is the seventh thing the mendicants love about this teaching and training. </span></div><p><div class=verse-container id=ud5.5:26.1><span>Seyyathāpi, bhikkhave, mahāsamuddo mahataṁ bhūtānaṁ āvāso, tatrime bhūtā—timi timiṅgalo timitimiṅgalo asurā nāgā gandhabbā, santi mahāsamudde yojanasatikāpi attabhāvā dviyojanasatikāpi attabhāvā tiyojanasatikāpi attabhāvā catuyojanasatikāpi attabhāvā pañcayojanasatikāpi attabhāvā; </span><span class="translation sujato">Many great beings live in the ocean, such as leviathans, leviathan-gulpers, leviathan-gulper-gulpers, titans, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long. </span></div><p><div class=verse-container id=ud5.5:26.2><span>evamevaṁ kho, bhikkhave, ayaṁ dhammavinayo mahataṁ bhūtānaṁ āvāso;tatrime bhūtā—sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno. </span><span class="translation sujato">In the same way, great beings live in this teaching and training, and these are those beings. The stream-enterer and the one practicing to realize the fruit of stream-entry. The once-returner and the one practicing to realize the fruit of once-return. The non-returner and the one practicing to realize the fruit of non-return. The perfected one, and the one practicing for perfection. </span></div><p><div class=verse-container id=ud5.5:26.3><span>Yampi, bhikkhave, ayaṁ dhammavinayo mahataṁ bhūtānaṁ āvāso, tatrime bhūtā—sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno; </span></div><p><div class=verse-container id=ud5.5:26.4><span>ayaṁ, bhikkhave, imasmiṁ dhammavinaye aṭṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sujato">This is the eighth thing the mendicants love about this teaching and training. </span></div><p><div class=verse-container id=ud5.5:26.5><span>Ime kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti. </span><span class="translation sujato">Seeing these eight incredible and amazing things, the mendicants love this teaching and training.” </span></div><p><div class=verse-container id=ud5.5:27.1><span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><span class="translation sujato">Then, understanding this matter, on that occasion the Buddha expressed this heartfelt sentiment: </span></div><p><div class=verse-container id=ud5.5:28.1><span>“Channamativassati, </span><span class="translation sujato">“The rain saturates things that are covered up; </span></div><p><div class=verse-container id=ud5.5:28.2><span>vivaṭaṁ nātivassati; </span><span class="translation sujato">it doesn’t saturate things that are open. </span></div><p><div class=verse-container id=ud5.5:28.3><span>Tasmā channaṁ vivaretha, </span><span class="translation sujato">Therefore you should open up a covered thing, </span></div><p><div class=verse-container id=ud5.5:28.4><span>evaṁ taṁ nātivassatī”ti. </span><span class="translation sujato">so the rain will not saturate it.” </span></div><p><div class=verse-container id=ud5.5:28.5><span>Pañcamaṁ. </span></div><div class=flex-between><a href=/canon/en/pli/ms/sutta/kn/ud/vagga0005/ud0005P0004.html>Previous</a><a href=/canon/en/pli/ms/sutta/kn/ud/vagga0005/ud0005P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>