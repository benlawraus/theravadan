<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0004.html> Meghiyavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0004/ud0004P0008.html>Deutsch</a> , <a href=/canon/sr/pli/ms/sutta/kn/ud/vagga0004/ud0004P0008.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/kn/ud/vagga0004/ud0004P0007.html>Previous</a><a href=/canon/en/pli/ms/sutta/kn/ud/vagga0004/ud0004P0009.html>Next</a></div><p id=ud4.8:0.1><span class=root>Udāna 4.8 </span><br> <span class=sujato>Heartfelt Sayings 4.8 </span><br><p id=ud4.8:0.2><span class="root big-bold">Sundarīsutta </span><br> <span class=sujato>With Sundarī </span><br><p id=ud4.8:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=ud4.8:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=ud4.8:1.3><span class=root>Tena kho pana samayena bhagavā sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṁ. </span><br> <span class=sujato>Now at that time the Buddha was honored, respected, revered, venerated, and esteemed. And he received robes, almsfood, lodgings, and medicines and supplies for the sick. </span><br><p id=ud4.8:1.4><span class=root>Bhikkhusaṅghopi sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṁ. </span><br> <span class=sujato>And the mendicant Saṅgha was also honored, respected, revered, venerated, and esteemed. And they received robes, almsfood, lodgings, and medicines and supplies for the sick. </span><br><p id=ud4.8:1.5><span class=root>Aññatitthiyā pana paribbājakā asakkatā honti agarukatā amānitā apūjitā anapacitā na lābhino cīvarapiṇḍapātasenāsanagilānapaccayabhesajjaparikkhārānaṁ. </span><br> <span class=sujato>But the wanderers who followed other religions were not honored, respected, revered, venerated, and esteemed. And they didn’t receive robes, almsfood, lodgings, and medicines and supplies for the sick. </span><br><p id=ud4.8:2.1><span class=root>Atha kho te aññatitthiyā paribbājakā bhagavato sakkāraṁ asahamānā bhikkhusaṅghassa ca yena sundarī paribbājikā tenupasaṅkamiṁsu; upasaṅkamitvā sundariṁ paribbājikaṁ etadavocuṁ: </span><br> <span class=sujato>Then those wanderers who followed other religions, unable to bear the esteem of the mendicant Sangha, approached the female wanderer Sundarī and said, </span><br><p id=ud4.8:2.2><span class=root>“ussahasi tvaṁ, bhagini, ñātīnaṁ atthaṁ kātun”ti? </span><br> <span class=sujato>“Sister, are you able to do something for the welfare of your kin?” </span><br><p id=ud4.8:2.3><span class=root>“Kyāhaṁ, ayyā, karomi? </span><br> <span class=sujato>“What can I do, masters? </span><br><p id=ud4.8:2.4><span class=root>Kiṁ mayā na sakkā kātuṁ? </span><br> <span class=sujato>How can I help? </span><br><p id=ud4.8:2.5><span class=root>Jīvitampi me pariccattaṁ ñātīnaṁ atthāyā”ti. </span><br> <span class=sujato>I’d even give my life for the welfare of my kin.” </span><br><p id=ud4.8:3.1><span class=root>“Tena hi, bhagini, abhikkhaṇaṁ jetavanaṁ gacchāhī”ti. </span><br> <span class=sujato>“Well then, sister, frequently visit Jeta’s Grove.” </span><br><p id=ud4.8:3.2><span class=root>“Evaṁ, ayyā”ti kho sundarī paribbājikā tesaṁ aññatitthiyānaṁ paribbājakānaṁ paṭissutvā abhikkhaṇaṁ jetavanaṁ agamāsi. </span><br> <span class=sujato>“Yes, masters,” she replied, and did as they asked. </span><br><p id=ud4.8:4.1><span class=root>Yadā te aññiṁsu aññatitthiyā paribbājakā: </span><br> <span class=sujato>When those wanderers knew </span><br><p id=ud4.8:4.2><span class=root>“vodiṭṭhā kho sundarī paribbājikā bahujanena abhikkhaṇaṁ jetavanaṁ gacchantī”ti. </span><br> <span class=sujato>that Sundarī had been clearly seen by many people frequently visiting Jeta’s Grove, </span><br><p id=ud4.8:4.3><span class=root>Atha naṁ jīvitā voropetvā tattheva jetavanassa parikhākūpe nikkhipitvā yena rājā pasenadi kosalo tenupasaṅkamiṁsu; upasaṅkamitvā rājānaṁ pasenadiṁ kosalaṁ etadavocuṁ: </span><br> <span class=sujato>they killed her and dumped her in the ditch around Jeta’s Grove. Then they went to see King Pasenadi of Kosala and said to him, </span><br><p id=ud4.8:4.4><span class=root>“yā sā, mahārāja, sundarī paribbājikā; sā no na dissatī”ti. </span><br> <span class=sujato>“Great king, we cannot find the female wanderer Sundarī.” </span><br><p id=ud4.8:4.5><span class=root>“Kattha pana tumhe āsaṅkathā”ti? </span><br> <span class=sujato>“But where do you suspect she is?” </span><br><p id=ud4.8:4.6><span class=root>“Jetavane, mahārājā”ti. </span><br> <span class=sujato>“At Jeta’s Grove, great king.” </span><br><p id=ud4.8:4.7><span class=root>“Tena hi jetavanaṁ vicinathā”ti. </span><br> <span class=sujato>“Well then, search Jeta’s Grove.” </span><br><p id=ud4.8:5.1><span class=root>Atha kho te aññatitthiyā paribbājakā jetavanaṁ vicinitvā yathānikkhittaṁ parikhākūpā uddharitvā mañcakaṁ āropetvā sāvatthiṁ pavesetvā rathiyāya rathiyaṁ siṅghāṭakena siṅghāṭakaṁ upasaṅkamitvā manusse ujjhāpesuṁ: </span><br> <span class=sujato>So the wanderers searched Jeta’s Grove. They pulled her body up from the ditch where they had dumped it, and lifted it on a bier. Having entered Sāvatthī, they went from street to street and from square to square, complaining to people: </span><br><p id=ud4.8:6.1><span class=root>“Passathāyyā samaṇānaṁ sakyaputtiyānaṁ kammaṁ. </span><br> <span class=sujato>“See the deed of the ascetics who follow the Sakyan! </span><br><p id=ud4.8:6.2><span class=root>Alajjino ime samaṇā sakyaputtiyā dussīlā pāpadhammā musāvādino abrahmacārino. </span><br> <span class=sujato>Shameless are these ascetics who follow the Sakyan, immoral and wicked. They are liars and fake celibates. </span><br><p id=ud4.8:6.3><span class=root>Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti. </span><br> <span class=sujato>Sure, they claim to be of principled and moral conduct, to be celibate, truthful, ethical, and of good character. </span><br><p id=ud4.8:6.4><span class=root>Natthi imesaṁ sāmaññaṁ, natthi imesaṁ brahmaññaṁ. </span><br> <span class=sujato>But they have no asceticism, no spirituality. </span><br><p id=ud4.8:6.5><span class=root>Naṭṭhaṁ imesaṁ sāmaññaṁ, naṭṭhaṁ imesaṁ brahmaññaṁ. </span><br> <span class=sujato>Asceticism and spirituality are lost to them! </span><br><p id=ud4.8:6.6><span class=root>Kuto imesaṁ sāmaññaṁ, kuto imesaṁ brahmaññaṁ? </span><br> <span class=sujato>Where is their asceticism, where their spirituality? </span><br><p id=ud4.8:6.7><span class=root>Apagatā ime sāmaññā, apagatā ime brahmaññā. </span><br> <span class=sujato>They have abandoned asceticism and spirituality! </span><br><p id=ud4.8:6.8><span class=root>Kathañhi nāma puriso purisakiccaṁ karitvā itthiṁ jīvitā voropessatī”ti. </span><br> <span class=sujato>How on earth can a man, having done a man’s business, kill a woman!” </span><br><p id=ud4.8:7.1><span class=root>Tena kho pana samayena sāvatthiyaṁ manussā bhikkhū disvā asabbhāhi pharusāhi vācāhi akkosanti paribhāsanti rosanti vihesanti: </span><br> <span class=sujato>Then at that time when the people of Sāvatthī saw the mendicants they abused and insulted them with rude, harsh words: </span><br><p id=ud4.8:8.1><span class=root>“Alajjino ime samaṇā sakyaputtiyā dussīlā pāpadhammā musāvādino abrahmacārino. </span><br> <span class=sujato>“Shameless are these ascetics who follow the Sakyan, immoral, wicked, liars, and fake celibates. </span><br><p id=ud4.8:8.2><span class=root>Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti. </span><br> <span class=sujato>Sure, they claim to be of principled and moral conduct, to be celibate, truthful, ethical, and of good character. </span><br><p id=ud4.8:8.3><span class=root>Natthi imesaṁ sāmaññaṁ, natthi imesaṁ brahmaññaṁ. </span><br> <span class=sujato>But they have no asceticism, no spirituality. </span><br><p id=ud4.8:8.4><span class=root>Naṭṭhaṁ imesaṁ sāmaññaṁ, naṭṭhaṁ imesaṁ brahmaññaṁ. </span><br> <span class=sujato>Asceticism and spirituality are lost to them! </span><br><p id=ud4.8:8.5><span class=root>Kuto imesaṁ sāmaññaṁ, kuto imesaṁ brahmaññaṁ? </span><br> <span class=sujato>Where is their asceticism, where their spirituality? </span><br><p id=ud4.8:8.6><span class=root>Apagatā ime sāmaññā, apagatā ime brahmaññā. </span><br> <span class=sujato>They have abandoned asceticism and spirituality! </span><br><p id=ud4.8:8.7><span class=root>Kathañhi nāma puriso purisakiccaṁ karitvā itthiṁ jīvitā voropessatī”ti. </span><br> <span class=sujato>How on earth can a man, having done a man’s business, kill a woman!” </span><br><p id=ud4.8:9.1><span class=root>Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁsu. </span><br> <span class=sujato>Then several mendicants robed up in the morning and, taking their bowls and robes, entered Sāvatthī for alms. </span><br><p id=ud4.8:9.2><span class=root>Sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>Then, after the meal, when they returned from almsround, they went up to the Buddha, bowed, sat down to one side, and told him what was happening. </span><br><p id=ud4.8:10.1><span class=root>“Etarahi, bhante, sāvatthiyaṁ manussā bhikkhū disvā asabbhāhi pharusāhi vācāhi akkosanti paribhāsanti rosanti vihesanti: </span><br><p id=ud4.8:10.2><span class=root>‘alajjino ime samaṇā sakyaputtiyā dussīlā pāpadhammā musāvādino abrahmacārino. </span><br><p id=ud4.8:10.3><span class=root>Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti. </span><br><p id=ud4.8:10.4><span class=root>Natthi imesaṁ sāmaññaṁ, natthi imesaṁ brahmaññaṁ. </span><br><p id=ud4.8:10.5><span class=root>Naṭṭhaṁ imesaṁ sāmaññaṁ, naṭṭhaṁ imesaṁ brahmaññaṁ. </span><br><p id=ud4.8:10.6><span class=root>Kuto imesaṁ sāmaññaṁ, kuto imesaṁ brahmaññaṁ? </span><br><p id=ud4.8:10.7><span class=root>Apagatā ime sāmaññā, apagatā ime brahmaññā. </span><br><p id=ud4.8:10.8><span class=root>Kathañhi nāma puriso purisakiccaṁ karitvā itthiṁ jīvitā voropessatī’”ti. </span><br><p id=ud4.8:11.1><span class=root>“Neso, bhikkhave, saddo ciraṁ bhavissati sattāhameva bhavissati. Sattāhassa accayena antaradhāyissati. </span><br> <span class=sujato>“That rumor, mendicants, won’t last long. It will only be seven days, then it will vanish. </span><br><p id=ud4.8:11.2><span class=root>Tena hi, bhikkhave, ye manussā bhikkhū disvā asabbhāhi pharusāhi vācāhi akkosanti paribhāsanti rosanti vihesanti, te tumhe imāya gāthāya paṭicodetha: </span><br> <span class=sujato>So you may respond to those critics with this verse: </span><br><p id=ud4.8:12.1><span class=root>‘Abhūtavādī nirayaṁ upeti, </span><br> <span class=sujato>A liar goes to hell, </span><br><p id=ud4.8:12.2><span class=root>Yo vāpi katvā na karomi cāha; </span><br> <span class=sujato>as does one who denies what they did. </span><br><p id=ud4.8:12.3><span class=root>Ubhopi te pecca samā bhavanti, </span><br> <span class=sujato>Both are equal in the hereafter, </span><br><p id=ud4.8:12.4><span class=root>Nihīnakammā manujā paratthā’”ti. </span><br> <span class=sujato>those men of base deeds.” </span><br><p id=ud4.8:13.1><span class=root>Atha kho te bhikkhū bhagavato santike imaṁ gāthaṁ pariyāpuṇitvā ye manussā bhikkhū disvā asabbhāhi pharusāhi vācāhi akkosanti paribhāsanti rosanti vihesanti te imāya gāthāya paṭicodenti: </span><br> <span class=sujato>The mendicants memorized that verse in the Buddha’s presence, then used it to respond to those critics. </span><br><p id=ud4.8:14.1><span class=root>“Abhūtavādī nirayaṁ upeti, </span><br><p id=ud4.8:14.2><span class=root>Yo vāpi katvā na karomi cāha; </span><br><p id=ud4.8:14.3><span class=root>Ubhopi te pecca samā bhavanti, </span><br><p id=ud4.8:14.4><span class=root>Nihīnakammā manujā paratthā”ti. </span><br><p id=ud4.8:15.1><span class=root>Manussānaṁ etadahosi: </span><br> <span class=sujato>People thought, </span><br><p id=ud4.8:15.2><span class=root>“akārakā ime samaṇā sakyaputtiyā, nayimehi kataṁ, sapantime samaṇā sakyaputtiyā”ti. </span><br> <span class=sujato>“These ascetics who follow the Sakyan didn’t do it, it was not done by them, they swear it.” </span><br><p id=ud4.8:15.3><span class=root>Neva so saddo ciraṁ ahosi. Sattāhameva ahosi. Sattāhassa accayena antaradhāyi. </span><br> <span class=sujato>That rumor didn’t last long. It was seven days, then it vanished. </span><br><p id=ud4.8:16.1><span class=root>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavato etadavocuṁ: </span><br> <span class=sujato>Then several mendicants went up to the Buddha, bowed, sat down to one side, and said to him, </span><br><p id=ud4.8:17.1><span class=root>“Acchariyaṁ, bhante, abbhutaṁ, bhante. </span><br> <span class=sujato>“It’s incredible, sir, it’s amazing! </span><br><p id=ud4.8:17.2><span class=root>Yāva subhāsitañcidaṁ, bhante, bhagavatā: </span><br> <span class=sujato>How well said this was by the Buddha: </span><br><p id=ud4.8:17.3><span class=root>‘neso, bhikkhave, saddo ciraṁ bhavissati. Sattāhameva bhavissati. Sattāhassa accayena antaradhāyissatī’ti. </span><br> <span class=sujato>‘That rumor, mendicants, won’t last long. It will only be seven days, then it will vanish.’ </span><br><p id=ud4.8:17.4><span class=root>Antarahito so, bhante, saddo”ti. </span><br> <span class=sujato>That rumor has vanished, sir.” </span><br><p id=ud4.8:18.1><span class=root>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><br> <span class=sujato>Then, understanding this matter, on that occasion the Buddha expressed this heartfelt sentiment: </span><br><p id=ud4.8:19.1><span class=root>“Tudanti vācāya janā asaññatā, </span><br> <span class=sujato>“People out of control stab with words, </span><br><p id=ud4.8:19.2><span class=root>Sarehi saṅgāmagataṁva kuñjaraṁ; </span><br> <span class=sujato>like they stab a tusker in battle with darts. </span><br><p id=ud4.8:19.3><span class=root>Sutvāna vākyaṁ pharusaṁ udīritaṁ, </span><br> <span class=sujato>When they hear a harsh word spoken, </span><br><p id=ud4.8:19.4><span class=root>Adhivāsaye bhikkhu aduṭṭhacitto”ti. </span><br> <span class=sujato>a mendicant should endure with no anger in heart.” </span><br><p id=ud4.8:19.5><span class=root>Aṭṭhamaṁ. </span><br></main><footer class="container footer"><small><a href=/about/>Contact info</a></small></footer>