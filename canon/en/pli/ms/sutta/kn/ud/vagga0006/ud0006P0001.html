<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0006.html> Jaccandhavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0006/ud0006P0001.html>Deutsch</a> , <a href=/canon/sr/pli/ms/sutta/kn/ud/vagga0006/ud0006P0001.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/kn/ud/vagga0006.html>Previous</a><a href=/canon/en/pli/ms/sutta/kn/ud/vagga0006/ud0006P0002.html>Next</a></div><p><div class=verse-container id=ud6.1:0.1><span>Udāna 6.1 </span><span class="translation sujato">Heartfelt Sayings 6.1 </span></div><p><div class=verse-container id=ud6.1:0.2><span class=big-bold>Āyusaṅkhārossajjanasutta </span><span class="translation sujato">Surrendering the Life Force </span></div><p><div class=verse-container id=ud6.1:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=ud6.1:1.2><span>ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation sujato">At one time the Buddha was staying near Vesālī, at the Great Wood, in the hall with the peaked roof. </span></div><p><div class=verse-container id=ud6.1:1.3><span>Atha kho bhagavā pubbaṇhasamayaṁ nivāsetvā pattacīvaramādāya vesāliṁ piṇḍāya pāvisi. </span><span class="translation sujato">Then the Buddha robed up in the morning and, taking his bowl and robe, entered Vesālī for alms. </span></div><p><div class=verse-container id=ud6.1:1.4><span>Vesāliyaṁ piṇḍāya caritvā pacchābhattaṁ piṇḍapātapaṭikkanto āyasmantaṁ ānandaṁ āmantesi: </span><span class="translation sujato">Then, after the meal, on his return from almsround, he addressed Venerable Ānanda: </span></div><p><div class=verse-container id=ud6.1:1.5><span>“gaṇhāhi, ānanda, nisīdanaṁ. </span><span class="translation sujato">“Ānanda, get your sitting cloth. </span></div><p><div class=verse-container id=ud6.1:1.6><span>Yena cāpālaṁ cetiyaṁ tenupasaṅkamissāma divāvihārāyā”ti. </span><span class="translation sujato">Let’s go to the Cāpāla Shrine for the day’s meditation.” </span></div><p><div class=verse-container id=ud6.1:2.1><span>“Evaṁ, bhante”ti kho āyasmā ānando bhagavato paṭissutvā nisīdanaṁ ādāya bhagavantaṁ piṭṭhito piṭṭhito anubandhi. </span><span class="translation sujato">“Yes, sir,” replied Ānanda. Taking his sitting cloth he followed behind the Buddha. </span></div><p><div class=verse-container id=ud6.1:2.2><span>Atha kho bhagavā yena cāpālaṁ cetiyaṁ tenupasaṅkami; upasaṅkamitvā paññatte āsane nisīdi. </span><span class="translation sujato">Then the Buddha went up to the Cāpāla Shrine, where he sat on the seat spread out. </span></div><p><div class=verse-container id=ud6.1:2.3><span>Nisajja kho bhagavā āyasmantaṁ ānandaṁ āmantesi: </span><span class="translation sujato">When he was seated he said to Venerable Ānanda: </span></div><p><div class=verse-container id=ud6.1:3.1><span>“Ramaṇīyā, ānanda, vesālī; ramaṇīyaṁ udenaṁ cetiyaṁ; ramaṇīyaṁ gotamakaṁ cetiyaṁ; ramaṇīyaṁ sattambaṁ cetiyaṁ; ramaṇīyaṁ bahuputtaṁ cetiyaṁ; ramaṇīyaṁ sārandadaṁ cetiyaṁ; ramaṇīyaṁ cāpālaṁ cetiyaṁ. </span><span class="translation sujato">“Ānanda, Vesālī is lovely. And the Udena, Gotamaka, Seven Maidens, Many Sons, Sārandada, and Cāpāla Tree-shrines are all lovely. </span></div><p><div class=verse-container id=ud6.1:3.2><span>Yassa kassaci, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno (…) kappaṁ vā tiṭṭheyya kappāvasesaṁ vā. </span><span class="translation sujato">Whoever has developed and cultivated the four bases of psychic power—made them a vehicle and a basis, kept them up, consolidated them, and properly implemented them—may, if they wish, live for the proper lifespan or what’s left of it. </span></div><p><div class=verse-container id=ud6.1:3.3><span>Tathāgatassa kho, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā. Ākaṅkhamāno, ānanda, tathāgato kappaṁ vā tiṭṭheyya kappāvasesaṁ vā”ti. </span><span class="translation sujato">The Realized One has developed and cultivated the four bases of psychic power, made them a vehicle and a basis, kept them up, consolidated them, and properly implemented them. If he wished, the Realized One could live for the proper lifespan or what’s left of it.” </span></div><p><div class=verse-container id=ud6.1:4.1><span>Evampi kho āyasmā ānando bhagavatā oḷārike nimitte kayiramāne, oḷārike obhāse kayiramāne, nāsakkhi paṭivijjhituṁ; </span><span class="translation sujato">But Ānanda didn’t get it, even though the Buddha dropped such an obvious hint, such a clear sign. </span></div><p><div class=verse-container id=ud6.1:4.2><span>na bhagavantaṁ yāci: </span><span class="translation sujato">He didn’t beg the Buddha, </span></div><p><div class=verse-container id=ud6.1:4.3><span>“tiṭṭhatu, bhante, bhagavā kappaṁ; tiṭṭhatu sugato kappaṁ bahujanahitāya bahujanasukhāya lokānukampāya atthāya hitāya sukhāya devamanussānan”ti, yathā taṁ mārena pariyuṭṭhitacitto. </span><span class="translation sujato">“Sir, may the Blessed One please remain for the proper lifespan! May the Holy One please remain for the proper lifespan! That would be for the welfare and happiness of the people, out of sympathy for the world, for the benefit, welfare, and happiness of gods and humans.” For his mind was as if possessed by Māra. </span></div><p><div class=verse-container id=ud6.1:4.4><span>Dutiyampi kho …pe… </span><span class="translation sujato">For a second time … </span></div><p><div class=verse-container id=ud6.1:4.5><span>tatiyampi kho bhagavā āyasmantaṁ ānandaṁ āmantesi: </span><span class="translation sujato">and for a third time, the Buddha said to Ānanda: </span></div><p><div class=verse-container id=ud6.1:5.1><span>“Ramaṇīyā, ānanda, vesālī; ramaṇīyaṁ udenaṁ cetiyaṁ; ramaṇīyaṁ gotamakaṁ cetiyaṁ; ramaṇīyaṁ sattambaṁ cetiyaṁ; ramaṇīyaṁ bahuputtaṁ cetiyaṁ; ramaṇīyaṁ sārandadaṁ cetiyaṁ; ramaṇīyaṁ cāpālaṁ cetiyaṁ. </span><span class="translation sujato">“Ānanda, Vesālī is lovely. And the Udena, Gotamaka, Seven Maidens, Many Sons, Sārandada, and Cāpāla Tree-shrines are all lovely. </span></div><p><div class=verse-container id=ud6.1:5.2><span>Yassa kassaci, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno kappaṁ vā tiṭṭheyya kappāvasesaṁ vā. </span><span class="translation sujato">Whoever has developed and cultivated the four bases of psychic power—made them a vehicle and a basis, kept them up, consolidated them, and properly implemented them—may, if they wish, live for the proper lifespan or what’s left of it. </span></div><p><div class=verse-container id=ud6.1:5.3><span>Tathāgatassa kho, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā. Ākaṅkhamāno, ānanda, tathāgato kappaṁ vā tiṭṭheyya kappāvasesaṁ vā”ti. </span><span class="translation sujato">The Realized One has developed and cultivated the four bases of psychic power, made them a vehicle and a basis, kept them up, consolidated them, and properly implemented them. If he wished, the Realized One could live for the proper lifespan or what’s left of it.” </span></div><p><div class=verse-container id=ud6.1:6.1><span>Evampi kho āyasmā ānando bhagavatā oḷārike nimitte kayiramāne, oḷārike obhāse kayiramāne, nāsakkhi paṭivijjhituṁ; </span><span class="translation sujato">But Ānanda didn’t get it, even though the Buddha dropped such an obvious hint, such a clear sign. </span></div><p><div class=verse-container id=ud6.1:6.2><span>na bhagavantaṁ yāci: </span><span class="translation sujato">He didn’t beg the Buddha, </span></div><p><div class=verse-container id=ud6.1:6.3><span>“tiṭṭhatu, bhante, bhagavā kappaṁ; tiṭṭhatu sugato kappaṁ bahujanahitāya bahujanasukhāya lokānukampāya atthāya hitāya sukhāya devamanussānan”ti, yathā taṁ mārena pariyuṭṭhitacitto. </span><span class="translation sujato">“Sir, may the Blessed One please remain for the proper lifespan! May the Holy One please remain for the proper lifespan! That would be for the welfare and happiness of the people, out of sympathy for the world, for the benefit, welfare, and happiness of gods and humans.” For his mind was as if possessed by Māra. </span></div><p><div class=verse-container id=ud6.1:7.1><span>Atha kho bhagavā āyasmantaṁ ānandaṁ āmantesi: </span><span class="translation sujato">Then the Buddha said to Venerable Ānanda, </span></div><p><div class=verse-container id=ud6.1:7.2><span>“gaccha tvaṁ, ānanda, yassadāni kālaṁ maññasī”ti. </span><span class="translation sujato">“Go now, Ānanda, at your convenience.” </span></div><p><div class=verse-container id=ud6.1:7.3><span>“Evaṁ, bhante”ti kho āyasmā ānando bhagavato paṭissutvā uṭṭhāyāsanā bhagavantaṁ abhivādetvā padakkhiṇaṁ katvā avidūre aññatarasmiṁ rukkhamūle nisīdi. </span><span class="translation sujato">“Yes, sir,” replied Ānanda. He rose from his seat, bowed, and respectfully circled the Buddha, keeping him on his right, before sitting at the root of a tree close by. </span></div><p><div class=verse-container id=ud6.1:8.1><span>Atha kho māro pāpimā, acirapakkante āyasmante ānande, yena bhagavā tenupasaṅkami; upasaṅkamitvā ekamantaṁ aṭṭhāsi. Ekamantaṁ ṭhito kho māro pāpimā bhagavantaṁ etadavoca: </span><span class="translation sujato">And then, not long after Ānanda had left, Māra the Wicked went up to the Buddha, stood to one side, and said to him: </span></div><p><div class=verse-container id=ud6.1:9.1><span>“Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato. </span><span class="translation sujato">“May the Blessed One now be fully extinguished! May the Holy One now be fully extinguished! Now is the time for the full extinguishment of the Buddha. </span></div><p><div class=verse-container id=ud6.1:9.2><span>Bhāsitā kho panesā, bhante, bhagavatā vācā: </span><span class="translation sujato">Sir, you once made this statement: </span></div><p><div class=verse-container id=ud6.1:9.3><span>‘na tāvāhaṁ, pāpima, parinibbāyissāmi yāva me bhikkhū na sāvakā bhavissanti viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino, sakaṁ ācariyakaṁ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desessantī’ti. </span><span class="translation sujato">‘Wicked One, I shall not be fully extinguished until I have monk disciples who are competent, educated, assured, learned, have memorized the teachings, and practice in line with the teachings. Not until they practice properly, living in line with the teaching. Not until they’ve learned their own tradition, and explain, teach, assert, establish, disclose, analyze, and make it clear. Not until they can legitimately and completely refute the doctrines of others that come up, and teach with a demonstrable basis.’ </span></div><p><div class=verse-container id=ud6.1:9.4><span>Etarahi kho pana, bhante, bhikkhū bhagavato sāvakā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino sakaṁ ācariyakaṁ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desenti. </span><span class="translation sujato">Today you do have such monk disciples. </span></div><p><div class=verse-container id=ud6.1:9.5><span>Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato. </span><span class="translation sujato">May the Blessed One now be fully extinguished! May the Holy One now be fully extinguished! Now is the time for the full extinguishment of the Buddha. </span></div><p><div class=verse-container id=ud6.1:10.1><span>Bhāsitā kho panesā, bhante, bhagavatā vācā: </span><span class="translation sujato">Sir, you once made this statement: </span></div><p><div class=verse-container id=ud6.1:10.2><span>‘na tāvāhaṁ, pāpima, parinibbāyissāmi yāva me bhikkhuniyo na sāvikā bhavissanti viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo sakaṁ ācariyakaṁ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desessantī’ti. </span><span class="translation sujato">‘Wicked One, I shall not be fully extinguished until I have nun disciples who are competent, educated, assured, learned …’ … </span></div><p><div class=verse-container id=ud6.1:10.3><span>Etarahi kho pana, bhante, bhikkhuniyo bhagavato sāvikā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo sakaṁ ācariyakaṁ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desenti. </span><span class="translation sujato">Today you do have such nun disciples. </span></div><p><div class=verse-container id=ud6.1:10.4><span>Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato. </span></div><p><div class=verse-container id=ud6.1:11.1><span>Bhāsitā kho panesā, bhante, bhagavatā vācā: </span></div><p><div class=verse-container id=ud6.1:11.2><span>‘na tāvāhaṁ, pāpima, parinibbāyissāmi yāva me upāsakā na sāvakā bhavissanti viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino sakaṁ ācariyakaṁ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desessantī’ti. </span><span class="translation sujato">‘Wicked One, I shall not be fully extinguished until I have layman disciples who are competent, educated, assured, learned …’ </span></div><p><div class=verse-container id=ud6.1:11.3><span>Etarahi kho pana, bhante, upāsakā bhagavato sāvakā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino sakaṁ ācariyakaṁ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desenti. </span><span class="translation sujato">Today you do have such layman disciples. </span></div><p><div class=verse-container id=ud6.1:11.4><span>Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato. </span></div><p><div class=verse-container id=ud6.1:12.1><span>Bhāsitā kho panesā, bhante, bhagavatā vācā: </span></div><p><div class=verse-container id=ud6.1:12.2><span>‘na tāvāhaṁ, pāpima, parinibbāyissāmi yāva me upāsikā na sāvikā bhavissanti viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo sakaṁ ācariyakaṁ uggahetvā ācikkhissanti desessanti paññapessanti paṭṭhapessanti vivarissanti vibhajissanti uttānīkarissanti uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desessantī’ti. </span><span class="translation sujato">‘Wicked One, I shall not be fully extinguished until I have laywoman disciples who are competent, educated, assured, learned …’ </span></div><p><div class=verse-container id=ud6.1:12.3><span>Etarahi kho pana, bhante, upāsikā bhagavato sāvikā viyattā vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo sakaṁ ācariyakaṁ uggahetvā ācikkhanti desenti paññapenti paṭṭhapenti vivaranti vibhajanti uttānīkaronti uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desenti. </span><span class="translation sujato">Today you do have such laywoman disciples. </span></div><p><div class=verse-container id=ud6.1:12.4><span>Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato. </span><span class="translation sujato">May the Blessed One now be fully extinguished! May the Holy One now be fully extinguished! Now is the time for the full extinguishment of the Buddha. </span></div><p><div class=verse-container id=ud6.1:13.1><span>Bhāsitā kho panesā, bhante, bhagavatā vācā: </span><span class="translation sujato">Sir, you once made this statement: </span></div><p><div class=verse-container id=ud6.1:13.2><span>‘na tāvāhaṁ, pāpima, parinibbāyissāmi yāva me idaṁ brahmacariyaṁ na iddhañceva bhavissati phītañca vitthārikaṁ bāhujaññaṁ puthubhūtaṁ yāva devamanussehi suppakāsitan’ti. </span><span class="translation sujato">‘I shall not be fully extinguished until my spiritual path is successful and prosperous, extensive, popular, widespread, and well proclaimed wherever there are gods and humans.’ </span></div><p><div class=verse-container id=ud6.1:13.3><span>Etarahi kho pana, bhante, bhagavato brahmacariyaṁ iddhañceva phītañca vitthārikaṁ bāhujaññaṁ puthubhūtaṁ yāva devamanussehi suppakāsitaṁ. </span><span class="translation sujato">Today your spiritual path is successful and prosperous, extensive, popular, widespread, and well proclaimed wherever there are gods and humans. </span></div><p><div class=verse-container id=ud6.1:13.4><span>Parinibbātu dāni, bhante, bhagavā; parinibbātu sugato; parinibbānakālo dāni, bhante, bhagavato”ti. </span><span class="translation sujato">May the Blessed One now be fully extinguished! May the Holy One now be fully extinguished! Now is the time for the full extinguishment of the Buddha. </span></div><p><div class=verse-container id=ud6.1:14.1><span>Evaṁ vutte, bhagavā māraṁ pāpimantaṁ etadavoca: </span><span class="translation sujato">When this was said, the Buddha said to Māra, </span></div><p><div class=verse-container id=ud6.1:14.2><span>“appossukko tvaṁ, pāpima, hohi. Na ciraṁ tathāgatassa parinibbānaṁ bhavissati. </span><span class="translation sujato">“Relax, Wicked One. The full extinguishment of the Realized One will be soon. </span></div><p><div class=verse-container id=ud6.1:14.3><span>Ito tiṇṇaṁ māsānaṁ accayena tathāgato parinibbāyissatī”ti. </span><span class="translation sujato">Three months from now the Realized One will be fully extinguished.” </span></div><p><div class=verse-container id=ud6.1:15.1><span>Atha kho bhagavā cāpāle cetiye sato sampajāno āyusaṅkhāraṁ ossaji. </span><span class="translation sujato">So at the Cāpāla Tree-shrine the Buddha, mindful and aware, surrendered the life force. </span></div><p><div class=verse-container id=ud6.1:15.2><span>Ossaṭṭhe ca bhagavatā āyusaṅkhāre mahābhūmicālo ahosi bhiṁsanako lomahaṁso, devadundubhiyo ca phaliṁsu. </span><span class="translation sujato">When he did so there was a great earthquake, awe-inspiring and hair-raising, and thunder cracked the sky. </span></div><p><div class=verse-container id=ud6.1:16.1><span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><span class="translation sujato">Then, understanding this matter, on that occasion the Buddha expressed this heartfelt sentiment: </span></div><p><div class=verse-container id=ud6.1:17.1><span>“Tulamatulañca sambhavaṁ, </span><span class="translation sujato">“Comparing the incomparable with the creation of prolonged life, </span></div><p><div class=verse-container id=ud6.1:17.2><span>Bhavasaṅkhāramavassaji muni; </span><span class="translation sujato">the sage surrendered the life force. </span></div><p><div class=verse-container id=ud6.1:17.3><span>Ajjhattarato samāhito, </span><span class="translation sujato">Happy inside, serene, </span></div><p><div class=verse-container id=ud6.1:17.4><span>Abhindi kavacamivattasambhavan”ti. </span><span class="translation sujato">he shattered self-creation like a suit of armor.” </span></div><p><div class=verse-container id=ud6.1:17.5><span>Paṭhamaṁ. </span></div><div class=flex-between><a href=/canon/en/pli/ms/sutta/kn/ud/vagga0006.html>Previous</a><a href=/canon/en/pli/ms/sutta/kn/ud/vagga0006/ud0006P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>