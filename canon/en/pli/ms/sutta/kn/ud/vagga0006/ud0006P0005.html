<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0006.html> Jaccandhavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0006/ud0006P0005.html>Deutsch</a> , <a href=/canon/sr/pli/ms/sutta/kn/ud/vagga0006/ud0006P0005.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/kn/ud/vagga0006/ud0006P0004.html>Previous</a><a href=/canon/en/pli/ms/sutta/kn/ud/vagga0006/ud0006P0006.html>Next</a></div><p id=ud6.5:0.1><span class=root>Udāna 6.5 </span><br> <span class=sujato>Heartfelt Sayings 6.5 </span><br><p id=ud6.5:0.2><span class="root big-bold">Dutiyanānātitthiyasutta </span><br> <span class=sujato>Followers of Various Other Religions (2nd) </span><br><p id=ud6.5:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=ud6.5:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=ud6.5:1.3><span class=root>Tena kho pana samayena sambahulā nānātitthiyasamaṇabrāhmaṇaparibbājakā sāvatthiyaṁ paṭivasanti nānādiṭṭhikā nānākhantikā nānārucikā nānādiṭṭhinissayanissitā. </span><br> <span class=sujato>Now at that time several ascetics, brahmins, and wanderers who followed various other religions were residing in Sāvatthī, holding different views, beliefs, and opinions, relying on different views. </span><br><p id=ud6.5:2.1><span class=root>Santeke samaṇabrāhmaṇā evaṁvādino evaṁdiṭṭhino: </span><br> <span class=sujato>There were some ascetics and brahmins who had this doctrine and view: </span><br><p id=ud6.5:2.2><span class=root>“sassato attā ca loko ca, idameva saccaṁ moghamaññan”ti. </span><br> <span class=sujato>“The self and the cosmos are eternal. This is the only truth, anything else is futile.” </span><br><p id=ud6.5:3.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br> <span class=sujato>Others held views such as the following, each regarding their own view as true and others as silly. </span><br><p id=ud6.5:3.2><span class=root>“asassato attā ca loko ca, idameva saccaṁ moghamaññan”ti. </span><br> <span class=sujato>“The self and the cosmos are not eternal.” </span><br><p id=ud6.5:4.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.5:4.2><span class=root>“sassato ca asassato ca attā ca loko ca, idameva saccaṁ moghamaññan”ti. </span><br> <span class=sujato>“The self and the cosmos are both eternal and not eternal.” </span><br><p id=ud6.5:5.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.5:5.2><span class=root>“neva sassato nāsassato attā ca loko ca, idameva saccaṁ moghamaññan”ti. </span><br> <span class=sujato>“The self and the cosmos are neither eternal nor not eternal.” </span><br><p id=ud6.5:6.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.5:6.2><span class=root>“sayaṅkato attā ca loko ca, idameva saccaṁ moghamaññan”ti. </span><br> <span class=sujato>“The self and the cosmos are made by oneself.” </span><br><p id=ud6.5:7.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.5:7.2><span class=root>“paraṅkato attā ca loko ca, idameva saccaṁ moghamaññan”ti. </span><br> <span class=sujato>“The self and the cosmos are made by another.” </span><br><p id=ud6.5:8.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.5:8.2><span class=root>“sayaṅkato ca paraṅkato ca attā ca loko ca, idameva saccaṁ moghamaññan”ti. </span><br> <span class=sujato>“The self and the cosmos are made by both oneself and another.” </span><br><p id=ud6.5:9.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.5:9.2><span class=root>“asayaṅkāro aparaṅkāro adhiccasamuppanno attā ca loko ca, idameva saccaṁ moghamaññan”ti. </span><br> <span class=sujato>“The self and the cosmos have arisen by chance, not made by oneself or another.” </span><br><p id=ud6.5:10.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.5:10.2><span class=root>“sassataṁ sukhadukkhaṁ attā ca loko ca, idameva saccaṁ moghamaññan”ti. </span><br> <span class=sujato>“Pleasure and pain are eternal, and the self and the cosmos.” </span><br><p id=ud6.5:11.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.5:11.2><span class=root>“asassataṁ sukhadukkhaṁ attā ca loko ca, idameva saccaṁ moghamaññan”ti. </span><br> <span class=sujato>“Pleasure and pain are not eternal, and the self and the cosmos.” </span><br><p id=ud6.5:12.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.5:12.2><span class=root>“sassatañca asassatañca sukhadukkhaṁ attā ca loko ca, idameva saccaṁ moghamaññan”ti. </span><br> <span class=sujato>“Pleasure and pain are both eternal and not eternal, and the self and the cosmos.” </span><br><p id=ud6.5:13.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.5:13.2><span class=root>“neva sassataṁ nāsassataṁ sukhadukkhaṁ attā ca loko ca, idameva saccaṁ moghamaññan”ti. </span><br> <span class=sujato>“Pleasure and pain are neither eternal nor not eternal, and the self and the cosmos.” </span><br><p id=ud6.5:14.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.5:14.2><span class=root>“sayaṅkataṁ sukhadukkhaṁ attā ca loko ca, idameva saccaṁ moghamaññan”ti. </span><br> <span class=sujato>“Pleasure and pain are made by oneself, and the self and the cosmos.” </span><br><p id=ud6.5:15.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.5:15.2><span class=root>“paraṅkataṁ sukhadukkhaṁ attā ca loko ca, idameva saccaṁ moghamaññan”ti. </span><br> <span class=sujato>“Pleasure and pain are made by another, and the self and the cosmos.” </span><br><p id=ud6.5:16.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.5:16.2><span class=root>“sayaṅkatañca paraṅkatañca sukhadukkhaṁ attā ca loko ca, idameva saccaṁ moghamaññan”ti. </span><br> <span class=sujato>“Pleasure and pain are made by both oneself and another, and the self and the cosmos.” </span><br><p id=ud6.5:17.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.5:17.2><span class=root>“asayaṅkāraṁ aparaṅkāraṁ adhiccasamuppannaṁ sukhadukkhaṁ attā ca loko ca, idameva saccaṁ moghamaññan”ti. </span><br> <span class=sujato>“Pleasure and pain have arisen by chance, not made by oneself or another, and the self and the cosmos.” </span><br><p id=ud6.5:18.1><span class=root>Te bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span><br> <span class=sujato>They were arguing, quarreling, and disputing, continually wounding each other with barbed words: </span><br><p id=ud6.5:18.2><span class=root>“ediso dhammo, nediso dhammo; </span><br> <span class=sujato>“Such is Truth, such is not Truth! </span><br><p id=ud6.5:18.3><span class=root>nediso dhammo, ediso dhammo”ti. </span><br> <span class=sujato>Such is not Truth, such is Truth!” </span><br><p id=ud6.5:19.1><span class=root>Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁsu. </span><br> <span class=sujato>Then several mendicants robed up in the morning and, taking their bowls and robes, entered Sāvatthī for alms. </span><br><p id=ud6.5:19.2><span class=root>Sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><br> <span class=sujato>Then, after the meal, when they returned from almsround, they went up to the Buddha, bowed, sat down to one side, and told him what was happening. </span><br><p id=ud6.5:19.3><span class=root>Ekamantaṁ nisinnā kho te bhikkhū bhagavantaṁ etadavocuṁ: </span><br><p id=ud6.5:20.1><span class=root>“Idha, bhante, sambahulā nānātitthiyasamaṇabrāhmaṇaparibbājakā sāvatthiyaṁ paṭivasanti nānādiṭṭhikā nānākhantikā nānārucikā nānādiṭṭhinissayanissitā. </span><br><p id=ud6.5:21.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.5:21.2><span class=root>‘sassato attā ca loko ca, idameva saccaṁ moghamaññan’ti …pe… </span><br><p id=ud6.5:21.3><span class=root>te bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span><br><p id=ud6.5:21.4><span class=root>‘ediso dhammo, nediso dhammo; </span><br><p id=ud6.5:21.5><span class=root>nediso dhammo, ediso dhammo’”ti. </span><br><p id=ud6.5:22.1><span class=root>“Aññatitthiyā, bhikkhave, paribbājakā andhā acakkhukā; </span><br><p id=ud6.5:22.2><span class=root>atthaṁ na jānanti anatthaṁ na jānanti, dhammaṁ na jānanti adhammaṁ na jānanti. </span><br><p id=ud6.5:22.3><span class=root>Te atthaṁ ajānantā anatthaṁ ajānantā, dhammaṁ ajānantā adhammaṁ ajānantā bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span><br><p id=ud6.5:22.4><span class=root>‘ediso dhammo, nediso dhammo; </span><br><p id=ud6.5:22.5><span class=root>nediso dhammo, ediso dhammo’”ti. </span><br><p id=ud6.5:23.1><span class=root>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><br> <span class=sujato>Then, understanding this matter, on that occasion the Buddha expressed this heartfelt sentiment: </span><br><p id=ud6.5:24.1><span class=root>“Imesu kira sajjanti, </span><br> <span class=sujato>“Some ascetics and brahmins, it seems, </span><br><p id=ud6.5:24.2><span class=root>eke samaṇabrāhmaṇā; </span><br> <span class=sujato>cling to these things. </span><br><p id=ud6.5:24.3><span class=root>Antarāva visīdanti, </span><br> <span class=sujato>They flounder in mid-stream, </span><br><p id=ud6.5:24.4><span class=root>appatvāva tamogadhan”ti. </span><br> <span class=sujato>without reaching that firm footing.” </span><br><p id=ud6.5:24.5><span class=root>Pañcamaṁ. </span><br></main><footer class="container footer"><small><a href=/about/>Contact info</a></small></footer>