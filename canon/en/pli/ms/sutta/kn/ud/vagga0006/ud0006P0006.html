<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0006.html> Jaccandhavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0006/ud0006P0006.html>Deutsch</a> , <a href=/canon/sr/pli/ms/sutta/kn/ud/vagga0006/ud0006P0006.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/kn/ud/vagga0006/ud0006P0005.html>Previous</a><a href=/canon/en/pli/ms/sutta/kn/ud/vagga0006/ud0006P0007.html>Next</a></div><p><div class=verse-container id=ud6.6:0.1><span>Udāna 6.6 </span><span class="translation sujato">Heartfelt Sayings 6.6 </span></div><p><div class=verse-container id=ud6.6:0.2><span class=big-bold>Tatiyanānātitthiyasutta </span><span class="translation sujato">Followers of Various Other Religions (3rd) </span></div><p><div class=verse-container id=ud6.6:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=ud6.6:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=ud6.6:1.3><span>Tena kho pana samayena sambahulā nānātitthiyasamaṇabrāhmaṇaparibbājakā sāvatthiyaṁ paṭivasanti nānādiṭṭhikā nānākhantikā nānārucikā nānādiṭṭhinissayanissitā. </span><span class="translation sujato">Now at that time several ascetics, brahmins, and wanderers who followed various other religions were residing in Sāvatthī, holding different views, beliefs, and opinions, relying on different views. </span></div><p><div class=verse-container id=ud6.6:2.1><span>Santeke samaṇabrāhmaṇā evaṁvādino evaṁdiṭṭhino: </span><span class="translation sujato">There were some ascetics and brahmins who had this doctrine and view: </span></div><p><div class=verse-container id=ud6.6:2.2><span>“sassato attā ca loko ca, idameva saccaṁ moghamaññan”ti. </span><span class="translation sujato">“The self and the cosmos are eternal. This is the only truth, anything else is futile.” </span></div><p><div class=verse-container id=ud6.6:3.1><span>Santi paneke samaṇabrāhmaṇā evaṁvādino evaṁdiṭṭhino: </span><span class="translation sujato">Others held views such as the following, each regarding their own view as true and others as silly. </span></div><p><div class=verse-container id=ud6.6:3.2><span>“asassato attā ca loko ca, idameva saccaṁ moghamaññan”ti. </span><span class="translation sujato">“The self and the cosmos are not eternal.” </span></div><p><div class=verse-container id=ud6.6:4.1><span>Santeke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:4.2><span>“sassato ca asassato ca attā ca loko ca, idameva saccaṁ moghamaññan”ti. </span><span class="translation sujato">“The self and the cosmos are both eternal and not eternal.” </span></div><p><div class=verse-container id=ud6.6:5.1><span>Santi paneke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:5.2><span>“neva sassato nāsassato attā ca loko ca, idameva saccaṁ moghamaññan”ti. </span><span class="translation sujato">“The self and the cosmos are neither eternal nor not eternal.” </span></div><p><div class=verse-container id=ud6.6:6.1><span>Santeke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:6.2><span>“sayaṅkato attā ca loko ca, idameva saccaṁ moghamaññan”ti. </span><span class="translation sujato">“The self and the cosmos are made by oneself.” </span></div><p><div class=verse-container id=ud6.6:7.1><span>Santi paneke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:7.2><span>“paraṅkato attā ca loko ca, idameva saccaṁ moghamaññan”ti. </span><span class="translation sujato">“The self and the cosmos are made by another.” </span></div><p><div class=verse-container id=ud6.6:8.1><span>Santeke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:8.2><span>“sayaṅkato ca paraṅkato ca attā ca loko ca, idameva saccaṁ moghamaññan”ti. </span><span class="translation sujato">“The self and the cosmos are made by both oneself and another.” </span></div><p><div class=verse-container id=ud6.6:9.1><span>Santi paneke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:9.2><span>“asayaṅkāro aparaṅkāro adhiccasamuppanno attā ca loko ca, idameva saccaṁ moghamaññan”ti. </span><span class="translation sujato">“The self and the cosmos have arisen by chance, not made by oneself or another.” </span></div><p><div class=verse-container id=ud6.6:10.1><span>Santeke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:10.2><span>“sassataṁ sukhadukkhaṁ attā ca loko ca, idameva saccaṁ moghamaññan”ti. </span><span class="translation sujato">“Pleasure and pain are eternal, and the self and the cosmos.” </span></div><p><div class=verse-container id=ud6.6:11.1><span>Santi paneke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:11.2><span>“asassataṁ sukhadukkhaṁ attā ca loko ca, idameva saccaṁ moghamaññan”ti. </span><span class="translation sujato">“Pleasure and pain are not eternal, and the self and the cosmos.” </span></div><p><div class=verse-container id=ud6.6:12.1><span>Santeke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:12.2><span>“sassatañca asassatañca sukhadukkhaṁ attā ca loko ca, idameva saccaṁ moghamaññan”ti. </span><span class="translation sujato">“Pleasure and pain are both eternal and not eternal, and the self and the cosmos.” </span></div><p><div class=verse-container id=ud6.6:13.1><span>Santi paneke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:13.2><span>“neva sassataṁ nāsassataṁ sukhadukkhaṁ attā ca loko ca, idameva saccaṁ moghamaññan”ti. </span><span class="translation sujato">“Pleasure and pain are neither eternal nor not eternal, and the self and the cosmos.” </span></div><p><div class=verse-container id=ud6.6:14.1><span>Santeke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:14.2><span>“sayaṅkataṁ sukhadukkhaṁ attā ca loko ca, idameva saccaṁ moghamaññan”ti. </span><span class="translation sujato">“Pleasure and pain are made by oneself, and the self and the cosmos.” </span></div><p><div class=verse-container id=ud6.6:15.1><span>Santi paneke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:15.2><span>“paraṅkataṁ sukhadukkhaṁ attā ca loko ca, idameva saccaṁ moghamaññan”ti. </span><span class="translation sujato">“Pleasure and pain are made by another, and the self and the cosmos.” </span></div><p><div class=verse-container id=ud6.6:16.1><span>Santeke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:16.2><span>“sayaṅkatañca paraṅkatañca sukhadukkhaṁ attā ca loko ca, idameva saccaṁ moghamaññan”ti. </span><span class="translation sujato">“Pleasure and pain are made by both oneself and another, and the self and the cosmos.” </span></div><p><div class=verse-container id=ud6.6:17.1><span>Santi paneke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:17.2><span>“asayaṅkāraṁ aparaṅkāraṁ adhiccasamuppannaṁ sukhadukkhaṁ attā ca loko ca, idameva saccaṁ moghamaññan”ti. </span><span class="translation sujato">“Pleasure and pain have arisen by chance, not made by oneself or another, and the self and the cosmos.” </span></div><p><div class=verse-container id=ud6.6:18.1><span>Te bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span><span class="translation sujato">They were arguing, quarreling, and disputing, continually wounding each other with barbed words: </span></div><p><div class=verse-container id=ud6.6:18.2><span>“ediso dhammo, nediso dhammo; </span><span class="translation sujato">‘Such is Truth, such is not! </span></div><p><div class=verse-container id=ud6.6:18.3><span>nediso dhammo, ediso dhammo”ti. </span><span class="translation sujato">Such is not Truth, such is Truth!” </span></div><p><div class=verse-container id=ud6.6:19.1><span>Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁsu. </span><span class="translation sujato">Then several mendicants robed up in the morning and, taking their bowls and robes, entered Sāvatthī for alms. </span></div><p><div class=verse-container id=ud6.6:19.2><span>Sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><span class="translation sujato">Then, after the meal, when they returned from almsround, they went up to the Buddha, bowed, sat down to one side, and told him what was happening. </span></div><p><div class=verse-container id=ud6.6:19.3><span>Ekamantaṁ nisinnā kho te bhikkhū bhagavantaṁ etadavocuṁ: </span></div><p><div class=verse-container id=ud6.6:20.1><span>“Idha, bhante, sambahulā nānātitthiyasamaṇabrāhmaṇaparibbājakā sāvatthiyaṁ paṭivasanti nānādiṭṭhikā nānākhantikā nānārucikā nānādiṭṭhinissayanissitā. </span></div><p><div class=verse-container id=ud6.6:21.1><span>Santeke samaṇabrāhmaṇā evaṁvādino evaṁdiṭṭhino: </span></div><p><div class=verse-container id=ud6.6:21.2><span>‘sassato attā ca loko ca, idameva saccaṁ moghamaññan’ti …pe… </span></div><p><div class=verse-container id=ud6.6:21.3><span>te bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span></div><p><div class=verse-container id=ud6.6:21.4><span>‘ediso dhammo, nediso dhammo; </span></div><p><div class=verse-container id=ud6.6:21.5><span>nediso dhammo, ediso dhammo’”ti. </span></div><p><div class=verse-container id=ud6.6:22.1><span>“Aññatitthiyā, bhikkhave, paribbājakā andhā acakkhukā. </span></div><p><div class=verse-container id=ud6.6:22.2><span>Te atthaṁ na jānanti anatthaṁ na jānanti, dhammaṁ na jānanti adhammaṁ na jānanti. </span></div><p><div class=verse-container id=ud6.6:22.3><span>Te atthaṁ ajānantā anatthaṁ ajānantā, dhammaṁ ajānantā adhammaṁ ajānantā bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span></div><p><div class=verse-container id=ud6.6:22.4><span>‘ediso dhammo, nediso dhammo; </span></div><p><div class=verse-container id=ud6.6:22.5><span>nediso dhammo, ediso dhammo’”ti. </span></div><p><div class=verse-container id=ud6.6:23.1><span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><span class="translation sujato">Then, understanding this matter, on that occasion the Buddha expressed this heartfelt sentiment: </span></div><p><div class=verse-container id=ud6.6:24.1><span>“Ahaṅkārapasutāyaṁ pajā, </span><span class="translation sujato">“Folk are fixated on the I-maker, </span></div><p><div class=verse-container id=ud6.6:24.2><span>Paraṅkārūpasaṁhitā; </span><span class="translation sujato">which is tied up with the other-maker. </span></div><p><div class=verse-container id=ud6.6:24.3><span>Etadeke nābbhaññaṁsu, </span><span class="translation sujato">There are some who do not realize this, </span></div><p><div class=verse-container id=ud6.6:24.4><span>Na naṁ sallanti addasuṁ. </span><span class="translation sujato">they do not see the dart. </span></div><p><div class=verse-container id=ud6.6:25.1><span>Etañca sallaṁ paṭikacca passato, </span><span class="translation sujato">But when they see this dart, </span></div><p><div class=verse-container id=ud6.6:25.2><span>Ahaṁ karomīti na tassa hoti; </span><span class="translation sujato">they do not think, ‘I make it’, </span></div><p><div class=verse-container id=ud6.6:25.3><span>Paro karotīti na tassa hoti. </span><span class="translation sujato">nor ‘another makes it’. </span></div><p><div class=verse-container id=ud6.6:26.1><span>Mānupetā ayaṁ pajā, </span><span class="translation sujato">These folk are caught up in conceit, </span></div><p><div class=verse-container id=ud6.6:26.2><span>Mānaganthā mānavinibaddhā; </span><span class="translation sujato">tied by conceit, shackled by conceit. </span></div><p><div class=verse-container id=ud6.6:26.3><span>Diṭṭhīsu sārambhakathā, </span><span class="translation sujato">Vehemently defending their views, </span></div><p><div class=verse-container id=ud6.6:26.4><span>Saṁsāraṁ nātivattatī”ti. </span><span class="translation sujato">they don’t escape transmigration.” </span></div><p><div class=verse-container id=ud6.6:26.5><span>Chaṭṭhaṁ. </span></div><div class=flex-between><a href=/canon/en/pli/ms/sutta/kn/ud/vagga0006/ud0006P0005.html>Previous</a><a href=/canon/en/pli/ms/sutta/kn/ud/vagga0006/ud0006P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>