<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0006.html> Jaccandhavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0006/ud0006P0004.html>Deutsch</a> , <a href=/canon/sr/pli/ms/sutta/kn/ud/vagga0006/ud0006P0004.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/kn/ud/vagga0006/ud0006P0003.html>Previous</a><a href=/canon/en/pli/ms/sutta/kn/ud/vagga0006/ud0006P0005.html>Next</a></div><p id=ud6.4:0.1><span class=root>Udāna 6.4 </span><br> <span class=sujato>Heartfelt Sayings 6.4 </span><br><p id=ud6.4:0.2><span class="root big-bold">Paṭhamanānātitthiyasutta </span><br> <span class=sujato>Followers of Various Other Religions (1st) </span><br><p id=ud6.4:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=ud6.4:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=ud6.4:1.3><span class=root>Tena kho pana samayena sambahulā nānātitthiyasamaṇabrāhmaṇaparibbājakā sāvatthiyaṁ paṭivasanti nānādiṭṭhikā nānākhantikā nānārucikā nānādiṭṭhinissayanissitā. </span><br> <span class=sujato>Now at that time several ascetics, brahmins, and wanderers who followed various other religions were residing in Sāvatthī, holding different views, beliefs, and opinions, relying on different views. </span><br><p id=ud6.4:2.1><span class=root>Santeke samaṇabrāhmaṇā evaṁvādino evaṁdiṭṭhino: </span><br> <span class=sujato>There were some ascetics and brahmins who had this doctrine and view: </span><br><p id=ud6.4:2.2><span class=root>“sassato loko, idameva saccaṁ moghamaññan”ti. </span><br> <span class=sujato>“The cosmos is eternal. This is the only truth, anything else is futile.” </span><br><p id=ud6.4:3.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br> <span class=sujato>Others held views such as the following, each regarding their own view as true and others as silly. </span><br><p id=ud6.4:3.2><span class=root>“asassato loko, idameva saccaṁ moghamaññan”ti. </span><br> <span class=sujato>“The cosmos is not eternal.” </span><br><p id=ud6.4:4.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.4:4.2><span class=root>“antavā loko, idameva saccaṁ moghamaññan”ti. </span><br> <span class=sujato>“The cosmos is finite.” </span><br><p id=ud6.4:5.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.4:5.2><span class=root>“anantavā loko, idameva saccaṁ moghamaññan”ti. </span><br> <span class=sujato>“The cosmos is infinite.” </span><br><p id=ud6.4:6.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.4:6.2><span class=root>“taṁ jīvaṁ taṁ sarīraṁ, idameva saccaṁ moghamaññan”ti. </span><br> <span class=sujato>“The soul and the body are the same thing.” </span><br><p id=ud6.4:7.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.4:7.2><span class=root>“aññaṁ jīvaṁ aññaṁ sarīraṁ, idameva saccaṁ moghamaññan”ti. </span><br> <span class=sujato>“The soul and the body are different things.” </span><br><p id=ud6.4:8.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.4:8.2><span class=root>“hoti tathāgato paraṁ maraṇā, idameva saccaṁ moghamaññan”ti. </span><br> <span class=sujato>“A realized one still exists after death.” </span><br><p id=ud6.4:9.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.4:9.2><span class=root>“na hoti tathāgato paraṁ maraṇā, idameva saccaṁ moghamaññan”ti. </span><br> <span class=sujato>“A realized one no longer exists after death.” </span><br><p id=ud6.4:10.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.4:10.2><span class=root>“hoti ca na ca hoti tathāgato paraṁ maraṇā, idameva saccaṁ moghamaññan”ti. </span><br> <span class=sujato>“A realized one both still exists and no longer exists after death.” </span><br><p id=ud6.4:11.1><span class=root>Santi paneke samaṇabrāhmaṇā evaṁvādino evaṁdiṭṭhino: </span><br><p id=ud6.4:11.2><span class=root>“neva hoti na na hoti tathāgato paraṁ maraṇā, idameva saccaṁ moghamaññan”ti. </span><br> <span class=sujato>“A realized one neither still exists nor no longer exists after death.” </span><br><p id=ud6.4:12.1><span class=root>Te bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span><br> <span class=sujato>They were arguing, quarreling, and disputing, continually wounding each other with barbed words: </span><br><p id=ud6.4:12.2><span class=root>“ediso dhammo, nediso dhammo; </span><br> <span class=sujato>“Such is Truth, such is not Truth! </span><br><p id=ud6.4:12.3><span class=root>nediso dhammo, ediso dhammo”ti. </span><br> <span class=sujato>Such is not Truth, such is Truth!” </span><br><p id=ud6.4:13.1><span class=root>Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁsu. </span><br> <span class=sujato>Then several mendicants robed up in the morning and, taking their bowls and robes, entered Sāvatthī for alms. </span><br><p id=ud6.4:13.2><span class=root>Sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><br> <span class=sujato>Then, after the meal, when they returned from almsround, they went up to the Buddha, bowed, sat down to one side, and told him what was happening. The Buddha said: </span><br><p id=ud6.4:13.3><span class=root>Ekamantaṁ nisinnā kho te bhikkhū bhagavantaṁ etadavocuṁ: </span><br><p id=ud6.4:14.1><span class=root>“Idha, bhante, sambahulā nānātitthiyasamaṇabrāhmaṇaparibbājakā sāvatthiyaṁ paṭivasanti nānādiṭṭhikā nānākhantikā nānārucikā nānādiṭṭhinissayanissitā—</span><br><p id=ud6.4:15.1><span class=root>Santeke samaṇabrāhmaṇā evaṁvādino evaṁdiṭṭhino: </span><br><p id=ud6.4:15.2><span class=root>‘sassato loko, idameva saccaṁ moghamaññan’ti …pe… </span><br><p id=ud6.4:15.3><span class=root>te bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span><br><p id=ud6.4:15.4><span class=root>‘ediso dhammo, nediso dhammo; </span><br><p id=ud6.4:15.5><span class=root>nediso dhammo, ediso dhammo’”ti. </span><br><p id=ud6.4:16.1><span class=root>“Aññatitthiyā, bhikkhave, paribbājakā andhā acakkhukā; </span><br> <span class=sujato>“The wanderers of other religions are blind and sightless. </span><br><p id=ud6.4:16.2><span class=root>atthaṁ na jānanti, anatthaṁ na jānanti, dhammaṁ na jānanti, adhammaṁ na jānanti. </span><br> <span class=sujato>They don’t understand what is beneficial or what is not beneficial, nor what is the truth and what is not the truth. </span><br><p id=ud6.4:16.3><span class=root>Te atthaṁ ajānantā anatthaṁ ajānantā dhammaṁ ajānantā adhammaṁ ajānantā bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span><br> <span class=sujato>That’s why they are arguing, quarreling, and disputing, continually wounding each other with barbed words. </span><br><p id=ud6.4:16.4><span class=root>‘ediso dhammo, nediso dhammo; </span><br><p id=ud6.4:16.5><span class=root>nediso dhammo, ediso dhammo’ti. </span><br><p id=ud6.4:17.1><span class=root>Bhūtapubbaṁ, bhikkhave, imissāyeva sāvatthiyā aññataro rājā ahosi. </span><br> <span class=sujato>Once upon a time, mendicants, right here in Sāvatthī there was a certain king. </span><br><p id=ud6.4:17.2><span class=root>Atha kho, bhikkhave, so rājā aññataraṁ purisaṁ āmantesi: </span><br> <span class=sujato>Then the king addressed a man, </span><br><p id=ud6.4:17.3><span class=root>‘ehi tvaṁ, ambho purisa, yāvatakā sāvatthiyā jaccandhā te sabbe ekajjhaṁ sannipātehī’ti. </span><br> <span class=sujato>‘Please, worthy man, gather all those blind from birth throughout Sāvatthī and bring them together in one place.’ </span><br><p id=ud6.4:17.4><span class=root>‘Evaṁ, devā’ti kho, bhikkhave, so puriso tassa rañño paṭissutvā yāvatakā sāvatthiyā jaccandhā te sabbe gahetvā yena so rājā tenupasaṅkami; upasaṅkamitvā taṁ rājānaṁ etadavoca: </span><br> <span class=sujato>‘Yes, Your Majesty,’ that man replied. He did as the king asked, then said to him, </span><br><p id=ud6.4:17.5><span class=root>‘sannipātitā kho te, deva, yāvatakā sāvatthiyā jaccandhā’ti. </span><br> <span class=sujato>‘Your Majesty, the blind people throughout Sāvatthī have been gathered.’ </span><br><p id=ud6.4:17.6><span class=root>‘Tena hi, bhaṇe, jaccandhānaṁ hatthiṁ dassehī’ti. </span><br> <span class=sujato>‘Well then, my man, show them an elephant.’ </span><br><p id=ud6.4:17.7><span class=root>‘Evaṁ, devā’ti kho, bhikkhave, so puriso tassa rañño paṭissutvā jaccandhānaṁ hatthiṁ dassesi—</span><br> <span class=sujato>‘Yes, Your Majesty,’ that man replied. He did as the king asked. </span><br><p id=ud6.4:18.1><span class=root>Ekaccānaṁ jaccandhānaṁ hatthissa sīsaṁ dassesi: </span><br> <span class=sujato>To some of the blind people he showed the elephant’s head, saying, </span><br><p id=ud6.4:18.2><span class=root>‘ediso, jaccandhā, hatthī’ti. </span><br> <span class=sujato>‘Here is the elephant.’ </span><br><p id=ud6.4:18.3><span class=root>Ekaccānaṁ jaccandhānaṁ hatthissa kaṇṇaṁ dassesi: </span><br> <span class=sujato>To some of them he showed the elephant’s ear, saying, </span><br><p id=ud6.4:18.4><span class=root>‘ediso, jaccandhā, hatthī’ti. </span><br> <span class=sujato>‘Here is the elephant.’ </span><br><p id=ud6.4:18.5><span class=root>Ekaccānaṁ jaccandhānaṁ hatthissa dantaṁ dassesi: </span><br> <span class=sujato>To some of them he showed the elephant’s tusk, saying, </span><br><p id=ud6.4:18.6><span class=root>‘ediso, jaccandhā, hatthī’ti. </span><br> <span class=sujato>‘Here is the elephant.’ </span><br><p id=ud6.4:18.7><span class=root>Ekaccānaṁ jaccandhānaṁ hatthissa soṇḍaṁ dassesi: </span><br> <span class=sujato>To some of them he showed the elephant’s trunk, saying, </span><br><p id=ud6.4:18.8><span class=root>‘ediso, jaccandhā, hatthī’ti. </span><br> <span class=sujato>‘Here is the elephant.’ </span><br><p id=ud6.4:18.9><span class=root>Ekaccānaṁ jaccandhānaṁ hatthissa kāyaṁ dassesi: </span><br> <span class=sujato>To some of them he showed the elephant’s flank, saying, </span><br><p id=ud6.4:18.10><span class=root>‘ediso, jaccandhā, hatthī’ti. </span><br> <span class=sujato>‘Here is the elephant.’ </span><br><p id=ud6.4:18.11><span class=root>Ekaccānaṁ jaccandhānaṁ hatthissa pādaṁ dassesi: </span><br> <span class=sujato>To some of them he showed the elephant’s leg, saying, </span><br><p id=ud6.4:18.12><span class=root>‘ediso, jaccandhā, hatthī’ti. </span><br> <span class=sujato>‘Here is the elephant.’ </span><br><p id=ud6.4:18.13><span class=root>Ekaccānaṁ jaccandhānaṁ hatthissa satthiṁ dassesi: </span><br> <span class=sujato>To some of them he showed the elephant’s thigh, saying, </span><br><p id=ud6.4:18.14><span class=root>‘ediso, jaccandhā, hatthī’ti. </span><br> <span class=sujato>‘Here is the elephant.’ </span><br><p id=ud6.4:18.15><span class=root>Ekaccānaṁ jaccandhānaṁ hatthissa naṅguṭṭhaṁ dassesi: </span><br> <span class=sujato>To some of them he showed the elephant’s tail, saying, </span><br><p id=ud6.4:18.16><span class=root>‘ediso, jaccandhā, hatthī’ti. </span><br> <span class=sujato>‘Here is the elephant.’ </span><br><p id=ud6.4:18.17><span class=root>Ekaccānaṁ jaccandhānaṁ hatthissa vāladhiṁ dassesi: </span><br> <span class=sujato>To some of them he showed the tip of the elephant’s tail, saying, </span><br><p id=ud6.4:18.18><span class=root>‘ediso, jaccandhā, hatthī’ti. </span><br> <span class=sujato>‘Here is the elephant.’ </span><br><p id=ud6.4:19.1><span class=root>Atha kho, bhikkhave, so puriso jaccandhānaṁ hatthiṁ dassetvā yena so rājā tenupasaṅkami; upasaṅkamitvā taṁ rājānaṁ etadavoca: </span><br> <span class=sujato>Then he approached the king and said, </span><br><p id=ud6.4:19.2><span class=root>‘diṭṭho kho tehi, deva, jaccandhehi hatthī; </span><br> <span class=sujato>‘Your Majesty, the blind people have been shown the elephant. </span><br><p id=ud6.4:19.3><span class=root>yassadāni kālaṁ maññasī’ti. </span><br> <span class=sujato>Please go at your convenience.’ </span><br><p id=ud6.4:20.1><span class=root>Atha kho, bhikkhave, so rājā yena te jaccandhā tenupasaṅkami; upasaṅkamitvā te jaccandhe etadavoca: </span><br> <span class=sujato>Then the king went up to the blind people and said, </span><br><p id=ud6.4:20.2><span class=root>‘diṭṭho vo, jaccandhā, hatthī’ti? </span><br> <span class=sujato>‘Have you seen the elephant?’ </span><br><p id=ud6.4:20.3><span class=root>‘Evaṁ, deva, diṭṭho no hatthī’ti. </span><br> <span class=sujato>‘Yes, Your Majesty, we have been shown the elephant.’ </span><br><p id=ud6.4:20.4><span class=root>‘Vadetha, jaccandhā, kīdiso hatthī’ti? </span><br> <span class=sujato>‘Then tell us, what kind of thing is an elephant?’ </span><br><p id=ud6.4:21.1><span class=root>Yehi, bhikkhave, jaccandhehi hatthissa sīsaṁ diṭṭhaṁ ahosi, te evamāhaṁsu: </span><br> <span class=sujato>The blind people who had been shown the elephant’s head said, </span><br><p id=ud6.4:21.2><span class=root>‘ediso, deva, hatthī seyyathāpi kumbho’ti. </span><br> <span class=sujato>‘Your Majesty, an elephant is like a pot.’ </span><br><p id=ud6.4:22.1><span class=root>Yehi, bhikkhave, jaccandhehi hatthissa kaṇṇo diṭṭho ahosi, te evamāhaṁsu: </span><br> <span class=sujato>Those who had been shown the ear said, </span><br><p id=ud6.4:22.2><span class=root>‘ediso, deva, hatthī seyyathāpi suppo’ti. </span><br> <span class=sujato>‘An elephant is like a winnowing fan.’ </span><br><p id=ud6.4:23.1><span class=root>Yehi, bhikkhave, jaccandhehi hatthissa danto diṭṭho ahosi, te evamāhaṁsu: </span><br> <span class=sujato>Those who had been shown the tusk said, </span><br><p id=ud6.4:23.2><span class=root>‘ediso, deva, hatthī seyyathāpi khīlo’ti. </span><br> <span class=sujato>‘An elephant is like a ploughshare.’ </span><br><p id=ud6.4:24.1><span class=root>Yehi, bhikkhave, jaccandhehi hatthissa soṇḍo diṭṭho ahosi, te evamāhaṁsu: </span><br> <span class=sujato>Those who had been shown the trunk said, </span><br><p id=ud6.4:24.2><span class=root>‘ediso, deva, hatthī seyyathāpi naṅgalīsā’ti. </span><br> <span class=sujato>‘An elephant is like a plough-pole.’ </span><br><p id=ud6.4:25.1><span class=root>Yehi, bhikkhave, jaccandhehi hatthissa kāyo diṭṭho ahosi, te evamāhaṁsu: </span><br> <span class=sujato>Those who had been shown the flank said, </span><br><p id=ud6.4:25.2><span class=root>‘ediso, deva, hatthī seyyathāpi koṭṭho’ti. </span><br> <span class=sujato>‘An elephant is like a storehouse.’ </span><br><p id=ud6.4:26.1><span class=root>Yehi, bhikkhave, jaccandhehi hatthissa pādo diṭṭho ahosi, te evamāhaṁsu: </span><br> <span class=sujato>Those who had been shown the leg said, </span><br><p id=ud6.4:26.2><span class=root>‘ediso, deva, hatthī seyyathāpi thūṇo’ti. </span><br> <span class=sujato>‘An elephant is like a pillar.’ </span><br><p id=ud6.4:27.1><span class=root>Yehi, bhikkhave, jaccandhehi hatthissa satthi diṭṭho ahosi, te evamāhaṁsu: </span><br> <span class=sujato>Those who had been shown the thigh said, </span><br><p id=ud6.4:27.2><span class=root>‘ediso, deva, hatthī seyyathāpi udukkhalo’ti. </span><br> <span class=sujato>‘An elephant is like a mortar.’ </span><br><p id=ud6.4:28.1><span class=root>Yehi, bhikkhave, jaccandhehi hatthissa naṅguṭṭhaṁ diṭṭhaṁ ahosi, te evamāhaṁsu: </span><br> <span class=sujato>Those who had been shown the tail said, </span><br><p id=ud6.4:28.2><span class=root>‘ediso, deva, hatthī seyyathāpi musalo’ti. </span><br> <span class=sujato>‘An elephant is like a pestle.’ </span><br><p id=ud6.4:29.1><span class=root>Yehi, bhikkhave, jaccandhehi hatthissa vāladhi diṭṭho ahosi, te evamāhaṁsu: </span><br> <span class=sujato>Those who had been shown the tip of the tail said, </span><br><p id=ud6.4:29.2><span class=root>‘ediso, deva, hatthī seyyathāpi sammajjanī’ti. </span><br> <span class=sujato>‘An elephant is like a broom.’ </span><br><p id=ud6.4:30.1><span class=root>Te ‘ediso hatthī, nediso hatthī; </span><br> <span class=sujato>Saying, ‘Such is an elephant, not such! </span><br><p id=ud6.4:30.2><span class=root>nediso hatthī, ediso hatthī’ti aññamaññaṁ muṭṭhīhi saṁsumbhiṁsu. </span><br> <span class=sujato>Such is not an elephant, such is!’ they punched each other with their fists. </span><br><p id=ud6.4:30.3><span class=root>Tena ca pana, bhikkhave, so rājā attamano ahosi. </span><br> <span class=sujato>At that, the king was pleased. </span><br><p id=ud6.4:31.1><span class=root>Evamevaṁ kho, bhikkhave, aññatitthiyā paribbājakā andhā acakkhukā. </span><br> <span class=sujato>In the same way, mendicants, the wanderers of other religions are blind and sightless. </span><br><p id=ud6.4:31.2><span class=root>Te atthaṁ na jānanti anatthaṁ na jānanti, dhammaṁ na jānanti adhammaṁ na jānanti. </span><br> <span class=sujato>They don’t understand what is beneficial or what is not beneficial, nor what is the truth and what is not the truth. </span><br><p id=ud6.4:31.3><span class=root>Te atthaṁ ajānantā anatthaṁ ajānantā, dhammaṁ ajānantā adhammaṁ ajānantā bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span><br> <span class=sujato>That’s why they are arguing, quarreling, and disputing, continually wounding each other with barbed words. </span><br><p id=ud6.4:31.4><span class=root>‘ediso dhammo, nediso dhammo; </span><br> <span class=sujato>‘Such is Truth, such is not! </span><br><p id=ud6.4:31.5><span class=root>nediso dhammo, ediso dhammo’”ti. </span><br> <span class=sujato>Such is not Truth, such is!’” </span><br><p id=ud6.4:32.1><span class=root>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><br> <span class=sujato>Then, understanding this matter, on that occasion the Buddha expressed this heartfelt sentiment: </span><br><p id=ud6.4:33.1><span class=root>“Imesu kira sajjanti, </span><br> <span class=sujato>“Some ascetics and brahmins, it seems, </span><br><p id=ud6.4:33.2><span class=root>eke samaṇabrāhmaṇā; </span><br> <span class=sujato>cling to these things. </span><br><p id=ud6.4:33.3><span class=root>Viggayha naṁ vivadanti, </span><br> <span class=sujato>Arguing, they quarrel, </span><br><p id=ud6.4:33.4><span class=root>janā ekaṅgadassino”ti. </span><br> <span class=sujato>the folk who see just one part.” </span><br><p id=ud6.4:33.5><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>