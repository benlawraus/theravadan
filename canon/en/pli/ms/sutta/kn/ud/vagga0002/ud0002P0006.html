<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0002.html> Mucalindavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0002/ud0002P0006.html>Deutsch</a> , <a href=/canon/sr/pli/ms/sutta/kn/ud/vagga0002/ud0002P0006.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/kn/ud/vagga0002/ud0002P0005.html>Previous</a><a href=/canon/en/pli/ms/sutta/kn/ud/vagga0002/ud0002P0007.html>Next</a></div><p><div class=verse-container id=ud2.6:0.1><span>Udāna 2.6 </span><span class="translation sujato">Heartfelt Sayings 2.6 </span></div><p><div class=verse-container id=ud2.6:0.2><span class=big-bold>Gabbhinīsutta </span><span class="translation sujato">The Pregnant Woman </span></div><p><div class=verse-container id=ud2.6:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=ud2.6:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=ud2.6:1.3><span>Tena kho pana samayena aññatarassa paribbājakassa daharamāṇavikā pajāpati hoti gabbhinī upavijaññā. </span><span class="translation sujato">Now at that time a certain wanderer had a young brahmin wife who was pregnant and about to give birth. </span></div><p><div class=verse-container id=ud2.6:1.4><span>Atha kho sā paribbājikā taṁ paribbājakaṁ etadavoca: </span><span class="translation sujato">She said to him, </span></div><p><div class=verse-container id=ud2.6:1.5><span>“gaccha tvaṁ, brāhmaṇa, telaṁ āhara, yaṁ me vijātāya bhavissatī”ti. </span><span class="translation sujato">“Go, brahmin, bring oil for my delivery.” </span></div><p><div class=verse-container id=ud2.6:2.1><span>Evaṁ vutte, so paribbājako taṁ paribbājikaṁ etadavoca: </span><span class="translation sujato">The wanderer said, </span></div><p><div class=verse-container id=ud2.6:2.2><span>“kuto panāhaṁ, bhoti, telaṁ āharāmī”ti? </span><span class="translation sujato">“But where, my dear, can I get oil?” </span></div><p><div class=verse-container id=ud2.6:2.3><span>Dutiyampi kho sā paribbājikā taṁ paribbājakaṁ etadavoca: </span><span class="translation sujato">For a second time, she said, </span></div><p><div class=verse-container id=ud2.6:2.4><span>“gaccha tvaṁ, brāhmaṇa, telaṁ āhara, yaṁ me vijātāya bhavissatī”ti. </span><span class="translation sujato">“Go, brahmin, bring oil for my delivery.” </span></div><p><div class=verse-container id=ud2.6:2.5><span>Dutiyampi kho so paribbājako taṁ paribbājikaṁ etadavoca: </span><span class="translation sujato">For a second time, the wanderer said, </span></div><p><div class=verse-container id=ud2.6:2.6><span>“kuto panāhaṁ, bhoti, telaṁ āharāmī”ti? </span><span class="translation sujato">“But where, my dear, can I get oil?” </span></div><p><div class=verse-container id=ud2.6:2.7><span>Tatiyampi kho sā paribbājikā taṁ paribbājakaṁ etadavoca: </span><span class="translation sujato">For a third time, she said, </span></div><p><div class=verse-container id=ud2.6:2.8><span>“gaccha tvaṁ, brāhmaṇa, telaṁ āhara, yaṁ me vijātāya bhavissatī”ti. </span><span class="translation sujato">“Go, brahmin, bring oil for my delivery.” </span></div><p><div class=verse-container id=ud2.6:3.1><span>Tena kho pana samayena rañño pasenadissa kosalassa koṭṭhāgāre samaṇassa vā brāhmaṇassa vā sappissa vā telassa vā yāvadatthaṁ pātuṁ dīyati, no nīharituṁ. </span><span class="translation sujato">Now at that time ghee and oil were being given away to any ascetic or brahmin at the storehouse of King Pasenadi of Kosala. But it was only to drink there, not to take away. </span></div><p><div class=verse-container id=ud2.6:4.1><span>Atha kho tassa paribbājakassa etadahosi: </span><span class="translation sujato">Knowing this, the wanderer thought, </span></div><p><div class=verse-container id=ud2.6:4.2><span>“rañño kho pana pasenadissa kosalassa koṭṭhāgāre samaṇassa vā brāhmaṇassa vā sappissa vā telassa vā yāvadatthaṁ pātuṁ dīyati, no nīharituṁ. </span></div><p><div class=verse-container id=ud2.6:4.3><span>Yannūnāhaṁ rañño pasenadissa kosalassa koṭṭhāgāraṁ gantvā telassa yāvadatthaṁ pivitvā gharaṁ āgantvā ucchadditvāna dadeyyaṁ, yaṁ imissā vijātāya bhavissatī”ti. </span><span class="translation sujato">“Why don’t I go to the king’s storehouse, drink as much oil as I can, then come home and throw it up so it can be used for the delivery?” </span></div><p><div class=verse-container id=ud2.6:5.1><span>Atha kho so paribbājako rañño pasenadissa kosalassa koṭṭhāgāraṁ gantvā telassa yāvadatthaṁ pivitvā gharaṁ āgantvā neva sakkoti uddhaṁ kātuṁ, na pana adho. </span><span class="translation sujato">Then he did just that. But when he got home he was unable to either bring it up or pass it out. </span></div><p><div class=verse-container id=ud2.6:5.2><span>So dukkhāhi tibbāhi kharāhi kaṭukāhi vedanāhi phuṭṭho āvaṭṭati parivaṭṭati. </span><span class="translation sujato">He rolled to and fro, suffering painful, sharp, severe, acute feelings. </span></div><p><div class=verse-container id=ud2.6:6.1><span>Atha kho bhagavā pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. </span><span class="translation sujato">Then the Buddha robed up in the morning and, taking his bowl and robe, entered Sāvatthī for alms. </span></div><p><div class=verse-container id=ud2.6:6.2><span>Addasā kho bhagavā taṁ paribbājakaṁ dukkhāhi tibbāhi kharāhi kaṭukāhi vedanāhi phuṭṭhaṁ āvaṭṭamānaṁ parivaṭṭamānaṁ. </span><span class="translation sujato">He saw the wanderer in agony. </span></div><p><div class=verse-container id=ud2.6:7.1><span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><span class="translation sujato">Then, understanding this matter, on that occasion the Buddha expressed this heartfelt sentiment: </span></div><p><div class=verse-container id=ud2.6:8.1><span>“Sukhino vata ye akiñcanā, </span><span class="translation sujato">“Oh! How happy are those with nothing! </span></div><p><div class=verse-container id=ud2.6:8.2><span>Vedaguno hi janā akiñcanā; </span><span class="translation sujato">Hence knowledge masters are people with nothing. </span></div><p><div class=verse-container id=ud2.6:8.3><span>Sakiñcanaṁ passa vihaññamānaṁ, </span><span class="translation sujato">See how troubled are those with attachments, </span></div><p><div class=verse-container id=ud2.6:8.4><span>Jano janasmiṁ paṭibandhacitto”ti. </span><span class="translation sujato">a person bound tight to people.” </span></div><p><div class=verse-container id=ud2.6:8.5><span>Chaṭṭhaṁ. </span></div><div class=flex-between><a href=/canon/en/pli/ms/sutta/kn/ud/vagga0002/ud0002P0005.html>Previous</a><a href=/canon/en/pli/ms/sutta/kn/ud/vagga0002/ud0002P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>