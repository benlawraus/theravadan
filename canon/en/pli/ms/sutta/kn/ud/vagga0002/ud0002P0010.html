<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0002.html> Mucalindavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0002/ud0002P0010.html>Deutsch</a> , <a href=/canon/sr/pli/ms/sutta/kn/ud/vagga0002/ud0002P0010.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/kn/ud/vagga0002/ud0002P0009.html>Previous</a><a href=/canon/en/pli/ms/sutta/kn/ud/vagga0003.html>Next</a></div><p id=ud2.10:0.1><span class=root>Udāna 2.10 </span><br> <span class=sujato>Heartfelt Sayings 2.10 </span><br><p id=ud2.10:0.2><span class="root big-bold">Bhaddiyasutta </span><br> <span class=sujato>With Bhaddiya </span><br><p id=ud2.10:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=ud2.10:1.2><span class=root>ekaṁ samayaṁ bhagavā anupiyāyaṁ viharati ambavane. </span><br> <span class=sujato>At one time the Buddha was staying near Anupiya in a mango grove. </span><br><p id=ud2.10:1.3><span class=root>Tena kho pana samayena āyasmā bhaddiyo kāḷīgodhāya putto araññagatopi rukkhamūlagatopi suññāgāragatopi abhikkhaṇaṁ udānaṁ udānesi: </span><br> <span class=sujato>Now at that time, Venerable Bhaddiya son of Kāḷīgodhā, even in the wilderness, at the foot of a tree, or in an empty dwelling, frequently expressed this heartfelt sentiment: </span><br><p id=ud2.10:1.4><span class=root>“aho sukhaṁ, aho sukhan”ti. </span><br> <span class=sujato>“Oh, what bliss! Oh, what bliss!” </span><br><p id=ud2.10:2.1><span class=root>Assosuṁ kho sambahulā bhikkhū āyasmato bhaddiyassa kāḷīgodhāya puttassa araññagatassapi rukkhamūlagatassapi suññāgāragatassapi abhikkhaṇaṁ udānaṁ udānentassa: </span><br> <span class=sujato>Several mendicants heard him </span><br><p id=ud2.10:2.2><span class=root>“aho sukhaṁ, aho sukhan”ti. </span><br><p id=ud2.10:2.3><span class=root>Sutvāna nesaṁ etadahosi: </span><br> <span class=sujato>and thought, </span><br><p id=ud2.10:2.4><span class=root>“nissaṁsayaṁ kho, āvuso, āyasmā bhaddiyo kāḷīgodhāya putto anabhirato brahmacariyaṁ carati, </span><br> <span class=sujato>“Without a doubt, Venerable Bhaddiya leads the spiritual life dissatisfied. </span><br><p id=ud2.10:2.5><span class=root>yaṁsa pubbe agāriyabhūtassa rajjasukhaṁ, so tamanussaramāno araññagatopi rukkhamūlagatopi suññāgāragatopi abhikkhaṇaṁ udānaṁ udānesi: </span><br> <span class=sujato>It’s when recalling the pleasures of royalty he formerly enjoyed as a lay person that, even in the wilderness, at the foot of a tree, or in an empty dwelling, he frequently expresses this heartfelt sentiment: </span><br><p id=ud2.10:2.6><span class=root>‘aho sukhaṁ, aho sukhan’”ti. </span><br> <span class=sujato>‘Oh, what bliss! Oh, what bliss!’” </span><br><p id=ud2.10:3.1><span class=root>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>Then those mendicants went up to the Buddha, bowed, sat down to one side, and told him what was happening. </span><br><p id=ud2.10:3.2><span class=root>“āyasmā, bhante, bhaddiyo kāḷīgodhāya putto araññagatopi rukkhamūlagatopi suññāgāragatopi abhikkhaṇaṁ udānaṁ udānesi: </span><br><p id=ud2.10:3.3><span class=root>‘aho sukhaṁ, aho sukhan’ti. </span><br><p id=ud2.10:3.4><span class=root>Nissaṁsayaṁ kho, bhante, āyasmā bhaddiyo kāḷīgodhāya putto anabhirato brahmacariyaṁ carati. </span><br><p id=ud2.10:3.5><span class=root>Yaṁsa pubbe agāriyabhūtassa rajjasukhaṁ, so tamanussaramāno araññagatopi rukkhamūlagatopi suññāgāragatopi abhikkhaṇaṁ udānaṁ udānesi: </span><br><p id=ud2.10:3.6><span class=root>‘aho sukhaṁ, aho sukhan’”ti. </span><br><p id=ud2.10:4.1><span class=root>Atha kho bhagavā aññataraṁ bhikkhuṁ āmantesi: </span><br> <span class=sujato>So the Buddha addressed one of the monks, </span><br><p id=ud2.10:4.2><span class=root>“ehi tvaṁ, bhikkhu, mama vacanena bhaddiyaṁ bhikkhuṁ āmantehi: </span><br> <span class=sujato>“Please, monk, in my name tell the mendicant Bhaddiya that </span><br><p id=ud2.10:4.3><span class=root>‘satthā taṁ, āvuso bhaddiya, āmantetī’”ti. </span><br> <span class=sujato>the teacher summons him.” </span><br><p id=ud2.10:5.1><span class=root>“Evaṁ, bhante”ti kho so bhikkhu bhagavato paṭissutvā yenāyasmā bhaddiyo kāḷīgodhāya putto tenupasaṅkami; upasaṅkamitvā bhaddiyaṁ kāḷīgodhāya puttaṁ etadavoca: </span><br> <span class=sujato>“Yes, sir,” that monk replied. He went to Bhaddiya and said to him, </span><br><p id=ud2.10:5.2><span class=root>“satthā taṁ, āvuso bhaddiya, āmantetī”ti. </span><br> <span class=sujato>“Reverend Bhaddiya, the teacher summons you.” </span><br><p id=ud2.10:5.3><span class=root>“Evamāvuso”ti kho āyasmā bhaddiyo kāḷīgodhāya putto tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ bhaddiyaṁ kāḷīgodhāya puttaṁ bhagavā etadavoca: </span><br> <span class=sujato>“Yes, reverend,” Bhaddiya replied. He went to the Buddha, bowed, and sat down to one side. The Buddha said to him: </span><br><p id=ud2.10:6.1><span class=root>“Saccaṁ kira tvaṁ, bhaddiya, araññagatopi rukkhamūlagatopi suññāgāragatopi abhikkhaṇaṁ udānaṁ udānesi: </span><br> <span class=sujato>“Is it really true, Bhaddiya, that even in the wilderness, at the foot of a tree, or in an empty dwelling, you frequently express this heartfelt sentiment: </span><br><p id=ud2.10:6.2><span class=root>‘aho sukhaṁ, aho sukhan’”ti. </span><br> <span class=sujato>‘Oh, what bliss! Oh, what bliss!’?” </span><br><p id=ud2.10:6.3><span class=root>“Evaṁ, bhante”ti. </span><br> <span class=sujato>“Yes, sir.” </span><br><p id=ud2.10:7.1><span class=root>“Kiṁ pana tvaṁ, bhaddiya, atthavasaṁ sampassamāno araññagatopi rukkhamūlagatopi suññāgāragatopi abhikkhaṇaṁ udānaṁ udānesi: </span><br> <span class=sujato>“But why do you say this?” </span><br><p id=ud2.10:7.2><span class=root>‘aho sukhaṁ, aho sukhan’”ti. </span><br><p id=ud2.10:7.3><span class=root>“Pubbe me, bhante, agāriyabhūtassa rajjaṁ kārentassa antopi antepure rakkhā susaṁvihitā ahosi, bahipi antepure rakkhā susaṁvihitā ahosi, antopi nagare rakkhā susaṁvihitā ahosi, bahipi nagare rakkhā susaṁvihitā ahosi, antopi janapade rakkhā susaṁvihitā ahosi, bahipi janapade rakkhā susaṁvihitā ahosi. </span><br> <span class=sujato>“Formerly, as a lay person ruling the land, my guard was well organized within and without the royal compound, within and without the city, and within and without the country. </span><br><p id=ud2.10:7.4><span class=root>So kho ahaṁ, bhante, evaṁ rakkhito gopito santo bhīto ubbiggo ussaṅkī utrāsī vihāsiṁ. </span><br> <span class=sujato>But although I was guarded and defended in this way, I remained fearful, scared, suspicious, and nervous. </span><br><p id=ud2.10:7.5><span class=root>Etarahi kho panāhaṁ, bhante, araññagatopi rukkhamūlagatopi suññāgāragatopi eko abhīto anubbiggo anussaṅkī anutrāsī appossukko pannalomo paradattavutto, migabhūtena cetasā viharāmi. </span><br> <span class=sujato>But these days, even when alone in the wilderness, at the foot of a tree, or in an empty dwelling, I’m not fearful, scared, suspicious, or nervous. I live relaxed, unruffled, surviving on charity, my heart free as a wild deer. </span><br><p id=ud2.10:7.6><span class=root>Imaṁ kho ahaṁ, bhante, atthavasaṁ sampassamāno araññagatopi rukkhamūlagatopi suññāgāragatopi abhikkhaṇaṁ udānaṁ udānesiṁ: </span><br> <span class=sujato>It is for this reason that, even in the wilderness, at the foot of a tree, or in an empty dwelling, I frequently expressed this heartfelt sentiment: </span><br><p id=ud2.10:7.7><span class=root>‘aho sukhaṁ, aho sukhan’”ti. </span><br> <span class=sujato>‘Oh, what bliss! Oh, what bliss!’” </span><br><p id=ud2.10:8.1><span class=root>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><br> <span class=sujato>Then, understanding this matter, on that occasion the Buddha expressed this heartfelt sentiment: </span><br><p id=ud2.10:9.1><span class=root>“Yassantarato na santi kopā, </span><br> <span class=sujato>“They who hide no anger within, </span><br><p id=ud2.10:9.2><span class=root>Itibhavābhavatañca vītivatto; </span><br> <span class=sujato>gone beyond any kind of existence; </span><br><p id=ud2.10:9.3><span class=root>Taṁ vigatabhayaṁ sukhiṁ asokaṁ, </span><br> <span class=sujato>happy, free from fear and sorrow—</span><br><p id=ud2.10:9.4><span class=root>Devā nānubhavanti dassanāyā”ti. </span><br> <span class=sujato>even the gods can’t see them.” </span><br><p id=ud2.10:9.5><span class=root>Dasamaṁ. </span><br><p id=ud2.10:9.6><span class=root>Mucalindavaggo dutiyo. </span><br><p id=ud2.10:10.0><span class=root>Tassuddānaṁ </span><br><p id=ud2.10:10.1><span class=root>Mucalindo rājā daṇḍena, </span><br><p id=ud2.10:10.2><span class=root>sakkāro upāsakena ca; </span><br><p id=ud2.10:10.3><span class=root>Gabbhinī ekaputto ca, </span><br><p id=ud2.10:10.4><span class=root>suppavāsā visākhā ca; </span><br><p id=ud2.10:10.5><span class=root>Kāḷīgodhāya bhaddiyoti. </span><br></main><footer class="container footer"><small><a href=/about/>Contact info</a></small></footer>