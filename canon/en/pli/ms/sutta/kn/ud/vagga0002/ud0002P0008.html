<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0002.html> Mucalindavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0002/ud0002P0008.html>Deutsch</a> , <a href=/canon/sr/pli/ms/sutta/kn/ud/vagga0002/ud0002P0008.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/kn/ud/vagga0002/ud0002P0007.html>Previous</a><a href=/canon/en/pli/ms/sutta/kn/ud/vagga0002/ud0002P0009.html>Next</a></div><p id=ud2.8:0.1><span class=root>Udāna 2.8 </span><br> <span class=sujato>Heartfelt Sayings 2.8 </span><br><p id=ud2.8:0.2><span class="root big-bold">Suppavāsāsutta </span><br> <span class=sujato>Suppavāsā </span><br><p id=ud2.8:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=ud2.8:1.2><span class=root>ekaṁ samayaṁ bhagavā kuṇḍikāyaṁ viharati kuṇḍadhānavane. </span><br> <span class=sujato>At one time the Buddha was staying near Kuṇḍiyā in the Kuṇḍadhāna Grove. </span><br><p id=ud2.8:1.3><span class=root>Tena kho pana samayena suppavāsā koliyadhītā satta vassāni gabbhaṁ dhāreti. </span><br> <span class=sujato>Now at that time Suppavāsā the Koliyan had been pregnant for seven years, and in obstructed labor for seven days. </span><br><p id=ud2.8:1.4><span class=root>Sattāhaṁ mūḷhagabbhā sā dukkhāhi tibbāhi kharāhi kaṭukāhi vedanāhi phuṭṭhā tīhi vitakkehi adhivāseti: </span><br> <span class=sujato>While suffering painful, sharp, severe, acute feelings, three thoughts helped her endure: </span><br><p id=ud2.8:1.5><span class=root>“sammāsambuddho vata so bhagavā yo imassa evarūpassa dukkhassa pahānāya dhammaṁ deseti; </span><br> <span class=sujato>“Oh! The Blessed One is indeed a fully awakened Buddha, who teaches the Dhamma for giving up suffering such as this. </span><br><p id=ud2.8:1.6><span class=root>suppaṭipanno vata tassa bhagavato sāvakasaṅgho yo imassa evarūpassa dukkhassa pahānāya paṭipanno; </span><br> <span class=sujato>Oh! The Saṅgha of the Buddha’s disciples is indeed practicing well, who practice for giving up suffering such as this. </span><br><p id=ud2.8:1.7><span class=root>susukhaṁ vata taṁ nibbānaṁ yatthidaṁ evarūpaṁ dukkhaṁ na saṁvijjatī”ti. </span><br> <span class=sujato>Oh! Extinguishment is so very blissful, where such suffering as this is not found.” </span><br><p id=ud2.8:2.1><span class=root>Atha kho suppavāsā koliyadhītā sāmikaṁ āmantesi: </span><br> <span class=sujato>Then Suppavāsā addressed her husband, </span><br><p id=ud2.8:2.2><span class=root>“ehi tvaṁ, ayyaputta, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi; appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha: </span><br> <span class=sujato>“Please, master, go to the Buddha, and in my name bow with your head to his feet. Ask him if he is healthy and well, nimble, strong, and living comfortably. </span><br><p id=ud2.8:2.3><span class=root>‘suppavāsā, bhante, koliyadhītā bhagavato pāde sirasā vandati; appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’ti. </span><br><p id=ud2.8:2.4><span class=root>Evañca vadehi: </span><br> <span class=sujato>And then say: </span><br><p id=ud2.8:2.5><span class=root>‘suppavāsā, bhante, koliyadhītā satta vassāni gabbhaṁ dhāreti. </span><br> <span class=sujato>‘Suppavāsā the Koliyan has been pregnant for seven years, and in obstructed labor for seven days. </span><br><p id=ud2.8:2.6><span class=root>Sattāhaṁ mūḷhagabbhā sā dukkhāhi tibbāhi kharāhi kaṭukāhi vedanāhi phuṭṭhā tīhi vitakkehi adhivāseti—</span><br> <span class=sujato>While suffering painful, sharp, severe, acute feelings, three thoughts help her endure: </span><br><p id=ud2.8:2.7><span class=root>sammāsambuddho vata so bhagavā yo imassa evarūpassa dukkhassa pahānāya dhammaṁ deseti; </span><br> <span class=sujato>“Oh! The Blessed One is indeed a fully awakened Buddha, who teaches the Dhamma for giving up suffering such as this. </span><br><p id=ud2.8:2.8><span class=root>suppaṭipanno vata tassa bhagavato sāvakasaṅgho yo imassa evarūpassa dukkhassa pahānāya paṭipanno; </span><br> <span class=sujato>Oh! The Saṅgha of the Buddha’s disciples is indeed practicing well, who practice for giving up suffering such as this. </span><br><p id=ud2.8:2.9><span class=root>susukhaṁ vata taṁ nibbānaṁ yatthidaṁ evarūpaṁ dukkhaṁ na saṁvijjatī’”ti. </span><br> <span class=sujato>Oh! Extinguishment is so very blissful, where such suffering as this is not found.”’” </span><br><p id=ud2.8:3.1><span class=root>“Paraman”ti kho so koliyaputto suppavāsāya koliyadhītāya paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sujato>“Excellent idea,” he replied. He went to the Buddha and told him of his wife’s struggles. The Buddha said: </span><br><p id=ud2.8:3.2><span class=root>Ekamantaṁ nisinno kho koliyaputto bhagavantaṁ etadavoca: </span><br><p id=ud2.8:3.3><span class=root>“suppavāsā, bhante, koliyadhītā bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchati; </span><br><p id=ud2.8:3.4><span class=root>evañca vadeti: </span><br><p id=ud2.8:3.5><span class=root>‘suppavāsā, bhante, koliyadhītā satta vassāni gabbhaṁ dhāreti. </span><br><p id=ud2.8:3.6><span class=root>Sattāhaṁ mūḷhagabbhā sā dukkhāhi tibbāhi kharāhi kaṭukāhi vedanāhi phuṭṭhā tīhi vitakkehi adhivāseti—</span><br><p id=ud2.8:3.7><span class=root>sammāsambuddho vata so bhagavā yo imassa evarūpassa dukkhassa pahānāya dhammaṁ deseti; </span><br><p id=ud2.8:3.8><span class=root>suppaṭipanno vata tassa bhagavato sāvakasaṅgho yo imassa evarūpassa dukkhassa pahānāya paṭipanno; </span><br><p id=ud2.8:3.9><span class=root>susukhaṁ vata nibbānaṁ yatthidaṁ evarūpaṁ dukkhaṁ na saṁvijjatī’”ti. </span><br><p id=ud2.8:4.1><span class=root>“Sukhinī hotu suppavāsā koliyadhītā; arogā arogaṁ puttaṁ vijāyatū”ti. </span><br> <span class=sujato>“May Suppavāsā the Koliyan be happy and healthy! May she give birth to a healthy child!” </span><br><p id=ud2.8:4.2><span class=root>Saha vacanā ca pana bhagavato suppavāsā koliyadhītā sukhinī arogā arogaṁ puttaṁ vijāyi. </span><br> <span class=sujato>As soon as he spoke, Suppavāsā, happy and healthy, gave birth to a healthy child. </span><br><p id=ud2.8:5.1><span class=root>“Evaṁ, bhante”ti kho so koliyaputto bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā yena sakaṁ gharaṁ tena paccāyāsi. </span><br> <span class=sujato>Saying “Yes, sir,” the Koliyan gentleman approved and agreed with what the Buddha said. He got up from his seat, bowed, and respectfully circled the Buddha, keeping him on his right. Then he returned to his own house. </span><br><p id=ud2.8:5.2><span class=root>Addasā kho so koliyaputto suppavāsaṁ koliyadhītaraṁ sukhiniṁ arogaṁ arogaṁ puttaṁ vijātaṁ. </span><br> <span class=sujato>He saw that his wife, happy and healthy, had given birth to a healthy child, </span><br><p id=ud2.8:5.3><span class=root>Disvānassa etadahosi: </span><br> <span class=sujato>and thought, </span><br><p id=ud2.8:5.4><span class=root>“acchariyaṁ vata bho, abbhutaṁ vata bho, tathāgatassa mahiddhikatā mahānubhāvatā, yatra hi nāmāyaṁ suppavāsā koliyadhītā saha vacanā ca pana bhagavato sukhinī arogā arogaṁ puttaṁ vijāyissatī”ti. </span><br> <span class=sujato>“Oh lord, how incredible, how amazing! The Realized One has such psychic power and might! For as soon as he spoke, Suppavāsā, happy and healthy, gave birth to a healthy child.” </span><br><p id=ud2.8:5.5><span class=root>Attamano pamudito pītisomanassajāto ahosi. </span><br> <span class=sujato>He became uplifted and overjoyed, full of rapture and happiness. </span><br><p id=ud2.8:6.1><span class=root>Atha kho suppavāsā koliyadhītā sāmikaṁ āmantesi: </span><br> <span class=sujato>Then Suppavāsā addressed her husband, </span><br><p id=ud2.8:6.2><span class=root>“ehi tvaṁ, ayyaputta, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi: </span><br> <span class=sujato>“Please, master, go to the Buddha, and in my name bow with your head to his feet. </span><br><p id=ud2.8:6.3><span class=root>‘suppavāsā, bhante, koliyadhītā bhagavato pāde sirasā vandatī’ti; </span><br><p id=ud2.8:6.4><span class=root>evañca vadehi: </span><br> <span class=sujato>And then say, </span><br><p id=ud2.8:6.5><span class=root>‘suppavāsā, bhante, koliyadhītā satta vassāni gabbhaṁ dhāreti. </span><br> <span class=sujato>‘Suppavāsā the Koliyan, who was pregnant for seven years, and in obstructed labor for seven days, </span><br><p id=ud2.8:6.6><span class=root>Sattāhaṁ mūḷhagabbhā sā etarahi sukhinī arogā arogaṁ puttaṁ vijātā. </span><br> <span class=sujato>is now happy and healthy and has given birth to a healthy child. </span><br><p id=ud2.8:6.7><span class=root>Sā sattāhaṁ buddhappamukhaṁ bhikkhusaṅghaṁ bhattena nimanteti. </span><br> <span class=sujato>She invites the mendicant Saṅgha headed by the Buddha to a meal for seven days. </span><br><p id=ud2.8:6.8><span class=root>Adhivāsetu kira, bhante, bhagavā suppavāsāya koliyadhītāya satta bhattāni saddhiṁ bhikkhusaṅghenā’”ti. </span><br> <span class=sujato>Sir, might the Buddha please accept seven meals from Suppavāsā.’” </span><br><p id=ud2.8:7.1><span class=root>“Paraman”ti kho so koliyaputto suppavāsāya koliyadhītāya paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sujato>“Excellent idea,” he replied. He went to the Buddha, told him the good news, and conveyed his wife’s invitation. </span><br><p id=ud2.8:7.2><span class=root>Ekamantaṁ nisinno kho so koliyaputto bhagavantaṁ etadavoca: </span><br><p id=ud2.8:8.1><span class=root>“Suppavāsā, bhante, koliyadhītā bhagavato pāde sirasā vandati; </span><br><p id=ud2.8:8.2><span class=root>evañca vadeti: </span><br><p id=ud2.8:8.3><span class=root>‘suppavāsā, bhante, koliyadhītā satta vassāni gabbhaṁ dhāreti. </span><br><p id=ud2.8:8.4><span class=root>Sattāhaṁ mūḷhagabbhā sā etarahi sukhinī arogā arogaṁ puttaṁ vijātā. </span><br><p id=ud2.8:8.5><span class=root>Sā sattāhaṁ buddhappamukhaṁ bhikkhusaṅghaṁ bhattena nimanteti. </span><br><p id=ud2.8:8.6><span class=root>Adhivāsetu kira, bhante, bhagavā suppavāsāya koliyadhītāya satta bhattāni saddhiṁ bhikkhusaṅghenā’”ti. </span><br><p id=ud2.8:9.1><span class=root>Tena kho pana samayena aññatarena upāsakena buddhappamukho bhikkhusaṅgho svātanāya bhattena nimantito hoti. </span><br> <span class=sujato>Now at that time a certain lay follower had already invited the Sangha of monks headed by the Buddha for the meal on the following day. </span><br><p id=ud2.8:9.2><span class=root>So ca upāsako āyasmato mahāmoggallānassa upaṭṭhāko hoti. </span><br> <span class=sujato>That lay follower was Venerable Mahāmoggallāna’s supporter. </span><br><p id=ud2.8:9.3><span class=root>Atha kho bhagavā āyasmantaṁ mahāmoggallānaṁ āmantesi: </span><br> <span class=sujato>Then the Buddha addressed Venerable Mahāmoggallāna, </span><br><p id=ud2.8:9.4><span class=root>“ehi tvaṁ, moggallāna, yena so upāsako tenupasaṅkama; upasaṅkamitvā taṁ upāsakaṁ evaṁ vadehi: </span><br> <span class=sujato>“Please, Moggallāna, go to that lay follower and say to him, </span><br><p id=ud2.8:9.5><span class=root>‘suppavāsā, āvuso, koliyadhītā satta vassāni gabbhaṁ dhāresi. </span><br> <span class=sujato>‘Suppavāsā the Koliyan, who was pregnant for seven years, and in obstructed labor for seven days, </span><br><p id=ud2.8:9.6><span class=root>Sattāhaṁ mūḷhagabbhā sā etarahi sukhinī arogā arogaṁ puttaṁ vijātā. </span><br> <span class=sujato>is now happy and healthy and has given birth to a healthy child. </span><br><p id=ud2.8:9.7><span class=root>Sā sattāhaṁ buddhappamukhaṁ bhikkhusaṅghaṁ bhattena nimanteti. </span><br> <span class=sujato>She invites the mendicant Saṅgha headed by the Buddha to a meal for seven days. </span><br><p id=ud2.8:9.8><span class=root>Karotu suppavāsā koliyadhītā satta bhattāni, pacchā tvaṁ karissasī’ti. </span><br> <span class=sujato>Let Suppavāsā make seven meals, afterwards you can make yours.’ </span><br><p id=ud2.8:9.9><span class=root>Tuyheso upaṭṭhāko”ti. </span><br> <span class=sujato>He is your supporter.” </span><br><p id=ud2.8:10.1><span class=root>“Evaṁ, bhante”ti kho āyasmā mahāmoggallāno bhagavato paṭissutvā yena so upāsako tenupasaṅkami; upasaṅkamitvā taṁ upāsakaṁ etadavoca: </span><br> <span class=sujato>“Yes, sir,” replied Mahāmoggallāna. He went to that lay follower and conveyed the Buddha’s request. </span><br><p id=ud2.8:10.2><span class=root>“suppavāsā, āvuso, koliyadhītā satta vassāni gabbhaṁ dhāreti. </span><br><p id=ud2.8:10.3><span class=root>Sattāhaṁ mūḷhagabbhā sā etarahi sukhinī arogā arogaṁ puttaṁ vijātā. </span><br><p id=ud2.8:10.4><span class=root>Sā sattāhaṁ buddhappamukhaṁ bhikkhusaṅghaṁ bhattena nimanteti. </span><br><p id=ud2.8:10.5><span class=root>Karotu suppavāsā koliyadhītā satta bhattāni, pacchā tvaṁ karissasī”ti. </span><br><p id=ud2.8:11.1><span class=root>“Sace me, bhante, ayyo mahāmoggallāno tiṇṇaṁ dhammānaṁ pāṭibhogo—</span><br> <span class=sujato>“If, sir, Master Mahāmoggallāna can guarantee me three things—</span><br><p id=ud2.8:11.2><span class=root>bhogānañca jīvitassa ca saddhāya ca, </span><br> <span class=sujato>wealth, life, and faith—</span><br><p id=ud2.8:11.3><span class=root>karotu suppavāsā koliyadhītā satta bhattāni, pacchāhaṁ karissāmī”ti. </span><br> <span class=sujato>then let Suppavāsā make seven meals, afterwards I shall make mine.” </span><br><p id=ud2.8:11.4><span class=root>“Dvinnaṁ kho te ahaṁ, āvuso, dhammānaṁ pāṭibhogo—</span><br> <span class=sujato>“I can guarantee you two things—</span><br><p id=ud2.8:11.5><span class=root>bhogānañca jīvitassa ca. </span><br> <span class=sujato>wealth and life. </span><br><p id=ud2.8:11.6><span class=root>Saddhāya pana tvaṁyeva pāṭibhogo”ti. </span><br> <span class=sujato>But as for faith, you alone are the guarantor.” </span><br><p id=ud2.8:12.1><span class=root>“Sace me, bhante, ayyo mahāmoggallāno dvinnaṁ dhammānaṁ pāṭibhogo—</span><br> <span class=sujato>“If, sir Master Mahāmoggallāna can guarantee me two things—</span><br><p id=ud2.8:12.2><span class=root>bhogānañca jīvitassa ca, </span><br> <span class=sujato>wealth and life—</span><br><p id=ud2.8:12.3><span class=root>karotu suppavāsā koliyadhītā satta bhattāni, pacchāhaṁ karissāmī”ti. </span><br> <span class=sujato>then let Suppavāsā make seven meals, afterwards I shall make mine.” </span><br><p id=ud2.8:13.1><span class=root>Atha kho āyasmā mahāmoggallāno taṁ upāsakaṁ saññāpetvā yena bhagavā tenupasaṅkami; upasaṅkamitvā bhagavantaṁ etadavoca: </span><br> <span class=sujato>Having persuaded that lay follower, Mahāmoggallāna went to the Buddha and said, </span><br><p id=ud2.8:13.2><span class=root>“saññatto, bhante, so upāsako mayā; </span><br> <span class=sujato>“I’ve persuaded the lay follower. </span><br><p id=ud2.8:13.3><span class=root>karotu suppavāsā koliyadhītā satta bhattāni, pacchā so karissatī”ti. </span><br> <span class=sujato>Let Suppavāsā make seven meals, afterwards he shall make his.” </span><br><p id=ud2.8:14.1><span class=root>Atha kho suppavāsā koliyadhītā sattāhaṁ buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi, </span><br> <span class=sujato>For seven days Suppavāsā served and satisfied the Buddha with her own hands with delicious fresh and cooked foods. </span><br><p id=ud2.8:14.2><span class=root>tañca dārakaṁ bhagavantaṁ vandāpesi sabbañca bhikkhusaṅghaṁ. </span><br> <span class=sujato>And she made her little boy bow to the Buddha and the mendicant Sangha. </span><br><p id=ud2.8:15.1><span class=root>Atha kho āyasmā sāriputto taṁ dārakaṁ etadavoca: </span><br> <span class=sujato>Then Sāriputta said to the boy, </span><br><p id=ud2.8:15.2><span class=root>“kacci te, dāraka, khamanīyaṁ, kacci yāpanīyaṁ, kacci na kiñci dukkhan”ti? </span><br> <span class=sujato>“I hope you’re keeping well, little boy; I hope you’re all right. I hope that you are not in pain.” </span><br><p id=ud2.8:15.3><span class=root>“Kuto me, bhante sāriputta, khamanīyaṁ, kuto yāpanīyaṁ. </span><br> <span class=sujato>“How could I be keeping well? How could I be getting by? </span><br><p id=ud2.8:15.4><span class=root>Satta me vassāni lohitakumbhiyaṁ vutthānī”ti. </span><br> <span class=sujato>For seven years I lived in a pot of blood.” </span><br><p id=ud2.8:16.1><span class=root>Atha kho suppavāsā koliyadhītā: </span><br> <span class=sujato>Then Suppavāsā, thinking, </span><br><p id=ud2.8:16.2><span class=root>“putto me dhammasenāpatinā saddhiṁ mantetī”ti attamanā pamuditā pītisomanassajātā ahosi. </span><br> <span class=sujato>“My child is conversing with the General of the Dhamma!” was uplifted and overjoyed, full of rapture and happiness. </span><br><p id=ud2.8:16.3><span class=root>Atha kho bhagavā suppavāsaṁ koliyadhītaraṁ attamanaṁ pamuditaṁ pītisomanassajātaṁ viditvā suppavāsaṁ koliyadhītaraṁ etadavoca: </span><br> <span class=sujato>Knowing this, the Buddha said to her, </span><br><p id=ud2.8:16.4><span class=root>“iccheyyāsi tvaṁ, suppavāse, aññampi evarūpaṁ puttan”ti? </span><br> <span class=sujato>“Would you like to have another child like this?” </span><br><p id=ud2.8:16.5><span class=root>“Iccheyyāmahaṁ, bhagavā, aññānipi evarūpāni satta puttānī”ti. </span><br> <span class=sujato>“Sir, I would like to have seven more children like this!” </span><br><p id=ud2.8:17.1><span class=root>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><br> <span class=sujato>Then, understanding this matter, on that occasion the Buddha expressed this heartfelt sentiment: </span><br><p id=ud2.8:18.1><span class=root>“Asātaṁ sātarūpena, </span><br> <span class=sujato>“Pain in the guise of pleasure, </span><br><p id=ud2.8:18.2><span class=root>piyarūpena appiyaṁ; </span><br> <span class=sujato>the disliked in the guise of the liked, </span><br><p id=ud2.8:18.3><span class=root>Dukkhaṁ sukhassa rūpena, </span><br> <span class=sujato>suffering in the guise of happiness, </span><br><p id=ud2.8:18.4><span class=root>pamattamativattatī”ti. </span><br> <span class=sujato>overpower the negligent.” </span><br><p id=ud2.8:18.5><span class=root>Aṭṭhamaṁ. </span><br></main><footer class="container footer"><small><a href=/about>Contact info</a></small></footer>