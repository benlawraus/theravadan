<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0008.html> Pāṭaligāmiyavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0008/ud0008P0005.html>Deutsch</a> , <a href=/canon/sr/pli/ms/sutta/kn/ud/vagga0008/ud0008P0005.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/kn/ud/vagga0008/ud0008P0004.html>Previous</a><a href=/canon/en/pli/ms/sutta/kn/ud/vagga0008/ud0008P0006.html>Next</a></div><p><div class=verse-container id=ud8.5:0.1><span>Udāna 8.5 </span><span class="translation sujato">Heartfelt Sayings 8.5 </span></div><p><div class=verse-container id=ud8.5:0.2><span class=big-bold>Cundasutta </span><span class="translation sujato">With Cunda </span></div><p><div class=verse-container id=ud8.5:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=ud8.5:1.2><span>ekaṁ samayaṁ bhagavā mallesu cārikaṁ caramāno mahatā bhikkhusaṅghena saddhiṁ yena pāvā tadavasari. </span><span class="translation sujato">At one time the Buddha was wandering in the land of the Mallas together with a large Saṅgha when he arrived at Pāvā. </span></div><p><div class=verse-container id=ud8.5:1.3><span>Tatra sudaṁ bhagavā pāvāyaṁ viharati cundassa kammāraputtassa ambavane. </span><span class="translation sujato">There he stayed in Cunda the smith’s mango grove. </span></div><p><div class=verse-container id=ud8.5:2.1><span>Assosi kho cundo kammāraputto: “bhagavā kira mallesu cārikaṁ caramāno mahatā bhikkhusaṅghena saddhiṁ pāvaṁ anuppatto pāvāyaṁ viharati mayhaṁ ambavane”ti. </span><span class="translation sujato">Cunda heard that the Buddha had arrived and was staying in his mango grove. </span></div><p><div class=verse-container id=ud8.5:2.2><span>Atha kho cundo kammāraputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">Then he went to the Buddha, bowed, and sat down to one side. </span></div><p><div class=verse-container id=ud8.5:2.3><span>Ekamantaṁ nisinnaṁ kho cundaṁ kammāraputtaṁ bhagavā dhammiyā kathāya sandassesi samādapesi samuttejesi sampahaṁsesi. </span><span class="translation sujato">The Buddha educated, encouraged, fired up, and inspired him with a Dhamma talk. </span></div><p><div class=verse-container id=ud8.5:2.4><span>Atha kho cundo kammāraputto bhagavatā dhammiyā kathāya sandassito samādapito samuttejito sampahaṁsito bhagavantaṁ etadavoca: </span><span class="translation sujato">Then Cunda said to the Buddha, </span></div><p><div class=verse-container id=ud8.5:2.5><span>“adhivāsetu me, bhante, bhagavā svātanāya bhattaṁ saddhiṁ bhikkhusaṅghenā”ti. </span><span class="translation sujato">“Sir, may the Buddha together with the mendicant Saṅgha please accept tomorrow’s meal from me.” </span></div><p><div class=verse-container id=ud8.5:2.6><span>Adhivāsesi bhagavā tuṇhībhāvena. </span><span class="translation sujato">The Buddha consented with silence. </span></div><p><div class=verse-container id=ud8.5:3.1><span>Atha kho cundo kammāraputto bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">Then, knowing that the Buddha had consented, Cunda got up from his seat, bowed, and respectfully circled the Buddha, keeping him on his right, before leaving. </span></div><p><div class=verse-container id=ud8.5:3.2><span>Atha kho cundo kammāraputto tassā rattiyā accayena sake nivesane paṇītaṁ khādanīyaṁ bhojanīyaṁ paṭiyādāpetvā pahūtañca sūkaramaddavaṁ bhagavato kālaṁ ārocāpesi: </span><span class="translation sujato">And when the night had passed Cunda had delicious fresh and cooked foods prepared in his own home, and plenty of pork on the turn. Then he had the Buddha informed of the time, saying, </span></div><p><div class=verse-container id=ud8.5:3.3><span>“kālo, bhante, niṭṭhitaṁ bhattan”ti. </span><span class="translation sujato">“Sir, it’s time. The meal is ready.” </span></div><p><div class=verse-container id=ud8.5:4.1><span>Atha kho bhagavā pubbaṇhasamayaṁ nivāsetvā pattacīvaramādāya saddhiṁ bhikkhusaṅghena yena cundassa kammāraputtassa nivesanaṁ tenupasaṅkami; upasaṅkamitvā paññatte āsane nisīdi. </span><span class="translation sujato">Then the Buddha robed up in the morning and, taking his bowl and robe, went to the home of Cunda together with the mendicant Saṅgha, where he sat on the seat spread out </span></div><p><div class=verse-container id=ud8.5:4.2><span>Nisajja kho bhagavā cundaṁ kammāraputtaṁ āmantesi: </span><span class="translation sujato">and addressed Cunda, </span></div><p><div class=verse-container id=ud8.5:4.3><span>“yaṁ te, cunda, sūkaramaddavaṁ paṭiyattaṁ tena maṁ parivisa, </span><span class="translation sujato">“Cunda, please serve me with the pork on the turn that you’ve prepared. </span></div><p><div class=verse-container id=ud8.5:4.4><span>yaṁ panaññaṁ khādanīyaṁ bhojanīyaṁ paṭiyattaṁ tena bhikkhusaṅghaṁ parivisā”ti. </span><span class="translation sujato">And serve the mendicant Saṅgha with the other foods.” </span></div><p><div class=verse-container id=ud8.5:4.5><span>“Evaṁ, bhante”ti kho cundo kammāraputto bhagavato paṭissutvā yaṁ ahosi sūkaramaddavaṁ paṭiyattaṁ tena bhagavantaṁ parivisi; </span><span class="translation sujato">“Yes, sir,” replied Cunda, and did as he was asked. </span></div><p><div class=verse-container id=ud8.5:4.6><span>yaṁ panaññaṁ khādanīyaṁ bhojanīyaṁ paṭiyattaṁ tena bhikkhusaṅghaṁ parivisi. </span></div><p><div class=verse-container id=ud8.5:5.1><span>Atha kho bhagavā cundaṁ kammāraputtaṁ āmantesi: </span><span class="translation sujato">Then the Buddha addressed Cunda, </span></div><p><div class=verse-container id=ud8.5:5.2><span>“yaṁ te, cunda, sūkaramaddavaṁ avasiṭṭhaṁ taṁ sobbhe nikhaṇāhi. </span><span class="translation sujato">“Cunda, any pork on the turn that’s left over, you should bury it in a pit. </span></div><p><div class=verse-container id=ud8.5:5.3><span>Nāhaṁ taṁ, cunda, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yassa taṁ paribhuttaṁ sammā pariṇāmaṁ gaccheyya aññatra tathāgatassā”ti. </span><span class="translation sujato">I don’t see anyone in this world—with its gods, Māras, and Divinities, this population with its ascetics and brahmins, its gods and humans—who could properly digest it except for the Realized One.” </span></div><p><div class=verse-container id=ud8.5:5.4><span>“Evaṁ, bhante”ti kho cundo kammāraputto bhagavato paṭissutvā yaṁ ahosi sūkaramaddavaṁ avasiṭṭhaṁ taṁ sobbhe nikhaṇitvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">“Yes, sir,” replied Cunda. He did as he was asked, then came back to the Buddha, bowed, and sat down to one side. </span></div><p><div class=verse-container id=ud8.5:5.5><span>Ekamantaṁ nisinnaṁ kho cundaṁ kammāraputtaṁ bhagavā dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi. </span><span class="translation sujato">Then the Buddha educated, encouraged, fired up, and inspired him with a Dhamma talk, after which he got up from his seat and left. </span></div><p><div class=verse-container id=ud8.5:6.1><span>Atha kho bhagavato cundassa kammāraputtassa bhattaṁ bhuttāvissa kharo ābādho uppajji. Lohitapakkhandikā pabāḷhā vedanā vattanti māraṇantikā. </span><span class="translation sujato">After the Buddha had eaten Cunda’s meal, he fell severely ill with bloody dysentery, struck by dreadful pains, close to death. </span></div><p><div class=verse-container id=ud8.5:6.2><span>Tatra sudaṁ bhagavā sato sampajāno adhivāsesi avihaññamāno. </span><span class="translation sujato">But he endured unbothered, with mindfulness and situational awareness. </span></div><p><div class=verse-container id=ud8.5:7.1><span>Atha kho bhagavā āyasmantaṁ ānandaṁ āmantesi: </span><span class="translation sujato">Then the Buddha said to Venerable Ānanda, </span></div><p><div class=verse-container id=ud8.5:7.2><span>“āyāmānanda, yena kusinārā tenupasaṅkamissāmā”ti. </span><span class="translation sujato">“Come, Ānanda, let’s go to Kusinārā.” </span></div><p><div class=verse-container id=ud8.5:7.3><span>“Evaṁ, bhante”ti kho āyasmā ānando bhagavato paccassosi. </span><span class="translation sujato">“Yes, sir,” Ānanda replied. </span></div><p><div class=verse-container id=ud8.5:8.1><span>Cundassa bhattaṁ bhuñjitvā, </span><span class="translation sujato">I’ve heard that after eating </span></div><p><div class=verse-container id=ud8.5:8.2><span>kammārassāti me sutaṁ; </span><span class="translation sujato">the meal of Cunda the smith, </span></div><p><div class=verse-container id=ud8.5:8.3><span>Ābādhaṁ samphusī dhīro, </span><span class="translation sujato">the attentive one fell severely ill, </span></div><p><div class=verse-container id=ud8.5:8.4><span>pabāḷhaṁ māraṇantikaṁ. </span><span class="translation sujato">with pains, close to death. </span></div><p><div class=verse-container id=ud8.5:9.1><span>Bhuttassa ca sūkaramaddavena, </span><span class="translation sujato">A severe sickness struck the Teacher </span></div><p><div class=verse-container id=ud8.5:9.2><span>Byādhippabāḷho udapādi satthuno; </span><span class="translation sujato">who had eaten the pork on the turn. </span></div><p><div class=verse-container id=ud8.5:9.3><span>Viriccamāno bhagavā avoca, </span><span class="translation sujato">While still purging the Buddha said: </span></div><p><div class=verse-container id=ud8.5:9.4><span>“Gacchāmahaṁ kusināraṁ nagaran”ti. </span><span class="translation sujato">“I’ll go to the citadel of Kusinārā.” </span></div><p><div class=verse-container id=ud8.5:10.1><span>Atha kho bhagavā maggā okkamma yena aññataraṁ rukkhamūlaṁ tenupasaṅkami; upasaṅkamitvā āyasmantaṁ ānandaṁ āmantesi: </span><span class="translation sujato">Then the Buddha left the road and went to the root of a certain tree, where he addressed Ānanda, </span></div><p><div class=verse-container id=ud8.5:10.2><span>“iṅgha me tvaṁ, ānanda, catugguṇaṁ saṅghāṭiṁ paññāpehi; kilantosmi, ānanda, nisīdissāmī”ti. </span><span class="translation sujato">“Please, Ānanda, fold my outer robe in four and spread it out for me. I am tired and will sit down.” </span></div><p><div class=verse-container id=ud8.5:10.3><span>“Evaṁ, bhante”ti kho āyasmā ānando bhagavato paṭissutvā catugguṇaṁ saṅghāṭiṁ paññāpesi. </span><span class="translation sujato">“Yes, sir,” replied Ānanda, and did as he was asked. </span></div><p><div class=verse-container id=ud8.5:10.4><span>Nisīdi bhagavā paññatte āsane. </span><span class="translation sujato">The Buddha sat on the seat spread out, </span></div><p><div class=verse-container id=ud8.5:10.5><span>Nisajja kho bhagavā āyasmantaṁ ānandaṁ āmantesi: </span><span class="translation sujato">and said to Venerable Ānanda, </span></div><p><div class=verse-container id=ud8.5:10.6><span>“iṅgha me tvaṁ, ānanda, pānīyaṁ āhara; pipāsitosmi, ānanda, pivissāmī”ti. </span><span class="translation sujato">“Please, Ānanda, fetch me some water. I am thirsty and will drink.” </span></div><p><div class=verse-container id=ud8.5:11.1><span>Evaṁ vutte, āyasmā ānando bhagavantaṁ etadavoca: </span><span class="translation sujato">When he said this, Venerable Ānanda said to the Buddha, </span></div><p><div class=verse-container id=ud8.5:11.2><span>“idāni, bhante, pañcamattāni sakaṭasatāni atikkantāni. Taṁ cakkacchinnaṁ udakaṁ parittaṁ luḷitaṁ āvilaṁ sandati. </span><span class="translation sujato">“Sir, just now around five hundred carts have passed by. The shallow water has been churned up by their wheels, and it flows cloudy and murky. </span></div><p><div class=verse-container id=ud8.5:11.3><span>Ayaṁ, bhante, kukudhā nadī avidūre acchodakā sātodakā sītodakā setodakā supatitthā ramaṇīyā. </span><span class="translation sujato">The Kakutthā river is not far away, with clear, sweet, cool water, clean, with smooth banks, delightful. </span></div><p><div class=verse-container id=ud8.5:11.4><span>Ettha bhagavā pānīyañca pivissati gattāni ca sītīkarissatī”ti. </span><span class="translation sujato">There the Buddha can drink and cool his limbs.” </span></div><p><div class=verse-container id=ud8.5:12.1><span>Dutiyampi kho …pe… </span><span class="translation sujato">For a second time, </span></div><p><div class=verse-container id=ud8.5:12.2><span>tatiyampi kho bhagavā āyasmantaṁ ānandaṁ āmantesi: </span><span class="translation sujato">and a third time, the Buddha said to Ānanda, </span></div><p><div class=verse-container id=ud8.5:12.3><span>“iṅgha me tvaṁ, ānanda, pānīyaṁ āhara; pipāsitosmi, ānanda, pivissāmī”ti. </span><span class="translation sujato">“Please, Ānanda, fetch me some water. I am thirsty and will drink.” </span></div><p><div class=verse-container id=ud8.5:12.4><span>“Evaṁ, bhante”ti kho āyasmā ānando bhagavato paṭissutvā pattaṁ gahetvā yena sā nadī tenupasaṅkami. </span><span class="translation sujato">“Yes, sir,” replied Ānanda. Taking his bowl he went to the river. </span></div><p><div class=verse-container id=ud8.5:12.5><span>Atha kho sā nadī cakkacchinnā parittā luḷitā āvilā sandamānā āyasmante ānande upasaṅkamante acchā vippasannā anāvilā sandati. </span><span class="translation sujato">Now, though the shallow water in that river had been churned up by wheels, and flowed cloudy and murky, when Ānanda approached it flowed transparent, clear, and unclouded. </span></div><p><div class=verse-container id=ud8.5:13.1><span>Atha kho āyasmato ānandassa etadahosi: </span><span class="translation sujato">Then Venerable Ānanda thought, </span></div><p><div class=verse-container id=ud8.5:13.2><span>“acchariyaṁ vata bho, abbhutaṁ vata bho, tathāgatassa mahiddhikatā mahānubhāvatā. </span><span class="translation sujato">“Oh lord, how incredible, how amazing! The Realized One has such psychic power and might! </span></div><p><div class=verse-container id=ud8.5:13.3><span>Ayañhi sā nadī cakkacchinnā parittā luḷitā āvilā sandamānā mayi upasaṅkamante acchā vippasannā anāvilā sandatī”ti. </span><span class="translation sujato">For though the shallow water in that river had been churned up by wheels, and flowed cloudy and murky, when I approached it flowed transparent, clear, and unclouded.” </span></div><p><div class=verse-container id=ud8.5:13.4><span>Pattena pānīyaṁ ādāya yena bhagavā tenupasaṅkami; upasaṅkamitvā bhagavantaṁ etadavoca: </span><span class="translation sujato">Gathering a bowl of drinking water he went back to the Buddha, and said to him, </span></div><p><div class=verse-container id=ud8.5:13.5><span>“acchariyaṁ, bhante, abbhutaṁ, bhante, tathāgatassa mahiddhikatā mahānubhāvatā. </span><span class="translation sujato">“It’s incredible, sir, it’s amazing! The Realized One has such psychic power and might! </span></div><p><div class=verse-container id=ud8.5:13.6><span>Ayañhi sā, bhante, nadī cakkacchinnā parittā luḷitā āvilā sandamānā mayi upasaṅkamante acchā vippasannā anāvilā sandati. </span><span class="translation sujato">For though the shallow water in that river had been churned up by wheels, and flowed cloudy and murky, when I approached it flowed transparent, clear, and unclouded. </span></div><p><div class=verse-container id=ud8.5:13.7><span>Pivatu bhagavā pānīyaṁ, pivatu sugato pānīyan”ti. </span><span class="translation sujato">Drink the water, Blessed One! Drink the water, Holy One!” </span></div><p><div class=verse-container id=ud8.5:14.1><span>Atha kho bhagavā pānīyaṁ apāyi. </span><span class="translation sujato">So the Buddha drank the water. </span></div><p><div class=verse-container id=ud8.5:14.2><span>Atha kho bhagavā mahatā bhikkhusaṅghena saddhiṁ yena kukudhā nadī tenupasaṅkami; upasaṅkamitvā kukudhaṁ nadiṁ ajjhogāhetvā nhatvā ca pivitvā ca paccuttaritvā yena ambavanaṁ tenupasaṅkami. </span><span class="translation sujato">Then the Buddha together with a large Saṅgha of mendicants went to the Kakutthā River. He plunged into the river and bathed and drank. </span></div><p><div class=verse-container id=ud8.5:14.3><span>Upasaṅkamitvā āyasmantaṁ cundakaṁ āmantesi: </span><span class="translation sujato">And when he had emerged, he went to the mango grove, where he addressed Venerable Cundaka, </span></div><p><div class=verse-container id=ud8.5:14.4><span>“iṅgha me tvaṁ, cundaka, catugguṇaṁ saṅghāṭiṁ paññāpehi; kilantosmi, cundaka, nipajjissāmī”ti. </span><span class="translation sujato">“Please, Cundaka, fold my outer robe in four and spread it out for me. I am tired and will lie down.” </span></div><p><div class=verse-container id=ud8.5:15.1><span>“Evaṁ, bhante”ti kho āyasmā cundako bhagavato paṭissutvā catugguṇaṁ saṅghāṭiṁ paññāpesi. </span><span class="translation sujato">“Yes, sir,” replied Cundaka, and did as he was asked. </span></div><p><div class=verse-container id=ud8.5:15.2><span>Atha kho bhagavā dakkhiṇena passena sīhaseyyaṁ kappesi pāde pādaṁ accādhāya sato sampajāno uṭṭhānasaññaṁ manasi karitvā. </span><span class="translation sujato">And then the Buddha laid down in the lion’s posture—on the right side, placing one foot on top of the other—mindful and aware, and focused on the time of getting up. </span></div><p><div class=verse-container id=ud8.5:15.3><span>Āyasmā pana cundako tattheva bhagavato purato nisīdi. </span><span class="translation sujato">But Cundaka sat down right there in front of the Buddha. </span></div><p><div class=verse-container id=ud8.5:16.1><span>Gantvāna buddho nadikaṁ kukudhaṁ, </span><span class="translation sujato">Having gone to Kakutthā Creek, </span></div><p><div class=verse-container id=ud8.5:16.2><span>Acchodakaṁ sātudakaṁ vippasannaṁ; </span><span class="translation sujato">whose water was transparent, sweet, and clear, </span></div><p><div class=verse-container id=ud8.5:16.3><span>Ogāhi satthā sukilantarūpo, </span><span class="translation sujato">the Teacher, being tired, plunged in, </span></div><p><div class=verse-container id=ud8.5:16.4><span>Tathāgato appaṭimodha loke. </span><span class="translation sujato">the Realized One, without compare in the world. </span></div><p><div class=verse-container id=ud8.5:17.1><span>Nhatvā ca pivitvā cudatāri satthā, </span><span class="translation sujato">And after bathing and drinking the Teacher emerged. </span></div><p><div class=verse-container id=ud8.5:17.2><span>Purakkhato bhikkhugaṇassa majjhe; </span><span class="translation sujato">Before the group of mendicants, in the middle, the Buddha, </span></div><p><div class=verse-container id=ud8.5:17.3><span>Satthā pavattā bhagavā idha dhamme, </span><span class="translation sujato">the Teacher who rolled forth the present dispensation, </span></div><p><div class=verse-container id=ud8.5:17.4><span>Upāgami ambavanaṁ mahesi; </span><span class="translation sujato">the great seer went to the mango grove. </span></div><p><div class=verse-container id=ud8.5:17.5><span>Āmantayi cundakaṁ nāma bhikkhuṁ, </span><span class="translation sujato">He addressed the mendicant named Cundaka: </span></div><p><div class=verse-container id=ud8.5:17.6><span>“Catugguṇaṁ santhara me nipajjaṁ”. </span><span class="translation sujato">“Spread out my folded robe so I can lie down.” </span></div><p><div class=verse-container id=ud8.5:18.1><span>So codito bhāvitattena cundo, </span><span class="translation sujato">The evolved one urged Cunda, </span></div><p><div class=verse-container id=ud8.5:18.2><span>Catugguṇaṁ santhari khippameva; </span><span class="translation sujato">who quickly spread the folded robe. </span></div><p><div class=verse-container id=ud8.5:18.3><span>Nipajji satthā sukilantarūpo, </span><span class="translation sujato">The Teacher lay down so tired, </span></div><p><div class=verse-container id=ud8.5:18.4><span>Cundopi tattha pamukhe nisīdīti. </span><span class="translation sujato">while Cunda sat there before him. </span></div><p><div class=verse-container id=ud8.5:19.1><span>Atha kho bhagavā āyasmantaṁ ānandaṁ āmantesi: </span><span class="translation sujato">Then the Buddha said to Venerable Ānanda, </span></div><p><div class=verse-container id=ud8.5:19.2><span>“siyā kho panānanda, cundassa kammāraputtassa koci vippaṭisāraṁ upadaheyya: </span><span class="translation sujato">“Now it may happen, Ānanda, that others may give rise to some regret for Cunda the smith: </span></div><p><div class=verse-container id=ud8.5:19.3><span>‘tassa te, āvuso cunda, alābhā, tassa te dulladdhaṁ yassa te tathāgato pacchimaṁ piṇḍapātaṁ bhuñjitvā parinibbuto’ti. </span><span class="translation sujato">‘It’s your loss, friend Cunda, it’s your misfortune, in that the Realized One was fully quenched after eating his last almsmeal from you.’ </span></div><p><div class=verse-container id=ud8.5:19.4><span>Cundassānanda, kammāraputtassa evaṁ vippaṭisāro paṭivinodetabbo—</span><span class="translation sujato">You should get rid of remorse in Cunda the smith like this: </span></div><p><div class=verse-container id=ud8.5:20.1><span>Tassa te, āvuso cunda, lābhā, tassa te suladdhaṁ </span><span class="translation sujato">‘You’re fortunate, friend Cunda, you’re so very fortunate, </span></div><p><div class=verse-container id=ud8.5:20.2><span>yassa te tathāgato pacchimaṁ piṇḍapātaṁ paribhuñjitvā parinibbuto. </span><span class="translation sujato">in that the Realized One was fully quenched after eating his last almsmeal from you. </span></div><p><div class=verse-container id=ud8.5:20.3><span>Sammukhā metaṁ, āvuso cunda, bhagavato sutaṁ, sammukhā paṭiggahitaṁ—</span><span class="translation sujato">I have heard and learned this in the presence of the Buddha. </span></div><p><div class=verse-container id=ud8.5:20.4><span>dveme piṇḍapātā samasamaphalā samasamavipākā ativiya aññehi piṇḍapātehi mahapphalatarā ca mahānisaṁsatarā ca. </span><span class="translation sujato">There are two almsmeal offerings that have identical fruit and result, and are more fruitful and beneficial than other almsmeal offerings. </span></div><p><div class=verse-container id=ud8.5:20.5><span>Katame dve? </span><span class="translation sujato">What two? </span></div><p><div class=verse-container id=ud8.5:20.6><span>Yañca piṇḍapātaṁ paribhuñjitvā tathāgato anuttaraṁ sammāsambodhiṁ abhisambujjhati, yañca piṇḍapātaṁ paribhuñjitvā anupādisesāya nibbānadhātuyā parinibbāyati. </span><span class="translation sujato">The almsmeal after eating which a Realized One understands the supreme perfect awakening; and the almsmeal after eating which he becomes fully extinguished in the element of extinguishment with no residue. </span></div><p><div class=verse-container id=ud8.5:20.7><span>Ime dve piṇḍapātā samasamaphalā samasamavipākā ativiya aññehi piṇḍapātehi mahapphalatarā ca mahānisaṁsatarā ca. </span><span class="translation sujato">These two almsmeal offerings have identical fruit and result, and are more fruitful and beneficial than other almsmeal offerings. </span></div><p><div class=verse-container id=ud8.5:21.1><span>‘Āyusaṁvattanikaṁ āyasmatā cundena kammāraputtena kammaṁ upacitaṁ, vaṇṇasaṁvattanikaṁ āyasmatā cundena kammāraputtena kammaṁ upacitaṁ, sukhasaṁvattanikaṁ āyasmatā cundena kammāraputtena kammaṁ upacitaṁ, saggasaṁvattanikaṁ āyasmatā cundena kammāraputtena kammaṁ upacitaṁ, yasasaṁvattanikaṁ āyasmatā cundena kammāraputtena kammaṁ upacitaṁ, ādhipateyyasaṁvattanikaṁ āyasmatā cundena kammāraputtena kammaṁ upacitan’ti. </span><span class="translation sujato">You’ve accumulated a deed that leads to long life, beauty, happiness, glory, heaven, and sovereignty.’ </span></div><p><div class=verse-container id=ud8.5:21.2><span>Cundassānanda, kammāraputtassa evaṁ vippaṭisāro paṭivinodetabbo”ti. </span><span class="translation sujato">You should dispel remorse in Cunda the smith like this.” </span></div><p><div class=verse-container id=ud8.5:22.1><span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><span class="translation sujato">Then, understanding this matter, on that occasion the Buddha expressed this heartfelt sentiment: </span></div><p><div class=verse-container id=ud8.5:23.1><span>“Dadato puññaṁ pavaḍḍhati, </span><span class="translation sujato">“A giver’s merit grows; </span></div><p><div class=verse-container id=ud8.5:23.2><span>Saṁyamato veraṁ na cīyati; </span><span class="translation sujato">enmity doesn’t build up when you have self-control. </span></div><p><div class=verse-container id=ud8.5:23.3><span>Kusalo ca jahāti pāpakaṁ, </span><span class="translation sujato">A skillful person gives up bad things—</span></div><p><div class=verse-container id=ud8.5:23.4><span>Rāgadosamohakkhayā sanibbuto”ti. </span><span class="translation sujato">with the end of greed, hate, and delusion, they’re quenched.” </span></div><p><div class=verse-container id=ud8.5:23.5><span>Pañcamaṁ. </span></div><div class=flex-between><a href=/canon/en/pli/ms/sutta/kn/ud/vagga0008/ud0008P0004.html>Previous</a><a href=/canon/en/pli/ms/sutta/kn/ud/vagga0008/ud0008P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>