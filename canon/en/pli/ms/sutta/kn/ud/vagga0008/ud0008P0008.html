<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ud.html> Udāna </a><li><a href=/canon/en/pli/ms/sutta/kn/ud/vagga0008.html> Pāṭaligāmiyavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0008/ud0008P0008.html>Deutsch</a> , <a href=/canon/sr/pli/ms/sutta/kn/ud/vagga0008/ud0008P0008.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/kn/ud/vagga0008/ud0008P0007.html>Previous</a><a href=/canon/en/pli/ms/sutta/kn/ud/vagga0008/ud0008P0009.html>Next</a></div><p><div class=verse-container id=ud8.8:0.1><span>Udāna 8.8 </span><span class="translation sujato">Heartfelt Sayings 8.8 </span></div><p><div class=verse-container id=ud8.8:0.2><span class=big-bold>Visākhāsutta </span><span class="translation sujato">With Visākhā </span></div><p><div class=verse-container id=ud8.8:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=ud8.8:1.2><span>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><span class="translation sujato">At one time the Buddha was staying near Sāvatthī in the stilt longhouse of Migāra’s mother in the Eastern Monastery. </span></div><p><div class=verse-container id=ud8.8:1.3><span>Tena kho pana samayena visākhāya migāramātuyā nattā kālaṅkatā hoti piyā manāpā. </span><span class="translation sujato">Now at that time the dear and beloved granddaughter of Visākhā Migāra’s Mother had just passed away. </span></div><p><div class=verse-container id=ud8.8:1.4><span>Atha kho visākhā migāramātā allavatthā allakesā divā divassa yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">Then, in the middle of the day, Visākhā with wet clothes and hair went to the Buddha, bowed, and sat down. </span></div><p><div class=verse-container id=ud8.8:1.5><span>Ekamantaṁ nisinnaṁ kho visākhaṁ migāramātaraṁ bhagavā etadavoca: </span><span class="translation sujato">The Buddha said to her, </span></div><p><div class=verse-container id=ud8.8:2.1><span>“Handa kuto nu tvaṁ, visākhe, āgacchasi allavatthā allakesā idhūpasaṅkantā divā divassā”ti? </span><span class="translation sujato">“So, Visākhā, where are you coming from in the middle of the day with wet clothes and hair?” </span></div><p><div class=verse-container id=ud8.8:2.2><span>“Nattā me, bhante, piyā manāpā kālaṅkatā. </span><span class="translation sujato">“Sir, my beloved granddaughter has just passed away. </span></div><p><div class=verse-container id=ud8.8:2.3><span>Tenāhaṁ allavatthā allakesā idhūpasaṅkantā divā divassā”ti. </span><span class="translation sujato">That’s why I came here in the middle of the day with wet clothes and hair.” </span></div><p><div class=verse-container id=ud8.8:2.4><span>“Iccheyyāsi tvaṁ, visākhe, yāvatikā sāvatthiyā manussā tāvatike putte ca nattāro cā”ti? </span><span class="translation sujato">“Visākhā, would you like as many children and grandchildren as there are people in the whole of Sāvatthī?” </span></div><p><div class=verse-container id=ud8.8:2.5><span>“Iccheyyāhaṁ, bhagavā, yāvatikā sāvatthiyā manussā tāvatike putte ca nattāro cā”ti. </span><span class="translation sujato">“I would, sir.” </span></div><p><div class=verse-container id=ud8.8:3.1><span>“Kīvabahukā pana, visākhe, sāvatthiyā manussā devasikaṁ kālaṁ karontī”ti? </span><span class="translation sujato">“But Visākhā, how many people pass away each day in Sāvatthī?” </span></div><p><div class=verse-container id=ud8.8:3.2><span>“Dasapi, bhante, sāvatthiyā manussā devasikaṁ kālaṁ karonti; </span><span class="translation sujato">“Every day, sir, there are ten people passing away in Sāvatthī. </span></div><p><div class=verse-container id=ud8.8:3.3><span>navapi, bhante … </span><span class="translation sujato">Or else there are nine, </span></div><p><div class=verse-container id=ud8.8:3.4><span>aṭṭhapi, bhante … </span><span class="translation sujato">eight, </span></div><p><div class=verse-container id=ud8.8:3.5><span>sattapi, bhante … </span><span class="translation sujato">seven, </span></div><p><div class=verse-container id=ud8.8:3.6><span>chapi, bhante … </span><span class="translation sujato">six, </span></div><p><div class=verse-container id=ud8.8:3.7><span>pañcapi, bhante … </span><span class="translation sujato">five, </span></div><p><div class=verse-container id=ud8.8:3.8><span>cattāropi, bhante … </span><span class="translation sujato">four, </span></div><p><div class=verse-container id=ud8.8:3.9><span>tīṇipi, bhante … </span><span class="translation sujato">three, </span></div><p><div class=verse-container id=ud8.8:3.10><span>dvepi, bhante, sāvatthiyā manussā devasikaṁ kālaṁ karonti. </span><span class="translation sujato">two, </span></div><p><div class=verse-container id=ud8.8:3.11><span>Ekopi, bhante, sāvatthiyā manusso devasikaṁ kālaṁ karoti. </span><span class="translation sujato">or at least one person who passes away every day in Sāvatthī. </span></div><p><div class=verse-container id=ud8.8:3.12><span>Avivittā, bhante, sāvatthi manussehi kālaṁ karontehī”ti. </span><span class="translation sujato">Sāvatthī is never without someone passing away.” </span></div><p><div class=verse-container id=ud8.8:4.1><span>“Taṁ kiṁ maññasi, visākhe, api nu tvaṁ kadāci karahaci anallavatthā vā bhaveyyāsi anallakesā vā”ti? </span><span class="translation sujato">“What do you think, Visākhā? Would there ever be a time when your clothes and hair were not wet?” </span></div><p><div class=verse-container id=ud8.8:4.2><span>“No hetaṁ, bhante. </span><span class="translation sujato">“No, sir. </span></div><p><div class=verse-container id=ud8.8:4.3><span>Alaṁ me, bhante, tāva bahukehi puttehi ca nattārehi cā”ti. </span><span class="translation sujato">Enough, sir, with so many children and grandchildren.” </span></div><p><div class=verse-container id=ud8.8:5.1><span>“Yesaṁ kho, visākhe, sataṁ piyāni, sataṁ tesaṁ dukkhāni; </span><span class="translation sujato">“Those who have a hundred loved ones, Visākhā, have a hundred sufferings. </span></div><p><div class=verse-container id=ud8.8:5.2><span>yesaṁ navuti piyāni, navuti tesaṁ dukkhāni; </span><span class="translation sujato">Those who have ninety loved ones, </span></div><p><div class=verse-container id=ud8.8:5.3><span>yesaṁ asīti piyāni, asīti tesaṁ dukkhāni; </span><span class="translation sujato">or eighty, </span></div><p><div class=verse-container id=ud8.8:5.4><span>yesaṁ sattati piyāni, sattati tesaṁ dukkhāni; </span><span class="translation sujato">seventy, </span></div><p><div class=verse-container id=ud8.8:5.5><span>yesaṁ saṭṭhi piyāni, saṭṭhi tesaṁ dukkhāni; </span><span class="translation sujato">sixty, </span></div><p><div class=verse-container id=ud8.8:5.6><span>yesaṁ paññāsaṁ piyāni, paññāsaṁ tesaṁ dukkhāni; </span><span class="translation sujato">fifty, </span></div><p><div class=verse-container id=ud8.8:5.7><span>yesaṁ cattārīsaṁ piyāni, cattārīsaṁ tesaṁ dukkhāni, </span><span class="translation sujato">forty, </span></div><p><div class=verse-container id=ud8.8:5.8><span>yesaṁ tiṁsaṁ piyāni, tiṁsaṁ tesaṁ dukkhāni; </span><span class="translation sujato">thirty, </span></div><p><div class=verse-container id=ud8.8:5.9><span>yesaṁ vīsati piyāni, vīsati tesaṁ dukkhāni, </span><span class="translation sujato">twenty, </span></div><p><div class=verse-container id=ud8.8:5.10><span>yesaṁ dasa piyāni, dasa tesaṁ dukkhāni; </span><span class="translation sujato">ten, </span></div><p><div class=verse-container id=ud8.8:5.11><span>yesaṁ nava piyāni, nava tesaṁ dukkhāni; </span><span class="translation sujato">nine, </span></div><p><div class=verse-container id=ud8.8:5.12><span>yesaṁ aṭṭha piyāni, aṭṭha tesaṁ dukkhāni; </span><span class="translation sujato">eight, </span></div><p><div class=verse-container id=ud8.8:5.13><span>yesaṁ satta piyāni, satta tesaṁ dukkhāni; </span><span class="translation sujato">seven, </span></div><p><div class=verse-container id=ud8.8:5.14><span>yesaṁ cha piyāni, cha tesaṁ dukkhāni; </span><span class="translation sujato">six, </span></div><p><div class=verse-container id=ud8.8:5.15><span>yesaṁ pañca piyāni, pañca tesaṁ dukkhāni; </span><span class="translation sujato">five, </span></div><p><div class=verse-container id=ud8.8:5.16><span>yesaṁ cattāri piyāni, cattāri tesaṁ dukkhāni; </span><span class="translation sujato">four, </span></div><p><div class=verse-container id=ud8.8:5.17><span>yesaṁ tīṇi piyāni, tīṇi tesaṁ dukkhāni; </span><span class="translation sujato">three, </span></div><p><div class=verse-container id=ud8.8:5.18><span>yesaṁ dve piyāni, dve tesaṁ dukkhāni; </span><span class="translation sujato">two, </span></div><p><div class=verse-container id=ud8.8:5.19><span>yesaṁ ekaṁ piyaṁ, ekaṁ tesaṁ dukkhaṁ; </span><span class="translation sujato">or one loved one have one suffering. </span></div><p><div class=verse-container id=ud8.8:5.20><span>yesaṁ natthi piyaṁ, natthi tesaṁ dukkhaṁ, asokā te virajā anupāyāsāti vadāmī”ti. </span><span class="translation sujato">Those who have no loved ones have no suffering. They are free of sorrow, stains, and anguish I say.” </span></div><p><div class=verse-container id=ud8.8:6.1><span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><span class="translation sujato">Then, understanding this matter, on that occasion the Buddha expressed this heartfelt sentiment: </span></div><p><div class=verse-container id=ud8.8:7.1><span>“Ye keci sokā paridevitā vā, </span><span class="translation sujato">“All the sorrows and lamentations </span></div><p><div class=verse-container id=ud8.8:7.2><span>Dukkhā va lokasmimanekarūpā; </span><span class="translation sujato">and the countless forms of suffering in the world </span></div><p><div class=verse-container id=ud8.8:7.3><span>Piyaṁ paṭiccappabhavanti ete, </span><span class="translation sujato">occur because of those that we love; </span></div><p><div class=verse-container id=ud8.8:7.4><span>Piye asante na bhavanti ete. </span><span class="translation sujato">without loved ones they do not occur. </span></div><p><div class=verse-container id=ud8.8:8.1><span>Tasmā hi te sukhino vītasokā, </span><span class="translation sujato">That’s why those who have no loved ones at all in the world </span></div><p><div class=verse-container id=ud8.8:8.2><span>Yesaṁ piyaṁ natthi kuhiñci loke; </span><span class="translation sujato">are happy and free of grief. </span></div><p><div class=verse-container id=ud8.8:8.3><span>Tasmā asokaṁ virajaṁ patthayāno, </span><span class="translation sujato">So aspiring to the sorrowless and stainless, </span></div><p><div class=verse-container id=ud8.8:8.4><span>Piyaṁ na kayirātha kuhiñci loke”ti. </span><span class="translation sujato">have no loved ones in the world at all.” </span></div><p><div class=verse-container id=ud8.8:8.5><span>Aṭṭhamaṁ. </span></div><div class=flex-between><a href=/canon/en/pli/ms/sutta/kn/ud/vagga0008/ud0008P0007.html>Previous</a><a href=/canon/en/pli/ms/sutta/kn/ud/vagga0008/ud0008P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>