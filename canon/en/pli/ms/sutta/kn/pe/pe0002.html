<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pe.html> Peṭakopadesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pe/pe0001.html>Previous</a><a href=/canon/en/pli/ms/sutta/kn/pe/pe0003.html>Next</a></div><p id=pe2:0.1><span class=root>Peṭakopadesa </span><br><p id=pe2:0.2><span class="root big-bold">2. Sāsanapaṭṭhānadutiyabhūmi </span><br><p id=pe2:1.1><span class=root>Tattha katamaṁ sāsanappaṭṭhānaṁ? </span><br><p id=pe2:1.2><span class=root>Saṅkilesabhāgiyaṁ suttaṁ, vāsanābhāgiyaṁ suttaṁ, nibbedhabhāgiyaṁ suttaṁ, asekkhabhāgiyaṁ suttaṁ, saṅkilesabhāgiyañca vāsanābhāgiyañca, saṅkilesabhāgiyañca nibbedhabhāgiyañca, saṅkilesabhāgiyañca nibbedhabhāgiyañca asekkhabhāgiyañca, vāsanābhāgiyañca nibbedhabhāgiyañca. </span><br><p id=pe2:1.3><span class=root>Āṇatti, phalaṁ, upāyo, āṇatti ca phalañca, phalañca upāyo ca, āṇatti ca phalañca upāyo ca. </span><br><p id=pe2:1.4><span class=root>Assādo, ādīnavo, nissaraṇaṁ, assādo ca ādīnavo ca, assādo ca nissaraṇañca, ādīnavo ca nissaraṇañca, assādo ca ādīnavo ca nissaraṇañca. </span><br><p id=pe2:1.5><span class=root>Lokikaṁ, lokuttaraṁ, lokikañca lokuttarañca. </span><br><p id=pe2:1.6><span class=root>Kammaṁ, vipāko, kammañca vipāko ca. </span><br><p id=pe2:1.7><span class=root>Niddiṭṭhaṁ, aniddiṭṭhaṁ, niddiṭṭhañca aniddiṭṭhañca. </span><br><p id=pe2:1.8><span class=root>Ñāṇaṁ, ñeyyaṁ, ñāṇañca ñeyyañca. </span><br><p id=pe2:1.9><span class=root>Dassanaṁ, bhāvanā, dassanañca bhāvanā ca. </span><br><p id=pe2:1.10><span class=root>Vipākakammaṁ, na vipākakammaṁ, nevavipākanavipākakammaṁ. </span><br><p id=pe2:1.11><span class=root>Sakavacanaṁ, paravacanaṁ, sakavacanañca paravacanañca. </span><br><p id=pe2:1.12><span class=root>Sattādhiṭṭhānaṁ, dhammādhiṭṭhānaṁ, sattādhiṭṭhānañca dhammādhiṭṭhānañca. </span><br><p id=pe2:1.13><span class=root>Thavo, sakavacanādhiṭṭhānaṁ, paravacanādhiṭṭhānaṁ, sakavacanādhiṭṭhānañca paravacanādhiṭṭhānañca. </span><br><p id=pe2:1.14><span class=root>Kiriyaṁ, phalaṁ, kiriyañca phalañca. </span><br><p id=pe2:1.15><span class=root>Anuññātaṁ, paṭikkhittaṁ, anuññātañca paṭikkhittañca. </span><br><p id=pe2:1.16><span class=root>Imāni cha paṭikkhittāni. </span><br><p id=pe2:2.1><span class=root>Tattha katamaṁ saṅkilesabhāgiyaṁ suttaṁ? </span><br><p id=pe2:3.1><span class=root>Kāmandhā jālasañchannā, </span><br><p id=pe2:3.2><span class=root>Taṇhāchadanachāditā; </span><br><p id=pe2:3.3><span class=root>Pamattabandhunā baddhā, </span><br><p id=pe2:3.4><span class=root>Macchāva kumināmukhe; </span><br><p id=pe2:3.5><span class=root>Jarāmaraṇamanventi, </span><br><p id=pe2:3.6><span class=root>Vaccho khīrapakova mātaraṁ. </span><br><p id=pe2:4.1><span class=root>Pañcime, bhikkhave, nīvaraṇā. </span><br><p id=pe2:5.1><span class=root>Tattha katamaṁ vāsanābhāgiyaṁ suttaṁ? </span><br><p id=pe2:6.1><span class=root>Manopubbaṅgamā dhammā, </span><br><p id=pe2:6.2><span class=root>manoseṭṭhā manomayā; </span><br><p id=pe2:6.3><span class=root>Manasā ce pasannena, </span><br><p id=pe2:6.4><span class=root>bhāsati vā karoti vā; </span><br><p id=pe2:6.5><span class=root>Tato naṁ sukhamanveti, </span><br><p id=pe2:6.6><span class=root>chāyāva anapāyinī. </span><br><p id=pe2:7.1><span class=root>Saṁyuttake suttaṁ. </span><br><p id=pe2:8.1><span class=root>Mahānāmassa sakkassa idaṁ bhagavā sakyānaṁ kapilavatthumhi nagare nayavitthārena saddhāsīlaparibhāvitaṁ suttaṁ bhāvaññena paribhāvitaṁ taṁ nāma pacchime kāle. </span><br><p id=pe2:9.1><span class=root>Tattha katamaṁ nibbedhabhāgiyaṁ suttaṁ? </span><br><p id=pe2:10.1><span class=root>Uddhaṁ adho sabbadhi vippamutto, </span><br><p id=pe2:10.2><span class=root>Ayaṁ ahasmīti anānupassī; </span><br><p id=pe2:10.3><span class=root>Evaṁ vimutto udatāri oghaṁ, </span><br><p id=pe2:10.4><span class=root>Atiṇṇapubbaṁ apunabbhavāya. </span><br><p id=pe2:11.1><span class=root>Sīlāni nu kho bhavanti kimatthiyāni ānando pucchati satthāraṁ. </span><br><p id=pe2:12.1><span class=root>Tattha katamaṁ asekkhabhāgiyaṁ suttaṁ? </span><br><p id=pe2:13.1><span class=root>“Yassa selūpamaṁ cittaṁ, </span><br><p id=pe2:13.2><span class=root>ṭhitaṁ nānupakampati; </span><br><p id=pe2:13.3><span class=root>Virattaṁ rajanīyesu, </span><br><p id=pe2:13.4><span class=root>kopaneyye na kuppati; </span><br><p id=pe2:13.5><span class=root>Yassevaṁ bhāvitaṁ cittaṁ, </span><br><p id=pe2:13.6><span class=root>kuto taṁ dukkhamessatī”ti. </span><br><p id=pe2:14.1><span class=root>Sāriputto nāma bhagavā theraññataro so maṁ āsajja appaṭinissajja cārikaṁ pakkamati, sāriputtassa byākaraṇaṁ kātabbaṁ. </span><br><p id=pe2:14.2><span class=root>Yassa nūna bhagavā kāyagatā sati abhāvitā assa abahulīkatā vitthārena kātabbaṁ. </span><br><p id=pe2:15.1><span class=root>Tattha katamaṁ saṅkilesabhāgiyañca vāsanābhāgiyañca? </span><br><p id=pe2:16.1><span class=root>Channamativassati, </span><br><p id=pe2:16.2><span class=root>vivaṭaṁ nātivassati; </span><br><p id=pe2:16.3><span class=root>Tasmā channaṁ vivaretha, </span><br><p id=pe2:16.4><span class=root>evaṁ taṁ nātivassati. </span><br><p id=pe2:17.1><span class=root>Channamativassatīti saṅkileso. </span><br><p id=pe2:17.2><span class=root>Vivaṭaṁ nātivassatīti vāsanā. </span><br><p id=pe2:17.3><span class=root>Tamo tamaparāyanoti vitthārena. </span><br><p id=pe2:17.4><span class=root>Tattha yo ca tamo yo ca tamaparāyano, ayaṁ saṅkileso. </span><br><p id=pe2:17.5><span class=root>Yo ca joti yo ca jotiparāyano, ayaṁ vāsanā. </span><br><p id=pe2:18.1><span class=root>Tattha katamaṁ saṅkilesabhāgiyañca nibbedhabhāgiyañca suttaṁ? </span><br><p id=pe2:19.1><span class=root>Na taṁ daḷhaṁ bandhanamāhu dhīrā, </span><br><p id=pe2:19.2><span class=root>Yadāyasaṁ dārujapabbajañca; </span><br><p id=pe2:19.3><span class=root>Sārattarattā maṇikuṇḍalesu, </span><br><p id=pe2:19.4><span class=root>Puttesu dāresu ca yā apekkhā. </span><br><p id=pe2:20.1><span class=root>Na taṁ daḷhaṁ bandhanamāhu dhīrā, yadā puttesu dāresu ca yā apekkhā, ayaṁ saṅkileso. </span><br><p id=pe2:20.2><span class=root>Etampi chetvā paribbajanti dhīrā anapekkhino sabbakāme pahāyāti, ayaṁ nibbedho. </span><br><p id=pe2:20.3><span class=root>Yaṁ cetayitaṁ pakappitaṁ yā ca nāmarūpassa avakkanti hoti. </span><br><p id=pe2:20.4><span class=root>Imehi catūhi padehi saṅkileso. </span><br><p id=pe2:20.5><span class=root>Pacchimakehi catūhi nibbedho. </span><br><p id=pe2:21.1><span class=root>Tattha katamaṁ saṅkilesabhāgiyañca nibbedhabhāgiyañca asekkhabhāgiyañca suttaṁ? </span><br><p id=pe2:22.1><span class=root>Ayaṁ loko santāpajāto, </span><br><p id=pe2:22.2><span class=root>Phassapareto rogaṁ vadati attato; </span><br><p id=pe2:22.3><span class=root>Yena yena hi maññanti, </span><br><p id=pe2:22.4><span class=root>Tato taṁ hoti aññathā. </span><br><p id=pe2:23.1><span class=root>Aññathābhāvī bhavasatto loko, </span><br><p id=pe2:23.2><span class=root>Bhavapareto bhavamevābhinandati; </span><br><p id=pe2:23.3><span class=root>Yadabhinandati taṁ bhayaṁ, </span><br><p id=pe2:23.4><span class=root>Yassa bhāyati taṁ dukkhaṁ; </span><br><p id=pe2:23.5><span class=root>Bhavavippahānāya kho panidaṁ brahmacariyaṁ vussati. </span><br><p id=pe2:24.1><span class=root>Ye hi keci samaṇā vā brāhmaṇā vā bhavena bhavassa vippamokkhamāhaṁsu, sabbete “avippamuttā bhavasmā”ti vadāmi. </span><br><p id=pe2:24.2><span class=root>Ye vā pana keci samaṇā vā brāhmaṇā vā vibhavena bhavassa nissaraṇamāhaṁsu, sabbete “anissaṭā bhavasmā”ti vadāmi. </span><br><p id=pe2:24.3><span class=root>Upadhiṁ hi paṭicca dukkhamidaṁ sambhoti, sabbupādānakkhayā natthi dukkhassa sambhavo, lokamimaṁ passa, puthū avijjāya paretā bhūtā bhūtaratā bhavā aparimuttā. </span><br><p id=pe2:24.4><span class=root>Ye hi keci bhavā sabbadhi sabbatthatāya sabbete bhavā aniccā dukkhā vipariṇāmadhammāti. </span><br><p id=pe2:25.1><span class=root>“Evametaṁ yathābhūtaṁ, </span><br><p id=pe2:25.2><span class=root>Sammappaññāya passato; </span><br><p id=pe2:25.3><span class=root>Bhavataṇhā pahīyati, </span><br><p id=pe2:25.4><span class=root>Vibhavaṁ nābhinandati; </span><br><p id=pe2:25.5><span class=root>Sabbaso taṇhānaṁ khayā, </span><br><p id=pe2:25.6><span class=root>Asesavirāganirodho nibbānaṁ. </span><br><p id=pe2:26.1><span class=root>Tassa nibbutassa bhikkhuno, </span><br><p id=pe2:26.2><span class=root>Anupādā punabbhavo na hoti; </span><br><p id=pe2:26.3><span class=root>Abhibhūto māro vijitasaṅgāmo, </span><br><p id=pe2:26.4><span class=root>Upeccagā sabbabhavāni tādī”ti. </span><br><p id=pe2:27.1><span class=root>Ayaṁ loko santāpajāto yāva dukkhanti yaṁ taṇhā saṅkileso. </span><br><p id=pe2:28.1><span class=root>Yaṁ punaggahaṇaṁ ye hi keci samaṇā vā brāhmaṇā vā bhavena bhavassa vimokkhamāhaṁsu, sabbete “avimuttā bhavasmā”ti vadāmi. </span><br><p id=pe2:28.2><span class=root>Ye vā pana keci samaṇā vā brāhmaṇā vā vibhavena bhavassa nissaraṇamāhaṁsu “anissaṭā bhavasmā”ti vadāmi. </span><br><p id=pe2:28.3><span class=root>Ayaṁ diṭṭhisaṅkileso, taṁ diṭṭhisaṅkileso ca taṇhāsaṅkileso ca, ubhayametaṁ saṅkileso. </span><br><p id=pe2:28.4><span class=root>Yaṁ punaggahaṇaṁ bhavavippahānāya brahmacariyaṁ vussati, yāva sabbaso upādānakkhayā sambhavā, idaṁ nibbedhabhāgiyaṁ. </span><br><p id=pe2:28.5><span class=root>Tassa nibbutassa bhikkhuno yāva upaccagā sabbabhavāni tādīti idaṁ asekkhabhāgiyaṁ. </span><br><p id=pe2:28.6><span class=root>Cattāro puggalā anusotagāmī saṅkileso ṭhitatto ca paṭisotagāmī ca nibbedho. </span><br><p id=pe2:28.7><span class=root>Thale tiṭṭhatīti asekkhabhūmi. </span><br><p id=pe2:29.1><span class=root>Tattha katamaṁ vāsanābhāgiyañca nibbedhabhāgiyañca suttaṁ? </span><br><p id=pe2:30.1><span class=root>“Dadato puññaṁ pavaḍḍhati, </span><br><p id=pe2:30.2><span class=root>Saṁyamato veraṁ na cīyati; </span><br><p id=pe2:30.3><span class=root>Kusalo ca jahāti pāpakaṁ, </span><br><p id=pe2:30.4><span class=root>Rāgadosamohakkhayā sanibbuto”ti. </span><br><p id=pe2:31.1><span class=root>“Dadato puññaṁ pavaḍḍhati, saṁyamato veraṁ na cīyatī”ti vāsanā. </span><br><p id=pe2:31.2><span class=root>“Kusalo ca jahāti pāpakaṁ, rāgadosamohakkhayā sanibbuto”ti nibbedho. </span><br><p id=pe2:32.1><span class=root>Sotānugatesu dhammesu vacasā paricitesu manasānupekkhitesu diṭṭhiyā suppaṭividdhesu pañcānisaṁsā pāṭikaṅkhā. </span><br><p id=pe2:32.2><span class=root>Idhekaccassa bahussutā dhammā honti dhātā apamuṭṭhā vacasā paricitā manasānupekkhitā diṭṭhiyā suppaṭividdhā, so yuñjanto ghaṭento vāyāmanto diṭṭheva dhamme visesaṁ pappoti. </span><br><p id=pe2:32.3><span class=root>No ce diṭṭheva dhamme visesaṁ pappoti, gilāno pappoti. </span><br><p id=pe2:32.4><span class=root>No ce gilāno pappoti, maraṇakālasamaye pappoti. </span><br><p id=pe2:32.5><span class=root>No ce maraṇakālasamaye pappoti, devabhūto pāpuṇāti. </span><br><p id=pe2:32.6><span class=root>No ce devabhūto pāpuṇāti, tena dhammarāgena tāya dhammanandiyā paccekabodhiṁ pāpuṇāti. </span><br><p id=pe2:33.1><span class=root>Tatthāyaṁ diṭṭheva dhamme pāpuṇāti, ayaṁ nibbedho. </span><br><p id=pe2:33.2><span class=root>Yaṁ samparāye paccekabodhiṁ pāpuṇāti, ayaṁ vāsanā. </span><br><p id=pe2:33.3><span class=root>Imāni soḷasa suttāni sabbasāsanaṁ atiggaṇhanto tiṭṭhanti. </span><br><p id=pe2:33.4><span class=root>Imehi soḷasahi suttehi navavidho suttanto vibhatto bhavati. </span><br><p id=pe2:33.5><span class=root>So ca paññavato no duppaññassa, yuttassa no ayuttassa, akammassa vihārissa pakatiyā loke saṅkileso carati. </span><br><p id=pe2:33.6><span class=root>So saṅkileso tividho—</span><br><p id=pe2:33.7><span class=root>taṇhāsaṅkileso diṭṭhisaṅkileso duccaritasaṅkileso. </span><br><p id=pe2:33.8><span class=root>Tato saṅkilesato uṭṭhahanto saṅkileso dhammesu patiṭṭhahati, lokiyesu patiṭṭhahatīti. </span><br><p id=pe2:33.9><span class=root>Tatthākusalo diṭṭhato sace taṁ sīlañca diṭṭhiñca parāmasati, tassa so taṇhāsaṅkileso hoti. </span><br><p id=pe2:33.10><span class=root>Sace panassa evaṁ hoti “imināhaṁ sīlena vā vatena vā brahmacariyena vā devo vā bhavissaṁ devaññataro vā”ti yassa hoti micchādiṭṭhi, etassa micchādiṭṭhisaṅkileso bhavati. </span><br><p id=pe2:33.11><span class=root>Sace pana sīle patiṭṭhito aparāmaṭṭhassa hi sīlavataṁ hoti, tassa taṁ sīlavato yoniso gahitaṁ avippaṭisāraṁ janeti yāva vimuttiñāṇadassanaṁ, tañca tassa diṭṭheva dhamme kālaṅkatassa vā tamhiyeva vā pana aparāpariyāyena vā, aññesu khandhesu evaṁ sutaṁ “sucaritaṁ vāsanāya saṁvattatī”ti vāsanābhāgiyaṁ suttaṁ vuccati. </span><br><p id=pe2:33.12><span class=root>Tattha sīlesu ṭhitassa vinīvaraṇaṁ cittaṁ, taṁ tato sakkāyadiṭṭhippahānāya bhagavā dhammaṁ deseti. </span><br><p id=pe2:33.13><span class=root>So accantaniṭṭhaṁ nibbānaṁ pāpuṇāti; </span><br><p id=pe2:33.14><span class=root>yadi vā sāsanantare, accantaṁ nibbānaṁ pāpuṇāti, yadi vā ekāsane cha abhiññe. </span><br><p id=pe2:33.15><span class=root>Tattha dve puggalā ariyadhamme pāpuṇanti saddhānusārī ca dhammānusārī ca. </span><br><p id=pe2:33.16><span class=root>Tattha dhammānusārī ugghaṭitaññū, saddhānusārī neyyo. </span><br><p id=pe2:33.17><span class=root>Tattha ugghaṭitaññū duvidho—</span><br><p id=pe2:33.18><span class=root>koci tikkhindriyo koci mudindriyo. </span><br><p id=pe2:33.19><span class=root>Tattha neyyopi duvidho—</span><br><p id=pe2:33.20><span class=root>koci tikkhindriyo koci mudindriyo. </span><br><p id=pe2:33.21><span class=root>Tattha yo ca ugghaṭitaññū mudindriyo, yo ca neyyo tikkhindriyo, ime puggalā asamindriyā honti. </span><br><p id=pe2:33.22><span class=root>Tattha ime puggalā samindriyā parihāyanti ca ugghaṭitaññuto, vipañcitaññū neyyato, ime majjhimā bhūmigatā vipañcitaññū hoti. </span><br><p id=pe2:33.23><span class=root>Ime tayo puggalā. </span><br><p id=pe2:34.1><span class=root>Tattha catutthā pana pañcamā ugghaṭitaññū vipañcitaññū neyyo ca, tattha ugghaṭitaññū puggalo indriyāni paṭilabhitvā dassanabhūmiyaṁ ṭhito sotāpattiphalañca pāpuṇāti, ekabījī hoti paṭhamo sotāpanno. </span><br><p id=pe2:34.2><span class=root>Tattha vipañcitaññū puggalo indriyāni paṭilabhitvā dassanabhūmiyaṁ ṭhito sotāpattiphalañca pāpuṇāti, kolaṅkolo ca hoti dutiyo sotāpanno. </span><br><p id=pe2:34.3><span class=root>Tattha neyyo puggalo indriyāni paṭilabhitvā dassanabhūmiyaṁ ṭhito sotāpattiphalañca pāpuṇāti, sattakkhattuparamo ca hoti, ayaṁ tatiyo sotāpanno. </span><br><p id=pe2:34.4><span class=root>Ime tayo puggalā indriyavemattatāya sotāpattiphale ṭhitā. </span><br><p id=pe2:35.1><span class=root>Ugghaṭitaññū ekabījī hoti, vipañcitaññū kolaṅkolo hoti, neyyo sattakkhattuparamo hoti. </span><br><p id=pe2:35.2><span class=root>Idaṁ nibbedhabhāgiyaṁ suttaṁ. </span><br><p id=pe2:35.3><span class=root>Sace pana taduttari vāyamati, accantaniṭṭhaṁ nibbānaṁ pāpuṇāti. </span><br><p id=pe2:35.4><span class=root>Tattha ugghaṭitaññū puggalo yo tikkhindriyo, te dve puggalā honti—</span><br><p id=pe2:35.5><span class=root>anāgāmiphalaṁ pāpuṇitvā antarāparinibbāyī ca upahaccaparinibbāyī ca. </span><br><p id=pe2:35.6><span class=root>Tattha vipañcitaññū puggalo yo tikkhindriyo, te dve puggalā honti—</span><br><p id=pe2:35.7><span class=root>anāgāmiphalaṁ pāpuṇanti asaṅkhāraparinibbāyī ca sasaṅkhāraparinibbāyī ca. </span><br><p id=pe2:35.8><span class=root>Tattha neyyo anāgāmiphalaṁ pāpuṇanto uddhaṁsoto akaniṭṭhagāmī hoti, ugghaṭitaññū ca vipañcitaññū ca, indriyanānattena ugghaṭitaññū puggalo tikkhindriyo antarāparinibbāyī hoti, ugghaṭitaññū mudindriyo uddhaṁsoto akaniṭṭhagāmī hoti. </span><br><p id=pe2:35.9><span class=root>Ugghaṭitaññū ca vipañcitaññū ca indriyanānattena ugghaṭitaññū puggalo tikkhindriyo sasaṅkhāraparinibbāyī hoti, tikkhindriyo antarāparinibbāyī hoti, ugghaṭitaññū mudindriyo upahaccaparinibbāyī hoti. </span><br><p id=pe2:35.10><span class=root>Vipañcitaññū tikkhindriyo asaṅkhāraparinibbāyī hoti, vipañcitaññū mudindriyo sasaṅkhāraparinibbāyī hoti, neyyo upahaccaparinibbāyī hoti, vipañcitaññū tikkhindriyo asaṅkhāraparinibbāyī hoti. </span><br><p id=pe2:35.11><span class=root>Vipañcitaññū mudindriyo sasaṅkhāraparinibbāyī hoti, neyyo uddhaṁsoto akaniṭṭhagāmī hoti. </span><br><p id=pe2:35.12><span class=root>Iti pañca anāgāmino, chaṭṭho sakadāgāmī, tayo ca sotāpannāti ime nava sekkhā. </span><br><p id=pe2:36.1><span class=root>Tattha ugghaṭitaññū puggalo tikkhindriyo arahattaṁ pāpuṇanto dve puggalā honti ubhatobhāgavimutto paññāvimutto ca. </span><br><p id=pe2:36.2><span class=root>Tattha ugghaṭitaññū puggalo mudindriyo arahattaṁ pāpuṇanto dve puggalā honti, ṭhitakappī ca paṭivedhanabhāvo ca. </span><br><p id=pe2:36.3><span class=root>Tattha vipañcitaññū puggalo ca tikkhindriyo so arahattaṁ pāpuṇanto dve puggalā honti cetanābhabbo ca rakkhaṇābhabbo ca. </span><br><p id=pe2:36.4><span class=root>Tattha vipañcitaññū mudindriyo arahattaṁ pāpuṇanto dve puggalā honti, sace ceteti na parinibbāyī, no ce ceteti parinibbāyīti. </span><br><p id=pe2:36.5><span class=root>Sace anurakkhati na parinibbāyī, no ce anurakkhati parinibbāyīti. </span><br><p id=pe2:36.6><span class=root>Tattha neyyo puggalo bhāvanānuyogamanuyutto parihānadhammo hoti kammaniyato vā samasīsi vā, ime nava arahanto idaṁ catubbidhaṁ suttaṁ saṅkilesabhāgiyaṁ asekkhabhāgiyaṁ. </span><br><p id=pe2:36.7><span class=root>Imesu puggalesu tathāgatassa dasavidhaṁ balaṁ pavattati. </span><br><p id=pe2:37.1><span class=root>Katamaṁ dasavidhaṁ? </span><br><p id=pe2:37.2><span class=root>Idha buddhānaṁ bhagavantānaṁ appavattite dhammacakke mahesakkhā devaputtā yācanāya abhiyātā honti “desetu sugato dhamman”ti. </span><br><p id=pe2:37.3><span class=root>So anuttarena buddhacakkhunā volokento addasāsi sattānaṁ tayo rāsīnaṁ sammattaniyato micchattaniyato aniyato. </span><br><p id=pe2:37.4><span class=root>Tattha sammattaniyato rāsi micchāsatiṁ āpajjeyyāti netaṁ ṭhānaṁ vijjati, asatthuko parinibbāyeyyāti netaṁ ṭhānaṁ vijjati, samāpattiṁ āpajjeyyāti ṭhānametaṁ vijjati. </span><br><p id=pe2:37.5><span class=root>Tattha micchattaniyato rāsi ariyasamāpattiṁ paṭipajjissatīti netaṁ ṭhānaṁ vijjati, anariyamicchāpaṭipattiṁ paṭipajjissatīti ṭhānametaṁ vijjati. </span><br><p id=pe2:37.6><span class=root>Tattha aniyato rāsi sammāpaṭipajjamānaṁ sammattaniyatarāsiṁ gamissatīti ṭhānametaṁ vijjati, micchāpaṭipajjamāno sammattaniyatarāsiṁ gamissatīti netaṁ ṭhānaṁ vijjati. </span><br><p id=pe2:37.7><span class=root>Sammāpaṭipajjamānaṁ sammattaniyatarāsiṁ gamissatīti ṭhānametaṁ vijjati, micchāpaṭipajjamānaṁ micchattaniyatarāsiṁ gamissatīti ṭhānametaṁ vijjati. </span><br><p id=pe2:37.8><span class=root>Ime tayo anuttarena buddhacakkhunā volokentassa sammāsambuddhassa me sato ime dhammā anabhisambuddhāti ettāvatā maṁ koci sahadhammena paṭicodissatīti netaṁ ṭhānaṁ vijjati, vītarāgassa te paṭijānato akhīṇāsavatāya sahadhammena koci paṭicodissatīti netaṁ ṭhānaṁ vijjati. </span><br><p id=pe2:37.9><span class=root>Yato pana imassa aniyatassa rāsissa dhammadesanā, sā na dissati takkarassa sammādukkhakkhayāyāti netaṁ ṭhānaṁ vijjati, tathā ovadito yaṁ pana me aniyatarāsi sāvako pubbenāparaṁ visesaṁ na sacchikarissatīti netaṁ ṭhānaṁ vijjati. </span><br><p id=pe2:38.1><span class=root>Yaṁ kho muni nānappakārassa nānāniruttiyo devanāgayakkhānaṁ dameti dhamme vavatthānena vatvā kāraṇato aññaṁ pāraṁ gamissatīti netaṁ ṭhānaṁ vijjati. </span><br><p id=pe2:38.2><span class=root>Dhammapaṭisambhidā. </span><br><p id=pe2:38.3><span class=root>Yato panimā niruttito satta satta niruttiyo nābhisambhuneyyāti netaṁ ṭhānaṁ vijjati. </span><br><p id=pe2:38.4><span class=root>Niruttipaṭisambhidā. </span><br><p id=pe2:38.5><span class=root>Nirutti kho pana abhisamaggaratānaṁ sāvakānaṁ tamatthamaviññāpayeti netaṁ ṭhānaṁ vijjati. </span><br><p id=pe2:38.6><span class=root>Atthapaṭisambhidā. </span><br><p id=pe2:38.7><span class=root>Mahesakkhā devaputtā upasaṅkamitvā pañhe pucchiṁsu. </span><br><p id=pe2:38.8><span class=root>Kāyikena vā mānasikena vā paripīḷitassa hatthakuṇīti vā pāde vā khañje dandhassa so attho na paribhājiyatīti netaṁ ṭhānaṁ vijjati. </span><br><p id=pe2:38.9><span class=root>Paṭibhānapaṭisambhidā. </span><br><p id=pe2:38.10><span class=root>Yamhi taṁ tesaṁ hoti tamhi asantaṁ bhavatīti netaṁ ṭhānaṁ vijjati. </span><br><p id=pe2:38.11><span class=root>Yaṁ hi nāsaṁ tesaṁ na bhavati, tamhi nāsaṁ tesaṁ bhavissatīti netaṁ ṭhānaṁ vijjati. </span><br><p id=pe2:38.12><span class=root>Evaṁ samudayassa nirodhāya dasa akusalakammapathā. </span><br><p id=pe2:38.13><span class=root>Māro vā indo vā brahmā vā tathāgato vā cakkavattī vā so vata nāma mātugāmo bhavissatīti netaṁ ṭhānaṁ vijjati, puriso assa rājā cakkavattī sakko devānamindo bhavissatīti ṭhānametaṁ vijjati. </span><br><p id=pe2:38.14><span class=root>Itissa evarūpaṁ balaṁ evarūpaṁ ñāṇaṁ, idaṁ vuccati ṭhānāṭṭhānañāṇaṁ paṭhamaṁ tathāgatabalaṁ taṁ niddisitabbaṁ. </span><br><p id=pe2:38.15><span class=root>Tīhi rāsīhi catūhi vesārajjehi catūhi paṭisambhidāhi paṭiccasamuppādassa pavattiyaṁ nivattiyaṁ bhāgiyañca. </span><br><p id=pe2:38.16><span class=root>Kusalaṁ kusalavipākesu ca upapajjati yañca itthipurisānaṁ. </span><br><p id=pe2:38.17><span class=root>Idaṁ paṭhamaṁ balaṁ tathāgato evaṁ jānāti. </span><br><p id=pe2:39.1><span class=root>Yesaṁ pana sammattaniyato rāsi, nāyaṁ sabbatthagāminī paṭipadā, nibbānagāminīyevāyaṁ paṭipadā. </span><br><p id=pe2:39.2><span class=root>Tattha siyā micchattaniyato rāsi, esāpi na sabbatthagāminī paṭipadā. </span><br><p id=pe2:39.3><span class=root>Sakkāyasamudayagāminīyevāyaṁ paṭipadā hotu, ayaṁ tattha tattha paṭipattiyā ṭhito gacchati nibbānaṁ, gacchati apāyaṁ, gacchati devamanussassa. </span><br><p id=pe2:39.4><span class=root>Yaṁ yaṁ vā paṭipadaṁ paṭipajjeyya sabbattha gaccheyya, ayaṁ sabbatthagāminī paṭipadā. </span><br><p id=pe2:39.5><span class=root>Yaṁ ettha ñāṇaṁ yathābhūtaṁ, idaṁ vuccati sabbatthagāminī paṭipadāñāṇaṁ dutiyaṁ tathāgatabalaṁ. </span><br><p id=pe2:40.1><span class=root>Sā kho panāyaṁ sabbatthagāminī paṭipadā nānādhimuttā keci kāmesu keci dukkarakāriyaṁ keci attakilamathānuyogamanuyuttā keci saṁsārena suddhiṁ paccenti keci anajjābhāvanāti. </span><br><p id=pe2:40.2><span class=root>Tena tena caritena vinibandhānaṁ sattānaṁ yaṁ ñāṇaṁ yathābhūtaṁ nānāgataṁ lokassa anekādhimuttagataṁ yathābhūtaṁ pajānāti. </span><br><p id=pe2:40.3><span class=root>Idaṁ tatiyaṁ tathāgatabalaṁ. </span><br><p id=pe2:41.1><span class=root>Tattha sattānaṁ adhimuttā bhavanti āsevanti bhāventi bahulīkaronti. </span><br><p id=pe2:41.2><span class=root>Tesaṁ kammupasayānaṁ tadādhimuttānaṁ. </span><br><p id=pe2:41.3><span class=root>Sā ceva dhātu saṁvahati. </span><br><p id=pe2:41.4><span class=root>Katarā panesā dhātu nekkhammadhātu baladhātu kāci sampatti kāci micchattañca dhātu adhimuttā bhavanti. </span><br><p id=pe2:41.5><span class=root>Aññatarā uttari na samanupassanti. </span><br><p id=pe2:41.6><span class=root>Te tadevaṭṭhānaṁ mayā jarāmaraṇassa abhinivissa voharanti “idameva saccaṁ moghamaññan”ti. </span><br><p id=pe2:41.7><span class=root>Yathā bhagavā sakkassa devānamindassa bhāsitaṁ. </span><br><p id=pe2:41.8><span class=root>Yaṁ tattha yathābhūtaṁ ñāṇaṁ. </span><br><p id=pe2:41.9><span class=root>Idaṁ vuccati catutthaṁ tathāgatabalaṁ. </span><br><p id=pe2:42.1><span class=root>Tattha yaṁyeva dhātu seṭṭhanti taṁ taṁ kāyena ca vācāya ca ārambhanti cetasiko. </span><br><p id=pe2:42.2><span class=root>Ārambho cetanā kammaṁ kāyikā vācasikā ārambho cetasikattā kammantaraṁ tathāgato evaṁ pajānāti “iminā sattena evaṁ dhātukena evarūpaṁ kammaṁ kataṁ, taṁ atītamaddhānaṁ iminā hetunā tassa evarūpo vipāko vipaccati etarahi vipaccissati vā anāgatamaddhānan”ti. </span><br><p id=pe2:42.3><span class=root>Evaṁ paccuppannamaddhānaṁ pajānāti “ayaṁ puggalo evaṁdhātuko idaṁ kammaṁ karoti. </span><br><p id=pe2:42.4><span class=root>Taṇhāya ca diṭṭhiyā ca iminā hetunā na tassa vipāko diṭṭheyeva dhamme nibbattissati, upapajje vā”ti aparamhi vā pariyāye evaṁ pajānāti “ayaṁ puggalo evarūpaṁ kammaṁ karissati anāgatamaddhānaṁ, iminā hetunā tassa evarūpo vipāko nibbattissati, iminā hetunā yāni cattāri kammaṭṭhānāni idaṁ kammaṭṭhānaṁ paccuppannasukhaṁ āyatiṁ ca sukhavipākaṁ” …pe… </span><br><p id=pe2:42.5><span class=root>iti ayaṁ atītānāgatapaccuppannānaṁ kammasamādānānaṁ hetuso ṭhānaso vipākavemattataṁ pajānāti uccāvacā hīnapaṇītatā, idaṁ vuccati kammavipākañāṇaṁ pañcamaṁ tathāgatabalaṁ. </span><br><p id=pe2:43.1><span class=root>Tathā sattā yaṁ vā kammasamādānaṁ samādiyantā tattha evaṁ pajānāti imassa puggalassa kammādhimuttassa rāgacaritassa nekkhammadhātūnaṁ pāripūriṁ gacchanti, tassa rāgānugate suññamānassa paṭhamaṁ jhānaṁ saṅkilissati, sace puna uttari vāyāmato jhānavodānagate mānase visesabhāgiyaṁ paṭipadaṁ anuyuñjiyati. </span><br><p id=pe2:43.2><span class=root>Tassa hi jhānabhāgiyaṁyeva paṭhamajjhāne ṭhitassa dutiyaṁ jhānaṁ vodānaṁ gacchati, tatiyañca jhānaṁ samāpajjitukāmassa somanassindriyaṁ cittaṁ pariyādāya tiṭṭhati, tassa sā pīti avisesabhāgiyaṁ tatiyaṁ jhānaṁ ādissa tiṭṭhati. </span><br><p id=pe2:43.3><span class=root>Sace tassa nissaraṇaṁ yathābhūtaṁ pajānāti. </span><br><p id=pe2:43.4><span class=root>Tathāgatassa catutthajjhānaṁ vodānaṁ gacchatiyeva, catutthassa jhānassa hānabhāgiyā dhammā, te ca dhammā yattha pajāyanti yehi catutthajjhānaṁ vodānaṁ dissati. </span><br><p id=pe2:43.5><span class=root>Evaṁ ajjhāsayasamāpattiyā yā catasso samāpattiyo tīṇi vimokkhamukhāni aṭṭha vimokkhajhānānīti cattāri jhānāni vimokkhāti. </span><br><p id=pe2:43.6><span class=root>Aṭṭha ca vimokkhā tīṇi ca vimokkhamukhāni. </span><br><p id=pe2:43.7><span class=root>Samādhīti cattāro samādhī—</span><br><p id=pe2:43.8><span class=root>chandasamādhi vīriyasamādhi cittasamādhi vīmaṁsāsamādhīti. </span><br><p id=pe2:43.9><span class=root>Samāpattiyo catasso ajjhāsayasamāpattiyo iti imesaṁ jhānānaṁ vimokkhasamāpattīti evarūpo saṅkileso rāgacaritassa puggalassa. </span><br><p id=pe2:43.10><span class=root>Evaṁ dosacaritassa … mohacaritassa … rāgacaritassa puggalassa evarūpaṁ vodānaṁ iti yaṁ ettha ñāṇaṁ yathābhūtaṁ asādhāraṇaṁ sabbasattehi. </span><br><p id=pe2:43.11><span class=root>Idaṁ vuccati chaṭṭhaṁ tathāgatabalaṁ. </span><br><p id=pe2:44.1><span class=root>Tattha tathāgato evaṁ pajānāti lokikā dhammā lokuttarā dhammā bhāvanābhāgiyaṁ indriyaṁ nāmaṁ labhanti. </span><br><p id=pe2:44.2><span class=root>Ādhipateyyabhūmiṁ upādāya balaṁ nāmaṁ labhanti thāmagataṁ mano manindriyaṁ taṁ upādāya. </span><br><p id=pe2:44.3><span class=root>Vīriyaṁ nāmaṁ labhanti ārambhadhātuṁ upādāya. </span><br><p id=pe2:44.4><span class=root>Itissa deva evarūpaṁ ñāṇaṁ imehi ca dhammehi ime puggalā samannāgatātipi dhammadesanaṁ akāsi. </span><br><p id=pe2:44.5><span class=root>Ākārato ca vokārato ca āsayajjhāsayassa adhimuttisamannāgatānaṁ. </span><br><p id=pe2:44.6><span class=root>Idaṁ vuccati parasattānaṁ parapuggalānaṁ indriyabalavīriyavemattataṁ ñāṇaṁ sattamaṁ tathāgatabalaṁ. </span><br><p id=pe2:45.1><span class=root>Tattha ca tathāgato lokādīsu ca bhūmīsu saṁyojanānañca sekkhānaṁ dvīhi balehi gatiṁ pajānāti, pubbenivāsānussatiyā atīte saṁsāre etarahi ca paccuppanne dibbacakkhunā cutūpapātaṁ iti imāni dve balāni dibbacakkhuto abhinīhitāni. </span><br><p id=pe2:45.2><span class=root>So atītamaddhānaṁ dibbassa cakkhuno gocaro so etarahi sati gocaro iti attano ca paresaṁ ca pubbenivāsañāṇaṁ anekavidhaṁ nānappakārakaṁ paccuppannamaddhānaṁ dibbena cakkhunā imāni dve tathāgatabalāni, aṭṭhamaṁ pubbenivāso, navamaṁ dibbacakkhu. </span><br><p id=pe2:46.1><span class=root>Puna caparaṁ tathāgato ariyapuggalānaṁ jhānaṁ vodānaṁ nibbedhabhāgiyaṁ pajānāti ayaṁ puggalo iminā maggena imāya paṭipadāya āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sacchikatvā upasampajja viharatīti iti attano ca āsavānaṁ khayaṁ ñāṇaṁ diṭṭhekaṭṭhānaṁ catubhūmimupādāya yāva navannaṁ arahantānaṁ āsavakkhayo odhiso sekkhānaṁ anodhiso arahantānaṁ. </span><br><p id=pe2:46.2><span class=root>Tattha cetovimutti dvīhi āsavehi anāsavā kāmāsavena ca bhavāsavena ca, paññāvimutti dvīhi āsavehi anāsavā diṭṭhāsavena ca avijjāsavena ca, imāsaṁ dvinnaṁ vimuttīnaṁ yathābhūtaṁ ñāṇaṁ, idaṁ vuccati āsavakkhaye ñāṇaṁ. </span><br><p id=pe2:46.3><span class=root>Dasamaṁ tathāgatabalaṁ. </span><br><p id=pe2:47.1><span class=root>Imesu dasasu balesu ṭhito tathāgato pañcavidhaṁ sāsanaṁ deseti saṅkilesabhāgiyaṁ vāsanābhāgiyaṁ dassanabhāgiyaṁ bhāvanābhāgiyaṁ asekkhabhāgiyaṁ. </span><br><p id=pe2:47.2><span class=root>Tattha yo taṇhāsaṅkileso, imassa alobho nissaraṇaṁ. </span><br><p id=pe2:47.3><span class=root>Yo diṭṭhisaṅkileso, imassa amoho nissaraṇaṁ. </span><br><p id=pe2:47.4><span class=root>Yo duccaritasaṅkileso, imassa tīṇi kusalāni nissaraṇaṁ. </span><br><p id=pe2:47.5><span class=root>Kiṁ nidānaṁ? </span><br><p id=pe2:47.6><span class=root>Tīṇi imāni manoduccaritāni—</span><br><p id=pe2:47.7><span class=root>abhijjhā byāpādo micchādiṭṭhi. </span><br><p id=pe2:47.8><span class=root>Tattha abhijjhā manoduccaritaṁ kāyakammaṁ upaṭṭhapeti, adinnādānaṁ sabbañca tadupanibbaddhaṁ vācākammaṁ upaṭṭhapeti, musāvādañca sabbavitathaṁ sabbaṁ vācamabhāvaṁ sabbamakkhaṁ palāsaṁ abhijjhā akusalamūlanti, sucarite sucaritaṁ musāvādā adinnādānā abhijjhāya cetanā, tattha byāpādo manoduccaritaṁ kāyakammaṁ upaṭṭhapeti, pāṇātipātaṁ sabbañca metaṁ ākaḍḍhanaṁ parikaḍḍhanaṁ nibbaddhaṁ rocanaṁ vācākammaṁ upaṭṭhapeti, pisuṇavācaṁ pharusavācaṁ micchādiṭṭhi manoduccaritañca abhijjhaṁ byāpādaṁ micchādiṭṭhiṁ payojeti, tassa yo koci micchādiṭṭhi cāgo rāgajo vā dosajo vā sabbaso micchādiṭṭhi sambhūto iminā kāraṇena micchādiṭṭhiṁ upaṭṭhapeti, kāmesumicchācāraṁ vacīkammaṁ upaṭṭhapeti samphappalāpaṁ. </span><br><p id=pe2:47.9><span class=root>Imāni tīṇi duccaritāni akusalamūlāni. </span><br><p id=pe2:48.1><span class=root>Yā abhijjhā, so lobho. </span><br><p id=pe2:48.2><span class=root>Yo byāpādo, so doso. </span><br><p id=pe2:48.3><span class=root>Yā micchādiṭṭhi, so moho. </span><br><p id=pe2:48.4><span class=root>Tāni aṭṭha micchattāni upaṭṭhapenti. </span><br><p id=pe2:48.5><span class=root>Tesu gahitesu tīsu akusalamūlesu dasavidhaṁ akusalamūlaṁ pāripūriṁ gacchati, tassa tividhassa duccaritasaṅkilesassa vāsanābhāgiyañca suttaṁ nissaraṇaṁ. </span><br><p id=pe2:48.6><span class=root>Tattha yo bahusito niddeso yathā lobho doso mohopi, tattha asituṁ ettha lobho ussado tena kāraṇena tesu vā dhammesu lobho paññapiyati. </span><br><p id=pe2:48.7><span class=root>Tatthāyaṁ moho akusalaṁ moho ayaṁ avijjā, sā catubbidhā rūpe abhiniviṭṭhā, rūpaṁ attato samanupassati, avijjāgato rūpavantaṁ attānaṁ, attani vā rūpaṁ, rūpasmiṁ vā attānaṁ. </span><br><p id=pe2:48.8><span class=root>Tattha katamaṁ padaṁ sakkāyadiṭṭhiyā ucchedaṁ vadati “taṁ jīvaṁ taṁ sarīran”ti natthikadiṭṭhi adhiccasamuppannadiṭṭhi ca añño ca karoti, añño paṭisaṁvediyati. </span><br><p id=pe2:48.9><span class=root>Pacchimasaṭṭhikappānaṁ tīṇi padāni sakkāyadiṭṭhiyā sassataṁ bhajanti “aññaṁ jīvaṁ aññaṁ sarīran”ti akiriyañca taṁ dukkhamicchato ahetukā ca patanti anajjhābhāvo ca kammānaṁ sabbañca mānayi. </span><br><p id=pe2:48.10><span class=root>Tattha “idameva saccaṁ moghamaññan”ti saṁsārena suddhi ājīvakā chaḷāsīti paññapenti. </span><br><p id=pe2:48.11><span class=root>Yathārūpe sakkāyadiṭṭhiyā catuvatthukā, evaṁ pañcasu khandhesu vīsativatthukā sakkāyadiṭṭhiyā sassataṁ bhajati. </span><br><p id=pe2:48.12><span class=root>Aññājīvakā ca sassatavādike ca sīlabbataṁ bhajanti parāmasanti iminā bhavissāmi devo vā devaññataro vā, ayaṁ sīlabbataparāmāso. </span><br><p id=pe2:48.13><span class=root>Tattha sakkāyadiṭṭhiyā so rūpaṁ attato samanupassati, “taṁ jīvaṁ taṁ sarīram”iti taṁ kaṅkhati vicikicchati nādhimuccati nābhippasīdati pubbante aparante pubbantāparante …pe… </span><br><p id=pe2:48.14><span class=root>iti vāsanābhāgiyesu ṭhitassa ayaṁ upakkileso. </span><br><p id=pe2:49.1><span class=root>Tattha saddhindriyena sabbaṁ vicikicchitaṁ pajahati, paññindriyena udayabbayaṁ passati, samādhindriyena cittaṁ ekodi karoti vīriyindriyena ārabhati. </span><br><p id=pe2:49.2><span class=root>So imehi pañcahi indriyehi saddhānusārī aveccappasāde nirato anantariyaṁ samādhiṁ uppādeti. </span><br><p id=pe2:49.3><span class=root>Indriyehi suddhehi dhammānusārī appaccayatāya anantariyaṁ samādhiṁ uppādeti. </span><br><p id=pe2:49.4><span class=root>So “idaṁ dukkhan”ti yathābhūtaṁ pajānāti. </span><br><p id=pe2:49.5><span class=root>Saccāni idaṁ dassanabhāgiyaṁ suttaṁ. </span><br><p id=pe2:49.6><span class=root>Tassa pañcannaṁ orambhāgiyānaṁ saṁyojanānaṁ tīṇi saṁyojanāni dassanapahātabbāni sabbena sabbaṁ pahīnāni dve puggalakatāni. </span><br><p id=pe2:49.7><span class=root>Tattha tīṇi akusalamūlāni bhāvanāpahātabbāni uparikkhittāni cha bhave nibbattenti. </span><br><p id=pe2:49.8><span class=root>Tattha tesu abhijjhāya ca byāpādesu tanukatesu cha bhavā parikkhayā mariyādaṁ gacchanti, dve bhavā avasiṭṭhā. </span><br><p id=pe2:49.9><span class=root>Tassa abhijjhā ca byāpādo ca sabbena sabbaṁ parikkhīṇā honti. </span><br><p id=pe2:49.10><span class=root>Eko bhavo avasiṭṭho hoti. </span><br><p id=pe2:49.11><span class=root>So ca mānavasena nibbatteti. </span><br><p id=pe2:49.12><span class=root>Kiñcāpi ettha aññepi cattāro kilesā rūparāgo bhavarāgo avijjā uddhaccaṁ ketusmimānabhūtā nappaṭibalā asmimānaṁ vinivattetuṁ, sabbepi te asmimānassa pahānaṁ ārabhate. </span><br><p id=pe2:49.13><span class=root>Khīṇesu na ca tesu idamuttaridassanabhūmiyaṁ pañcasu sekkhapuggalesu tīsu ca paṭippannakesu dvīsu ca phalaṭṭhesu bhāvanābhāgiyaṁ suttaṁ. </span><br><p id=pe2:49.14><span class=root>Taduttari asekkhabhāgiyasuttaṁ, katthaci bhūmi nipīḷiyati. </span><br><p id=pe2:49.15><span class=root>Idañca pañcamaṁ suttaṁ. </span><br><p id=pe2:49.16><span class=root>Tiṇṇaṁ puggalānaṁ desitaṁ puthujjanassa sekkhassa asekkhassa saṅkilesabhāgiyaṁ vāsanābhāgiyaṁ. </span><br><p id=pe2:49.17><span class=root>Puthujjanassa dassanabhāgiyaṁ. </span><br><p id=pe2:49.18><span class=root>Bhāvanābhāgiyaṁ pañcannaṁ sekkhānaṁ. </span><br><p id=pe2:49.19><span class=root>Yaṁ paṭhamaniddiṭṭhaṁ asekkhabhāgiyaṁ sabbesaṁ arahantānaṁ. </span><br><p id=pe2:49.20><span class=root>Sā pana pañcavidhā sattavīsaākāre pariyesitabbaṁ. </span><br><p id=pe2:49.21><span class=root>Etesu tassa gatīnaṁ tato uttari. </span><br><p id=pe2:49.22><span class=root>Tañca kho saṅkhepena paññāsāya ākārehi sampatati, ye paññāsa ākārā sāsane niddiṭṭhā, te saṅkhipiyantā dasahi ākārehi patanti. </span><br><p id=pe2:49.23><span class=root>Ye ariyasaccaṁ nikkhepena ṭhite saṅkhipiyattā aṭṭhasu ākāresu patanti. </span><br><p id=pe2:49.24><span class=root>Catūsu ca sādhāraṇesu suttesu yā hārasampātassa bhūmi, te saṅkhipiyantā pañcasu suttesu patanti. </span><br><p id=pe2:49.25><span class=root>Saṅkilesabhāgiye vāsanābhāgiye bhāvanābhāgiye nibbedhabhāgiye asekkhabhāgiye ca. </span><br><p id=pe2:49.26><span class=root>Te saṅkhipiyantā catūsu suttesu patanti. </span><br><p id=pe2:49.27><span class=root>Saṅkilesabhāgiye vāsanābhāgiye nibbedhabhāgiye asekkhabhāgiye ca. </span><br><p id=pe2:49.28><span class=root>Te saṅkhipiyamānā tīsu suttesu patanti, puthujjanabhāgiye sekkhabhāgiye asekkhabhāgiye ca. </span><br><p id=pe2:49.29><span class=root>Te saṅkhipiyantā dvīsu suttesu patanti nibbedhabhāgiye ca pubbayogabhāgiye ca. </span><br><p id=pe2:49.30><span class=root>Yathā vuttaṁ bhagavatā dve atthavase sampassamānā tathāgatā arahanto sammāsambuddhā dhammaṁ desenti suttaṁ geyyaṁ …pe… </span><br><p id=pe2:49.31><span class=root>satthā pubbayogasamannāgate appakasirena maññamānā vasiyanti pubbayogā ca bhavissanti santānaṁ maññamānādharāya. </span><br><p id=pe2:49.32><span class=root>Tattha paññāvemattataṁ attano samanupassamānena aṭṭhavidhe suttasaṅkhepe, yattha yattha sakkoti, tattha tattha yojetabbaṁ. </span><br><p id=pe2:49.33><span class=root>Tattha tattha yojetvā suttassa attho niddisitabbo. </span><br><p id=pe2:49.34><span class=root>Na hi sati vedanā mano dhāretvā sakkā yena kenaci suttassa attho yathābhūtaṁ niddisituṁ. </span><br><p id=pe2:50.1><span class=root>Tattha purimakānaṁ suttānaṁ imā uddānagāthā </span><br><p id=pe2:51.1><span class=root>Kāmandhā jālasañchannā, </span><br><p id=pe2:51.2><span class=root>pañca nīvaraṇāni ca; </span><br><p id=pe2:51.3><span class=root>Manopubbaṅgamā dhammā, </span><br><p id=pe2:51.4><span class=root>mahānāmo ca sākiyo. </span><br><p id=pe2:52.1><span class=root>Uddhaṁ adho vippamutto, </span><br><p id=pe2:52.2><span class=root>yañca sīlakimatthiyā; </span><br><p id=pe2:52.3><span class=root>Yassa selūpamaṁ cittaṁ, </span><br><p id=pe2:52.4><span class=root>upatissa pucchādikā. </span><br><p id=pe2:53.1><span class=root>Yassa kāyagatāsati, </span><br><p id=pe2:53.2><span class=root>channaṁ tamoparāyaṇo; </span><br><p id=pe2:53.3><span class=root>Na taṁ daḷhaṁ cetasikaṁ, </span><br><p id=pe2:53.4><span class=root>ayaṁ lokotiādikaṁ. </span><br><p id=pe2:54.1><span class=root>Cattāro ceva puggalā, </span><br><p id=pe2:54.2><span class=root>dadato puññaṁ pavaḍḍhitaṁ; </span><br><p id=pe2:54.3><span class=root>Sotānugatadhammesu, </span><br><p id=pe2:54.4><span class=root>imā tesaṁ uddānagāthā. </span><br><p id=pe2:55.1><span class=root>Tattha katamā āṇatti? </span><br><p id=pe2:56.1><span class=root>“Sace bhāyatha dukkhassa, </span><br><p id=pe2:56.2><span class=root>sace vo dukkhamappiyaṁ; </span><br><p id=pe2:56.3><span class=root>Mākattha pāpakaṁ kammaṁ, </span><br><p id=pe2:56.4><span class=root>āvi vā yadi vā raho”. </span><br><p id=pe2:57.1><span class=root>“Atīte, rādha, rūpe anapekkho hohī”ti vitthārena kātabbā. </span><br><p id=pe2:57.2><span class=root>“Sīlavantena, ānanda, puggalena sadā karaṇīyā kintime avippaṭisāro assā”ti. </span><br><p id=pe2:57.3><span class=root>Ayaṁ vuccati āṇatti. </span><br><p id=pe2:58.1><span class=root>Tattha katamaṁ phalaṁ? </span><br><p id=pe2:59.1><span class=root>“Dhammo have rakkhati dhammacāriṁ, </span><br><p id=pe2:59.2><span class=root>Chattaṁ mahantaṁ yatha vassakāle; </span><br><p id=pe2:59.3><span class=root>Esānisaṁso dhamme suciṇṇe, </span><br><p id=pe2:59.4><span class=root>Na duggatiṁ gacchati dhammacārī”. </span><br><p id=pe2:60.1><span class=root>Idaṁ phalaṁ. </span><br><p id=pe2:61.1><span class=root>Tattha katamo upāyo? </span><br><p id=pe2:62.1><span class=root>“Sabbe dhammā anattāti, </span><br><p id=pe2:62.2><span class=root>yadā paññāya passati; </span><br><p id=pe2:62.3><span class=root>Atha nibbindati dukkhe, </span><br><p id=pe2:62.4><span class=root>esa maggo visuddhiyā”. </span><br><p id=pe2:63.1><span class=root>“Sattahaṅgehi samannāgato kho, bhikkhu, api himavantaṁ pabbatarājānaṁ cāleyya, ko pana vādo chavaṁ avijjaṁ sattakesu” veyyākaraṇaṁ kātabbaṁ. </span><br><p id=pe2:63.2><span class=root>Ayaṁ upāyo. </span><br><p id=pe2:64.1><span class=root>Tattha katamā āṇatti ca phalañca? </span><br><p id=pe2:65.1><span class=root>Sace bhāyatha dukkhassa, </span><br><p id=pe2:65.2><span class=root>sace vo dukkhamappiyaṁ; </span><br><p id=pe2:65.3><span class=root>Mākattha pāpakaṁ kammaṁ, </span><br><p id=pe2:65.4><span class=root>āvi vā yadi vā raho. </span><br><p id=pe2:66.1><span class=root>“Sace hi pāpakaṁ kammaṁ, </span><br><p id=pe2:66.2><span class=root>karotha vā karissatha; </span><br><p id=pe2:66.3><span class=root>Na vo dukkhā pamokkhātthi, </span><br><p id=pe2:66.4><span class=root>upaccāpi palāyataṁ”. </span><br><p id=pe2:67.1><span class=root>Purimikāya gāthāya āṇatti pacchimikāya phalaṁ. </span><br><p id=pe2:67.2><span class=root>Sīle patiṭṭhāya dve dhammā bhāvetabbā yā ca cittabhāvanā yā ca paññābhāvanā yā ca āṇatti rāgavirāgā ca phalaṁ. </span><br><p id=pe2:68.1><span class=root>Tattha katamaṁ phalañca upāyo ca? </span><br><p id=pe2:69.1><span class=root>“Sīle patiṭṭhāya naro sapañño, </span><br><p id=pe2:69.2><span class=root>Cittaṁ paññañca bhāvayaṁ; </span><br><p id=pe2:69.3><span class=root>Ātāpī nipako bhikkhu, </span><br><p id=pe2:69.4><span class=root>So imaṁ vijaṭaye jaṭaṁ”. </span><br><p id=pe2:70.1><span class=root>Purimikāya aḍḍhagāthāya upāyo, pacchimikāya aḍḍhagāthāya phalaṁ. </span><br><p id=pe2:70.2><span class=root>Nandiyo sakko isivutthapuririkāmaekarakkhe suttaṁ mūlato upādāya yāva chasu dhammesu. </span><br><p id=pe2:70.3><span class=root>Uttari pañcasu dhammesu yācayogo karaṇīyo, ayaṁ upāyo. </span><br><p id=pe2:70.4><span class=root>Asahagatassa kāmāsavāpi cittaṁ muccatīti. </span><br><p id=pe2:70.5><span class=root>Sabbāsu chasu tīsu. </span><br><p id=pe2:70.6><span class=root>Ayaṁ upāyo ca phalañca. </span><br><p id=pe2:71.1><span class=root>Tattha katamā āṇatti ca phalañca upāyo ca? </span><br><p id=pe2:72.1><span class=root>“Suññato lokaṁ avekkhassu, </span><br><p id=pe2:72.2><span class=root>mogharāja sadā sato; </span><br><p id=pe2:72.3><span class=root>Attānudiṭṭhiṁ uhacca, </span><br><p id=pe2:72.4><span class=root>evaṁ maccutaro siyā”. </span><br><p id=pe2:73.1><span class=root>“Suññato lokaṁ avekkhassu, mogharājā”ti āṇatti. </span><br><p id=pe2:73.2><span class=root>“Sadā sato”ti upāyo. </span><br><p id=pe2:73.3><span class=root>“Attānudiṭṭhiṁ uhacca, evaṁ maccutaro siyā”ti phalaṁ. </span><br><p id=pe2:73.4><span class=root>“Samādhiṁ, bhikkhave, bhāvetha, samāhito, bhikkhave, bhikkhu rūpaṁ aniccanti pajānāti. </span><br><p id=pe2:73.5><span class=root>Evaṁ passaṁ ariyasāvako parimuccati jātiyāpi …pe… </span><br><p id=pe2:73.6><span class=root>upāyāsehipi idha tīṇipi”. </span><br><p id=pe2:74.1><span class=root>Tattha katamo assādo? </span><br><p id=pe2:75.1><span class=root>Kāmaṁ kāmayamānassa, tassa cetaṁ samijjhati. </span><br><p id=pe2:75.2><span class=root>Ayaṁ assādo. </span><br><p id=pe2:76.1><span class=root>“Dhammacariyā samacariyā kusalacariyā hetūhi, brāhmaṇa, evam’idhekacce sattā kāyassa bhedā sugatiṁ saggaṁ lokaṁ upapajjanti”. </span><br><p id=pe2:76.2><span class=root>Ayaṁ assādo. </span><br><p id=pe2:77.1><span class=root>Tattha katamo ādīnavo? </span><br><p id=pe2:78.1><span class=root>Kāmesu ve haññate sabbā mucceva—</span><br><p id=pe2:78.2><span class=root>ayaṁ ādīnavo. </span><br><p id=pe2:78.3><span class=root>Pasenadisaṁyuttake sutte pabbatopamā—</span><br><p id=pe2:78.4><span class=root>ayaṁ ādīnavo. </span><br><p id=pe2:79.1><span class=root>Tattha katamaṁ nissaraṇaṁ? </span><br><p id=pe2:80.1><span class=root>“Yo kāme parivajjeti, </span><br><p id=pe2:80.2><span class=root>sappasseva padā siro; </span><br><p id=pe2:80.3><span class=root>Somaṁ visattikaṁ loke, </span><br><p id=pe2:80.4><span class=root>sato samativattati”. </span><br><p id=pe2:81.1><span class=root>Saṁyuttake suttaṁ pāricchattako paṇḍupalāso sannipalāso—</span><br><p id=pe2:81.2><span class=root>idaṁ nissaraṇaṁ. </span><br><p id=pe2:82.1><span class=root>Tattha katamo assādo ca ādīnavo ca? </span><br><p id=pe2:83.1><span class=root>“Yāni karoti puriso, </span><br><p id=pe2:83.2><span class=root>tāni attani passati; </span><br><p id=pe2:83.3><span class=root>Kalyāṇakārī kalyāṇaṁ, </span><br><p id=pe2:83.4><span class=root>pāpakārī ca pāpakaṁ”. </span><br><p id=pe2:84.1><span class=root>Tattha yaṁ pāpakārī paccanubhoti ayaṁ assādo. </span><br><p id=pe2:84.2><span class=root>Lābhālābhaaṭṭhakesu byākaraṇaṁ, tattha alābho ayaso nindā dukkhaṁ, ayaṁ ādīnavo. </span><br><p id=pe2:84.3><span class=root>Lābho yaso sukhaṁ pasaṁsā, ayaṁ assādo. </span><br><p id=pe2:85.1><span class=root>Tattha katamaṁ assādo ca nissaraṇañca? </span><br><p id=pe2:86.1><span class=root>“Sukho vipāko puññānaṁ, </span><br><p id=pe2:86.2><span class=root>adhippāyo ca ijjhati; </span><br><p id=pe2:86.3><span class=root>Khippañca paramaṁ santiṁ, </span><br><p id=pe2:86.4><span class=root>nibbānamadhigacchatī”ti. </span><br><p id=pe2:87.1><span class=root>Yo ca vipāko puññānaṁ yā ca adhippāyassa ijjhanā, ayaṁ assādo. </span><br><p id=pe2:87.2><span class=root>Yaṁ khippañca paramaṁ santiṁ nibbānamadhigacchati, idaṁ nissaraṇaṁ. </span><br><p id=pe2:88.1><span class=root>Bāttiṁsāya ceva mahāpurisalakkhaṇehi samannāgatassa mahāpurisassa dveyeva gatiyo honti, sace agāraṁ ajjhāvasati, rājā hoti cakkavattī yāva abhivijinitvā ajjhāvasati ayaṁ assādo. </span><br><p id=pe2:88.2><span class=root>Sace agārasmā anagāriyaṁ pabbajati sabbena oghena nissaraṇaṁ ayaṁ assādo ca nissaraṇañca. </span><br><p id=pe2:89.1><span class=root>Tattha katamo ādīnavo ca nissaraṇañca? </span><br><p id=pe2:90.1><span class=root>“Ādānassa bhayaṁ ñatvā, </span><br><p id=pe2:90.2><span class=root>Jātimaraṇasambhavaṁ; </span><br><p id=pe2:90.3><span class=root>Anādātuṁ nibbattati, </span><br><p id=pe2:90.4><span class=root>Jātimaraṇasaṅkhayā”. </span><br><p id=pe2:91.1><span class=root>Purimikāya aḍḍhagāthāya jātimaraṇasambhavo ādīnavo. </span><br><p id=pe2:91.2><span class=root>Anādātuṁ nibbattati jātimaraṇasaṅkhayāti nissaraṇaṁ. </span><br><p id=pe2:92.1><span class=root>Kicchaṁ vatāyaṁ loko āpanno yamidaṁ jāyate ca mīyate ca. </span><br><p id=pe2:92.2><span class=root>Yāva kudassunāmassa dukkhassa anto bhavissati parato vāti ettha yā uparikkhā, ayaṁ ādīnavo. </span><br><p id=pe2:92.3><span class=root>Yo gedhaṁ ñatvā abhinikkhamati yāva purāṇakāya rājadhāniyā, idaṁ nissaraṇaṁ. </span><br><p id=pe2:92.4><span class=root>Ayaṁ ādīnavo ca nissaraṇañca. </span><br><p id=pe2:93.1><span class=root>Tattha katamo assādo ca ādīnavo ca nissaraṇañca? </span><br><p id=pe2:94.1><span class=root>“Kāmā hi citrā vividhā manoramā, </span><br><p id=pe2:94.2><span class=root>Virūparūpehi mathenti cittaṁ; </span><br><p id=pe2:94.3><span class=root>Tasmā ahaṁ pabbajitomhi rāja, </span><br><p id=pe2:94.4><span class=root>Apaṇṇakaṁ sāmaññameva seyyo”. </span><br><p id=pe2:95.1><span class=root>Yaṁ “kāmā hi citrā vividhā manoramā”ti ayaṁ assādo. </span><br><p id=pe2:95.2><span class=root>Yaṁ “virūparūpehi mathenti cittan”ti ayaṁ ādīnavo. </span><br><p id=pe2:95.3><span class=root>Yaṁ ahaṁ agārasmā pabbajitomhi rāja apaṇṇakaṁ sāmaññameva seyyoti idaṁ nissaraṇaṁ. </span><br><p id=pe2:96.1><span class=root>Balavaṁ bālopamasuttaṁ yaṁ āsāya vā vedanīyaṁ kammaṁ gāhati, tathā cepi yaṁ yaṁ pāpakammaṁ anubhoti, tattha dukkhavedanīyena kammena abhāvitakāyena ca yāva parittacetaso ca ādīnavaṁ dasseti sukhavedanīyena kammena assādeti. </span><br><p id=pe2:96.2><span class=root>Yaṁ purāsadiso hoti. </span><br><p id=pe2:96.3><span class=root>Bhāvitacitto bhāvitakāyo bhāvitapañño mahānāmo aparittacetaso, idaṁ nissaraṇaṁ. </span><br><p id=pe2:97.1><span class=root>Tattha katamaṁ lokikaṁ suttaṁ? </span><br><p id=pe2:98.1><span class=root>“Na hi pāpaṁ kataṁ kammaṁ, </span><br><p id=pe2:98.2><span class=root>Sajjukhīraṁva muccati; </span><br><p id=pe2:98.3><span class=root>Ḍahantaṁ bālamanveti, </span><br><p id=pe2:98.4><span class=root>Bhasmacchannova pāvako”. </span><br><p id=pe2:99.1><span class=root>Cattāri agatigamanāni, idaṁ lokikaṁ suttaṁ. </span><br><p id=pe2:100.1><span class=root>Tattha katamaṁ lokuttaraṁ suttaṁ? </span><br><p id=pe2:101.1><span class=root>“Yassindriyāni samathaṅgatāni, </span><br><p id=pe2:101.2><span class=root>Assā yathā sārathinā sudantā; </span><br><p id=pe2:101.3><span class=root>Pahīnamānassa anāsavassa, </span><br><p id=pe2:101.4><span class=root>Devāpi tassa pihayanti tādino”ti. </span><br><p id=pe2:102.1><span class=root>“Ariyaṁ vo, bhikkhave, sammāsamādhiṁ desessāmī”ti idaṁ lokuttaraṁ suttaṁ. </span><br><p id=pe2:103.1><span class=root>Tattha katamaṁ lokikaṁ lokuttarañca suttaṁ? </span><br><p id=pe2:104.1><span class=root>“Sattiyā viya omaṭṭho, </span><br><p id=pe2:104.2><span class=root>dayhamānova matthake; </span><br><p id=pe2:104.3><span class=root>Kāmarāgappahānāya, </span><br><p id=pe2:104.4><span class=root>sato bhikkhu paribbaje”. </span><br><p id=pe2:105.1><span class=root>“Sattiyā viya omaṭṭho, </span><br><p id=pe2:105.2><span class=root>Dayhamānova matthake”ti lokikaṁ; </span><br><p id=pe2:105.3><span class=root>“Kāmarāgappahānāya, </span><br><p id=pe2:105.4><span class=root>Sato bhikkhu paribbaje”ti lokuttaraṁ. </span><br><p id=pe2:106.1><span class=root>Kabaḷīkāre āhāre atthi chandoti lokikaṁ. </span><br><p id=pe2:106.2><span class=root>Natthi chandoti lokuttaraṁ suttaṁ. </span><br><p id=pe2:107.1><span class=root>Tattha katamaṁ kammaṁ? </span><br><p id=pe2:108.1><span class=root>“Yo pāṇamatipāteti, </span><br><p id=pe2:108.2><span class=root>musāvādañca bhāsati; </span><br><p id=pe2:108.3><span class=root>Loke adinnaṁ ādiyati, </span><br><p id=pe2:108.4><span class=root>paradārañca gacchati. </span><br><p id=pe2:109.1><span class=root>Surāmerayapānañca, </span><br><p id=pe2:109.2><span class=root>yo naro anuyuñjati; </span><br><p id=pe2:109.3><span class=root>Appahāya pañca verāni, </span><br><p id=pe2:109.4><span class=root>dussīlo iti vuccati”. </span><br><p id=pe2:110.1><span class=root>Tīṇimāni, bhikkhave, duccaritāni. </span><br><p id=pe2:110.2><span class=root>Idaṁ kammaṁ. </span><br><p id=pe2:111.1><span class=root>Tattha katamo vipāko? </span><br><p id=pe2:112.1><span class=root>Saṭṭhivassasahassāni, yathārūpī vipaccagā. </span><br><p id=pe2:113.1><span class=root>“Diṭṭhā mayā, bhikkhave, cha phassāyatanikā nāma nirayā. </span><br><p id=pe2:113.2><span class=root>Diṭṭhā mayā, bhikkhave, cha phassāyatanikā nāma saggā”. </span><br><p id=pe2:113.3><span class=root>Ayaṁ vipāko. </span><br><p id=pe2:114.1><span class=root>Tattha katamaṁ kammañca vipāko ca? </span><br><p id=pe2:115.1><span class=root>“Ayasāva malaṁ samuṭṭhitaṁ, </span><br><p id=pe2:115.2><span class=root>Tatuṭṭhāya tameva khādati; </span><br><p id=pe2:115.3><span class=root>Evaṁ atidhonacārinaṁ, </span><br><p id=pe2:115.4><span class=root>Sāni kammāni nayanti duggatiṁ”. </span><br><p id=pe2:116.1><span class=root>Ayasāva malaṁ samuṭṭhitaṁ, yāva sāni kammānīti idaṁ kammaṁ. </span><br><p id=pe2:116.2><span class=root>Nayanti duggatinti vipāko. </span><br><p id=pe2:117.1><span class=root>Catūsu sammāpaṭipajjamāno mātari pitari tathāgate tathāgatasāvake yā sammāpaṭipatti, idaṁ kammaṁ. </span><br><p id=pe2:117.2><span class=root>Yaṁ devesu upapajjati, ayaṁ vipāko. </span><br><p id=pe2:117.3><span class=root>Idaṁ kammañca vipāko ca. </span><br><p id=pe2:118.1><span class=root>Tattha katamaṁ niddiṭṭhaṁ suttaṁ? </span><br><p id=pe2:119.1><span class=root>“Nelaṅgo setapacchādo, </span><br><p id=pe2:119.2><span class=root>ekāro vattatī ratho; </span><br><p id=pe2:119.3><span class=root>Anīghaṁ passa āyantaṁ, </span><br><p id=pe2:119.4><span class=root>chinnasotaṁ abandhanaṁ; </span><br><p id=pe2:119.5><span class=root>Yaṁ vā cittaṁ samaṇesu, </span><br><p id=pe2:119.6><span class=root>cittāgahapati dissati”. </span><br><p id=pe2:120.1><span class=root>Evaṁ imāya gāthāya niddiṭṭho attho. </span><br><p id=pe2:121.1><span class=root>Gopālakopame ekādasa padāni. </span><br><p id=pe2:121.2><span class=root>Evaṁ kho, bhikkhave, bhikkhu rūpaññū hoti. </span><br><p id=pe2:121.3><span class=root>Yā ca atirekapūjāya pūjetā hotīti. </span><br><p id=pe2:121.4><span class=root>Imāni ekādasa padāni yathābhāsitāni niddiṭṭho attho. </span><br><p id=pe2:122.1><span class=root>Tattha katamo aniddiṭṭho attho? </span><br><p id=pe2:123.1><span class=root>“Sukho viveko tuṭṭhassa, </span><br><p id=pe2:123.2><span class=root>sutadhammassa passato; </span><br><p id=pe2:123.3><span class=root>Abyāpajjaṁ sukhaṁ loke, </span><br><p id=pe2:123.4><span class=root>pāṇabhūtesu saṁyamoti. </span><br><p id=pe2:124.1><span class=root>Sukhā virāgatā loke, </span><br><p id=pe2:124.2><span class=root>kāmānaṁ samatikkamo; </span><br><p id=pe2:124.3><span class=root>Asmimānassa yo vinayo, </span><br><p id=pe2:124.4><span class=root>etaṁ ve paramaṁ sukhanti”. </span><br><p id=pe2:125.1><span class=root>Idaṁ aniddiṭṭhaṁ. </span><br><p id=pe2:125.2><span class=root>Aṭṭha mahāpurisavitakkā. </span><br><p id=pe2:125.3><span class=root>Idaṁ aniddiṭṭhaṁ. </span><br><p id=pe2:126.1><span class=root>Tattha katamaṁ niddiṭṭhañca aniddiṭṭhañca? </span><br><p id=pe2:127.1><span class=root>“Pasannanetto sumukho, </span><br><p id=pe2:127.2><span class=root>brahā uju patāpavā; </span><br><p id=pe2:127.3><span class=root>Majjhe samaṇasaṅghassa, </span><br><p id=pe2:127.4><span class=root>ādiccova virocasi”. </span><br><p id=pe2:128.1><span class=root>Pasannanetto yāva ādiccova virocasīti niddiṭṭho. </span><br><p id=pe2:128.2><span class=root>Pasannanetto yo bhagavā kathañca pana pasannanettatā, kathaṁ sumukhatā, kathaṁ brahakāyatā, kathaṁ ujukatā, kathaṁ patāpavatā, kathaṁ virocatāti aniddiṭṭho. </span><br><p id=pe2:128.3><span class=root>Pheṇapiṇḍopamaṁ veyyākaraṇaṁ yathā pheṇapiṇḍo evaṁ rūpaṁ yathā pubbuḷo evaṁ vedanā māyā viññāṇaṁ pañcakkhandhā pañcahi upamāhi niddiṭṭhā. </span><br><p id=pe2:128.4><span class=root>Kena kāraṇena pheṇapiṇḍopamaṁ rūpaṁ sabbañca cakkhuviññeyyaṁ yaṁ vā catūhi āyatanehi? </span><br><p id=pe2:128.5><span class=root>Kathaṁ vedanā pubbuḷūpamā? </span><br><p id=pe2:128.6><span class=root>Katarā ca sā vedanā sukhā dukkhā adukkhamasukhā? </span><br><p id=pe2:128.7><span class=root>Evamesā aniddiṭṭhā. </span><br><p id=pe2:128.8><span class=root>Evaṁ niddiṭṭhañca aniddiṭṭhañca. </span><br><p id=pe2:129.1><span class=root>Tattha katamaṁ ñāṇaṁ? </span><br><p id=pe2:130.1><span class=root>“Paññā hi seṭṭhā lokasmiṁ, </span><br><p id=pe2:130.2><span class=root>yāyaṁ nibbedhagāminī; </span><br><p id=pe2:130.3><span class=root>Yāya sammā pajānāti, </span><br><p id=pe2:130.4><span class=root>jātimaraṇasaṅkhayaṁ”. </span><br><p id=pe2:131.1><span class=root>Tīṇimāni indriyāni anaññātaññassāmītindriyaṁ aññindriyaṁ aññātāvindriyaṁ, idaṁ ñāṇaṁ. </span><br><p id=pe2:132.1><span class=root>Tattha katamaṁ neyyaṁ? </span><br><p id=pe2:133.1><span class=root>“Kāmesu sattā kāmasaṅgasattā, </span><br><p id=pe2:133.2><span class=root>Saṁyojane vajjamapassamānā; </span><br><p id=pe2:133.3><span class=root>Na hi jātu saṁyojanasaṅgasattā, </span><br><p id=pe2:133.4><span class=root>Oghaṁ tareyyuṁ vipulaṁ mahantaṁ”. </span><br><p id=pe2:134.1><span class=root>Catūhi aṅgehi samannāgatā kāyassa bhedā devesu uppajjanti. </span><br><p id=pe2:134.2><span class=root>Udāne kāpiyaṁ suttaṁ apaṇṇakapasādanīyaṁ—</span><br><p id=pe2:134.3><span class=root>idaṁ neyyaṁ. </span><br><p id=pe2:135.1><span class=root>Tattha katamaṁ ñāṇañca neyyañca? </span><br><p id=pe2:136.1><span class=root>“Sabbe dhammā anattāti, </span><br><p id=pe2:136.2><span class=root>yadā paññāya passati; </span><br><p id=pe2:136.3><span class=root>Atha nibbindati dukkhe, </span><br><p id=pe2:136.4><span class=root>esa maggo visuddhiyā”. </span><br><p id=pe2:137.1><span class=root>Yadā passatīti ñāṇaṁ. </span><br><p id=pe2:137.2><span class=root>Yo sabbadhamme anattākārena upaṭṭhapeti idaṁ neyyaṁ. </span><br><p id=pe2:138.1><span class=root>Cattāri ariyasaccāni, tattha tīṇi neyyāni maggasaccaṁ sīlakkhandho ca paññākkhandho ca, idaṁ ñāṇañca neyyañca. </span><br><p id=pe2:139.1><span class=root>Tattha katamaṁ dassanaṁ? </span><br><p id=pe2:140.1><span class=root>“Eseva maggo natthañño, </span><br><p id=pe2:140.2><span class=root>Dassanassa visuddhiyā; </span><br><p id=pe2:140.3><span class=root>Etañhi tumhe paṭipajjatha, </span><br><p id=pe2:140.4><span class=root>Mārassetaṁ pamohanaṁ”. </span><br><p id=pe2:141.1><span class=root>Catūhi aṅgehi samannāgato ariyasāvako attanāva attānaṁ byākareyya “khīṇanirayomhi yāva sotāpannohamasmi avinipātadhammo niyato sambodhiparāyaṇo”ti. </span><br><p id=pe2:141.2><span class=root>Idaṁ dassanaṁ. </span><br><p id=pe2:142.1><span class=root>Tattha katamā bhāvanā? </span><br><p id=pe2:143.1><span class=root>“Yassindriyāni subhāvitāni, </span><br><p id=pe2:143.2><span class=root>Ajjhattaṁ bahiddhā ca sabbaloke; </span><br><p id=pe2:143.3><span class=root>So puggalo mati ca rūpasaññī, </span><br><p id=pe2:143.4><span class=root>Sumohagatā na jānāti”. </span><br><p id=pe2:144.1><span class=root>Cattāri dhammapadāni—</span><br><p id=pe2:144.2><span class=root>anabhijjhā abyāpādo sammāsati sammāsamādhi. </span><br><p id=pe2:144.3><span class=root>Ayaṁ bhāvanā. </span><br><p id=pe2:145.1><span class=root>Tattha katamaṁ dassanañca bhāvanā ca? </span><br><p id=pe2:146.1><span class=root>“Vacasā manasātha kammunā ca, </span><br><p id=pe2:146.2><span class=root>Aviruddho sammā viditvā dhammaṁ; </span><br><p id=pe2:146.3><span class=root>Nibbānapadābhipatthayāno, </span><br><p id=pe2:146.4><span class=root>Sammā so loke paribbajeyya”. </span><br><p id=pe2:147.1><span class=root>Sotāpattiphalaṁ sacchikātukāmena katame dhammā manasikātabbā, bhagavā āha pañcupādānakkhandhā. </span><br><p id=pe2:147.2><span class=root>Idaṁ dassanañca bhāvanā ca. </span><br><p id=pe2:148.1><span class=root>Tattha katame vipākadhammadhammā? </span><br><p id=pe2:149.1><span class=root>Yāni karoti purisoti vitthāro. </span><br><p id=pe2:149.2><span class=root>Tīṇimāni, bhikkhave, sucaritāni. </span><br><p id=pe2:149.3><span class=root>Ime vipākadhammadhammā. </span><br><p id=pe2:150.1><span class=root>Tattha katame navipākadhammadhammā? </span><br><p id=pe2:151.1><span class=root>“Rūpaṁ vedayitaṁ saññā, </span><br><p id=pe2:151.2><span class=root>Viññāṇaṁ yā ceva cetanā; </span><br><p id=pe2:151.3><span class=root>Nesohamasmi na meso attā, </span><br><p id=pe2:151.4><span class=root>Iti diṭṭho virajjati”. </span><br><p id=pe2:152.1><span class=root>Pañcime, bhikkhave, khandhā—</span><br><p id=pe2:152.2><span class=root>ime navipākadhammadhammā. </span><br><p id=pe2:153.1><span class=root>Tattha katamo nevavipāko navipākadhammadhammo? </span><br><p id=pe2:154.1><span class=root>“Ye evaṁ paṭipajjanti, </span><br><p id=pe2:154.2><span class=root>nayaṁ buddhena desitaṁ; </span><br><p id=pe2:154.3><span class=root>Te dukkhassantaṁ karissanti, </span><br><p id=pe2:154.4><span class=root>satthusāsanakārakā”ti. </span><br><p id=pe2:155.1><span class=root>Iti yā ca sammāpaṭipatti yo ca nirodho, ubhayametaṁ nevavipāko navipākadhammo. </span><br><p id=pe2:155.2><span class=root>Brahmacariyaṁ vo, bhikkhave, desessāmi, brahmacariyaphalāni ca brahmacariyañca ariyo aṭṭhaṅgiko maggo brahmacariyaphalāni sotāpattiphalaṁ yāva arahattaṁ. </span><br><p id=pe2:156.1><span class=root>Tattha katamaṁ sakavacanaṁ? </span><br><p id=pe2:157.1><span class=root>“Sabbapāpassa akaraṇaṁ, </span><br><p id=pe2:157.2><span class=root>kusalassa upasampadā; </span><br><p id=pe2:157.3><span class=root>Sacittapariyodāpanaṁ, </span><br><p id=pe2:157.4><span class=root>etaṁ buddhāna sāsanaṁ”. </span><br><p id=pe2:158.1><span class=root>Tīṇimāni, bhikkhave, vimokkhamukhāni. </span><br><p id=pe2:158.2><span class=root>Idaṁ sakavacanaṁ. </span><br><p id=pe2:159.1><span class=root>Tattha katamaṁ paravacanaṁ? </span><br><p id=pe2:160.1><span class=root>“Natthi puttasamaṁ pemaṁ, </span><br><p id=pe2:160.2><span class=root>Natthi goṇasamitaṁ dhanaṁ; </span><br><p id=pe2:160.3><span class=root>Natthi sūriyasamā ābhā, </span><br><p id=pe2:160.4><span class=root>Samuddaparamā sarā”. </span><br><p id=pe2:161.1><span class=root>Hetunā mārisā kosiyā subhāsitena saṅgāmavijayo sopi nāma, bhikkhave, sakko devānamindo sakaṁ phalaṁ paribhuñjamānoti vitthārena kātabbaṁ. </span><br><p id=pe2:161.2><span class=root>Idaṁ paravacanaṁ. </span><br><p id=pe2:162.1><span class=root>Tattha katamaṁ sakavacanañca paravacanañca? </span><br><p id=pe2:163.1><span class=root>“Yaṁ pattaṁ yañca pattabbaṁ, </span><br><p id=pe2:163.2><span class=root>Ubhayametaṁ rajānukiṇṇaṁ; </span><br><p id=pe2:163.3><span class=root>Ye evaṁvādino natthi, </span><br><p id=pe2:163.4><span class=root>Tesaṁ kāmesu doso”ti. </span><br><p id=pe2:164.1><span class=root>Idaṁ paravacanaṁ. </span><br><p id=pe2:164.2><span class=root>Ye ca kho te ubho ante anupagamma vaṭṭaṁ tesaṁ natthi paññāpanāya. </span><br><p id=pe2:164.3><span class=root>Idaṁ sakavacanaṁ. </span><br><p id=pe2:165.1><span class=root>“Nandati puttehi puttimā, </span><br><p id=pe2:165.2><span class=root>Gomā gohi tatheva nandati; </span><br><p id=pe2:165.3><span class=root>Upadhī hi narassa nandanā, </span><br><p id=pe2:165.4><span class=root>Na hi so nandati yo nirūpadhī”ti—</span><br><p id=pe2:165.5><span class=root>paravacanaṁ. </span><br><p id=pe2:166.1><span class=root>“Socati puttehi puttimā, </span><br><p id=pe2:166.2><span class=root>Gomā gohi tatheva socati; </span><br><p id=pe2:166.3><span class=root>Upadhī hi narassa socanā, </span><br><p id=pe2:166.4><span class=root>Na hi so socati yo nirūpadhī”ti—</span><br><p id=pe2:166.5><span class=root>sakavacanaṁ. </span><br><p id=pe2:167.1><span class=root>Idaṁ sakavacanaṁ paravacanañca. </span><br><p id=pe2:168.1><span class=root>Tattha katamaṁ sattādhiṭṭhānaṁ? </span><br><p id=pe2:169.1><span class=root>“Ye keci bhūtā bhavissanti ye vāpi, </span><br><p id=pe2:169.2><span class=root>Sabbe gamissanti pahāya dehaṁ; </span><br><p id=pe2:169.3><span class=root>Taṁ sabbajāniṁ kusalo viditvā, </span><br><p id=pe2:169.4><span class=root>Dhamme ṭhito brahmacariyaṁ careyya”. </span><br><p id=pe2:170.1><span class=root>Tayome, bhikkhave, satthāro, tathāgato arahaṁ sekkho paṭipado. </span><br><p id=pe2:170.2><span class=root>Idaṁ sattādhiṭṭhānaṁ. </span><br><p id=pe2:171.1><span class=root>Tattha katamaṁ dhammādhiṭṭhānaṁ? </span><br><p id=pe2:172.1><span class=root>“Yañca kāmasukhaṁ loke, </span><br><p id=pe2:172.2><span class=root>yañcidaṁ diviyaṁ sukhaṁ; </span><br><p id=pe2:172.3><span class=root>Taṇhakkhayasukhassete, </span><br><p id=pe2:172.4><span class=root>kalaṁ nāgghanti soḷasiṁ”. </span><br><p id=pe2:173.1><span class=root>Sattime, bhikkhave, bojjhaṅgā, idaṁ dhammādhiṭṭhānaṁ. </span><br><p id=pe2:174.1><span class=root>Tattha katamaṁ sattādhiṭṭhānañca dhammādhiṭṭhānañca? </span><br><p id=pe2:174.2><span class=root>Duddasamantaṁ saccaṁ duddaso paṭivedho bālehi, jānato passato natthi nandīti vadāmi. </span><br><p id=pe2:174.3><span class=root>Duddasamantaṁ saccaṁ duddaso paṭivedho bālehīti dhammādhiṭṭhānaṁ. </span><br><p id=pe2:174.4><span class=root>Jānato passato natthi nandīti sattādhiṭṭhānaṁ. </span><br><p id=pe2:174.5><span class=root>Dārukkhandhopamaṁ gaṅgāya tīriyā orimañca tīraṁ pārimañca tīraṁ thale vā na ca ussīdanaṁ, majjhe ca na saṁsīdanaṁ manussaggāho ca amanussaggāho ca antopūtibhāvo ca, idaṁ dhammādhiṭṭhānaṁ. </span><br><p id=pe2:174.6><span class=root>Evaṁ pana bhikkhu nibbānaninno bhavissati nibbānaparāyaṇoti sattādhiṭṭhānaṁ. </span><br><p id=pe2:174.7><span class=root>Idaṁ sattādhiṭṭhānañca dhammādhiṭṭhānañca. </span><br><p id=pe2:175.1><span class=root>Tattha katamo thavo? </span><br><p id=pe2:176.1><span class=root>“Maggānaṭṭhaṅgiko seṭṭho, </span><br><p id=pe2:176.2><span class=root>saccānaṁ caturo padā; </span><br><p id=pe2:176.3><span class=root>Virāgo seṭṭho dhammānaṁ, </span><br><p id=pe2:176.4><span class=root>dvipadānañca cakkhumā”. </span><br><p id=pe2:177.1><span class=root>Tīṇimāni, bhikkhave, aggāni—</span><br><p id=pe2:177.2><span class=root>buddho sattānaṁ, virāgo dhammānaṁ, saṅgho gaṇānaṁ. </span><br><p id=pe2:177.3><span class=root>Ayaṁ thavo. </span><br><p id=pe2:178.1><span class=root>Tattha katamaṁ anuññātaṁ? </span><br><p id=pe2:179.1><span class=root>“Kāyena saṁvaro sādhu, </span><br><p id=pe2:179.2><span class=root>sādhu vācāya saṁvaro; </span><br><p id=pe2:179.3><span class=root>Manasā saṁvaro sādhu, </span><br><p id=pe2:179.4><span class=root>sādhu sabbattha saṁvuto; </span><br><p id=pe2:179.5><span class=root>Sabbattha saṁvuto bhikkhu, </span><br><p id=pe2:179.6><span class=root>sabbadukkhā pamuccati”. </span><br><p id=pe2:180.1><span class=root>Idaṁ bhagavatā anuññātaṁ. </span><br><p id=pe2:181.1><span class=root>Tīṇimāni, bhikkhave, karaṇīyāni—</span><br><p id=pe2:181.2><span class=root>kāyasucaritaṁ vacīsucaritaṁ manosucaritaṁ. </span><br><p id=pe2:181.3><span class=root>Idaṁ anuññātaṁ. </span><br><p id=pe2:182.1><span class=root>Tattha katamaṁ paṭikkhittaṁ? </span><br><p id=pe2:183.1><span class=root>Natthi puttasamaṁ pemaṁ. </span><br><p id=pe2:183.2><span class=root>Vitthāro idaṁ paṭikkhittaṁ. </span><br><p id=pe2:184.1><span class=root>Tīṇimāni, bhikkhave, akaraṇīyāni sayaṁ abhiññāya desitāni. </span><br><p id=pe2:184.2><span class=root>Katamāni tīṇi? </span><br><p id=pe2:184.3><span class=root>Kāyaduccaritaṁ vacīduccaritaṁ manoduccaritaṁ. </span><br><p id=pe2:184.4><span class=root>Idaṁ paṭikkhittaṁ. </span><br><p id=pe2:185.1><span class=root>Tattha katamaṁ anuññātañca paṭikkhittañca? </span><br><p id=pe2:186.1><span class=root>“Kāyena kusalaṁ kare, </span><br><p id=pe2:186.2><span class=root>assa kāyena saṁvuto; </span><br><p id=pe2:186.3><span class=root>Kāyaduccaritaṁ hitvā, </span><br><p id=pe2:186.4><span class=root>kāyasucaritaṁ care”. </span><br><p id=pe2:187.1><span class=root>Dvīhi paṭhamapadehi catutthena ca padena anujānāti. </span><br><p id=pe2:187.2><span class=root>Kāyaduccaritaṁ hitvāti tatiyena padena paṭikkhittanti. </span><br><p id=pe2:187.3><span class=root>Mahāvibhaṅgo aciratapānādo. </span><br><p id=pe2:188.1><span class=root>Tatthimā uddānagāthā </span><br><p id=pe2:189.1><span class=root>Sace bhāyasi dukkhassa, </span><br><p id=pe2:189.2><span class=root>mābhinandi anāgataṁ; </span><br><p id=pe2:189.3><span class=root>Vassakāle yathā chattaṁ, </span><br><p id=pe2:189.4><span class=root>kusalāni kamatthake. </span><br><p id=pe2:190.1><span class=root>Sabbe dhammā anattāti, </span><br><p id=pe2:190.2><span class=root>samāgataṁ vicālaye; </span><br><p id=pe2:190.3><span class=root>Na vo dukkhā pamokkhātthi, </span><br><p id=pe2:190.4><span class=root>samatho ca vipassanā. </span><br><p id=pe2:191.1><span class=root>Kāmacchandaṁ upādāya, </span><br><p id=pe2:191.2><span class=root>yo so vitakkehi khajjati; </span><br><p id=pe2:191.3><span class=root>Subhāvitatte bojjhaṅge, </span><br><p id=pe2:191.4><span class=root>so imaṁ vijaṭaye jaṭaṁ. </span><br><p id=pe2:192.1><span class=root>Suññato lokaṁ avekkhassu, </span><br><p id=pe2:192.2><span class=root>samādhibhāvi bhāvase; </span><br><p id=pe2:192.3><span class=root>Kāmaṁ kāmayamānassa, </span><br><p id=pe2:192.4><span class=root>dhammacariyāya sugatiṁ. </span><br><p id=pe2:193.1><span class=root>Haññate sabbā mucceva, </span><br><p id=pe2:193.2><span class=root>nippoṭhento catuddisā; </span><br><p id=pe2:193.3><span class=root>Yo kāme parivajjeti, </span><br><p id=pe2:193.4><span class=root>pārichattopameva ca. </span><br><p id=pe2:194.1><span class=root>Yāni karoti puriso, </span><br><p id=pe2:194.2><span class=root>lokadhammā pakāsitā; </span><br><p id=pe2:194.3><span class=root>Sukho vipāko puññānaṁ, </span><br><p id=pe2:194.4><span class=root>tatiyaṁ aññaṁ na vijjati. </span><br><p id=pe2:195.1><span class=root>Ādānassa bhayaṁ ñatvā, </span><br><p id=pe2:195.2><span class=root>jāyate jīyatepi ca; </span><br><p id=pe2:195.3><span class=root>Kāmā hi citrā vividhā, </span><br><p id=pe2:195.4><span class=root>atha loṇasallopamaṁ. </span><br><p id=pe2:196.1><span class=root>Na hi pāpaṁ kataṁ kammaṁ, </span><br><p id=pe2:196.2><span class=root>Agatīhi ca gacchati; </span><br><p id=pe2:196.3><span class=root>Yassindriyāni samathaṅgatāni, </span><br><p id=pe2:196.4><span class=root>Tatheva pañcañāṇiko. </span><br><p id=pe2:197.1><span class=root>Sattiyā viya omaṭṭho, </span><br><p id=pe2:197.2><span class=root>viññāṇañca patiṭṭhitā; </span><br><p id=pe2:197.3><span class=root>Yo pāṇamatipāteti, </span><br><p id=pe2:197.4><span class=root>tīṇi duccaritāni ca. </span><br><p id=pe2:198.1><span class=root>Saṭṭhivassasahassāni, </span><br><p id=pe2:198.2><span class=root>Khaṇaṁ laddhāna dullabhaṁ; </span><br><p id=pe2:198.3><span class=root>Ayasāva malaṁ samuṭṭhitaṁ, </span><br><p id=pe2:198.4><span class=root>Catūsu paṭipattisu. </span><br><p id=pe2:199.1><span class=root>Nelaṅgo setapacchādo, </span><br><p id=pe2:199.2><span class=root>atha gopālakopamaṁ; </span><br><p id=pe2:199.3><span class=root>Sukho viveko tuṭṭhassa, </span><br><p id=pe2:199.4><span class=root>vitakkā ca sudesitā. </span><br><p id=pe2:200.1><span class=root>Pheṇapiṇḍopamaṁ rūpaṁ, </span><br><p id=pe2:200.2><span class=root>brahā uju patāpavā; </span><br><p id=pe2:200.3><span class=root>Paññā hi seṭṭhā lokasmiṁ, </span><br><p id=pe2:200.4><span class=root>anaññā tīṇi indriyāni. </span><br><p id=pe2:201.1><span class=root>Kāmesu sattā kāmasaṅgasattā, </span><br><p id=pe2:201.2><span class=root>Atha vaṇṇo rahassavā; </span><br><p id=pe2:201.3><span class=root>Sabbe dhammā anattāti, </span><br><p id=pe2:201.4><span class=root>Ariyasaccañca desitaṁ. </span><br><p id=pe2:202.1><span class=root>Eseva maggo natthañño, </span><br><p id=pe2:202.2><span class=root>Sotāpannoti byākare; </span><br><p id=pe2:202.3><span class=root>Yassindriyāni subhāvitāni, </span><br><p id=pe2:202.4><span class=root>Atha dhammapadehi ca. </span><br><p id=pe2:203.1><span class=root>Vacasā manasā ceva, </span><br><p id=pe2:203.2><span class=root>pañcakkhandhā aniccato; </span><br><p id=pe2:203.3><span class=root>Yāni karoti puriso, </span><br><p id=pe2:203.4><span class=root>tīṇi sucaritāni ca. </span><br><p id=pe2:204.1><span class=root>Rūpaṁ vedayitaṁ saññā, </span><br><p id=pe2:204.2><span class=root>pañcakkhandhā pakāsitā; </span><br><p id=pe2:204.3><span class=root>Yo evaṁ paṭipajjati, </span><br><p id=pe2:204.4><span class=root>brahmā ceva phalāni ca. </span><br><p id=pe2:205.1><span class=root>Sabbapāpassa akaraṇaṁ, </span><br><p id=pe2:205.2><span class=root>vimokkhā taṁ hi desitā; </span><br><p id=pe2:205.3><span class=root>Natthi puttasamaṁ pemaṁ, </span><br><p id=pe2:205.4><span class=root>devānaṁ asurāna ca. </span><br><p id=pe2:206.1><span class=root>Yaṁ pattaṁ yañca pattabbaṁ, </span><br><p id=pe2:206.2><span class=root>nandati socati niccaṁ; </span><br><p id=pe2:206.3><span class=root>Ye keci bhūtā bhavissanti, </span><br><p id=pe2:206.4><span class=root>satthāro ca pakāsitā. </span><br><p id=pe2:207.1><span class=root>Yañca kāmasukhaṁ loke, </span><br><p id=pe2:207.2><span class=root>bojjhaṅgā ca sudesitā; </span><br><p id=pe2:207.3><span class=root>Maggānaṭṭhaṅgiko seṭṭho, </span><br><p id=pe2:207.4><span class=root>tayo ca aggapattiyo. </span><br><p id=pe2:208.1><span class=root>Kāyena saṁvaro sādhu, </span><br><p id=pe2:208.2><span class=root>karaṇīyañca desitaṁ; </span><br><p id=pe2:208.3><span class=root>Natthi attasamaṁ pemaṁ, </span><br><p id=pe2:208.4><span class=root>ariyā tīṇi ca desitā. </span><br><p id=pe2:209.1><span class=root>Kāyena kusalaṁ abhirato, </span><br><p id=pe2:209.2><span class=root>Vinayañca kāmasukhaṁ loke; </span><br><p id=pe2:209.3><span class=root>Bojjhaṅgā ca sudesitā, </span><br><p id=pe2:209.4><span class=root>Duddasaṁ anataṁ ceva parāparaṁ ca. </span><br><p id=pe2:210.1><span class=root>Peṭakopadese sāsanappaṭṭhānaṁ nāma dutiyabhūmi samattā. </span><br></main><footer class="container footer"><small><a href=/about>Contact info</a></small></footer>