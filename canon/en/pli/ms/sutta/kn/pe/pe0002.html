<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/pe.html> Peṭakopadesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/pe/pe0001.html>Previous</a><a href=/canon/en/pli/ms/sutta/kn/pe/pe0003.html>Next</a></div><p><div class=verse-container id=pe2:0.1><span>Peṭakopadesa </span></div><p><div class=verse-container id=pe2:0.2><span class=big-bold>2. Sāsanapaṭṭhānadutiyabhūmi </span></div><p><div class=verse-container id=pe2:1.1><span>Tattha katamaṁ sāsanappaṭṭhānaṁ? </span></div><p><div class=verse-container id=pe2:1.2><span>Saṅkilesabhāgiyaṁ suttaṁ, vāsanābhāgiyaṁ suttaṁ, nibbedhabhāgiyaṁ suttaṁ, asekkhabhāgiyaṁ suttaṁ, saṅkilesabhāgiyañca vāsanābhāgiyañca, saṅkilesabhāgiyañca nibbedhabhāgiyañca, saṅkilesabhāgiyañca nibbedhabhāgiyañca asekkhabhāgiyañca, vāsanābhāgiyañca nibbedhabhāgiyañca. </span></div><p><div class=verse-container id=pe2:1.3><span>Āṇatti, phalaṁ, upāyo, āṇatti ca phalañca, phalañca upāyo ca, āṇatti ca phalañca upāyo ca. </span></div><p><div class=verse-container id=pe2:1.4><span>Assādo, ādīnavo, nissaraṇaṁ, assādo ca ādīnavo ca, assādo ca nissaraṇañca, ādīnavo ca nissaraṇañca, assādo ca ādīnavo ca nissaraṇañca. </span></div><p><div class=verse-container id=pe2:1.5><span>Lokikaṁ, lokuttaraṁ, lokikañca lokuttarañca. </span></div><p><div class=verse-container id=pe2:1.6><span>Kammaṁ, vipāko, kammañca vipāko ca. </span></div><p><div class=verse-container id=pe2:1.7><span>Niddiṭṭhaṁ, aniddiṭṭhaṁ, niddiṭṭhañca aniddiṭṭhañca. </span></div><p><div class=verse-container id=pe2:1.8><span>Ñāṇaṁ, ñeyyaṁ, ñāṇañca ñeyyañca. </span></div><p><div class=verse-container id=pe2:1.9><span>Dassanaṁ, bhāvanā, dassanañca bhāvanā ca. </span></div><p><div class=verse-container id=pe2:1.10><span>Vipākakammaṁ, na vipākakammaṁ, nevavipākanavipākakammaṁ. </span></div><p><div class=verse-container id=pe2:1.11><span>Sakavacanaṁ, paravacanaṁ, sakavacanañca paravacanañca. </span></div><p><div class=verse-container id=pe2:1.12><span>Sattādhiṭṭhānaṁ, dhammādhiṭṭhānaṁ, sattādhiṭṭhānañca dhammādhiṭṭhānañca. </span></div><p><div class=verse-container id=pe2:1.13><span>Thavo, sakavacanādhiṭṭhānaṁ, paravacanādhiṭṭhānaṁ, sakavacanādhiṭṭhānañca paravacanādhiṭṭhānañca. </span></div><p><div class=verse-container id=pe2:1.14><span>Kiriyaṁ, phalaṁ, kiriyañca phalañca. </span></div><p><div class=verse-container id=pe2:1.15><span>Anuññātaṁ, paṭikkhittaṁ, anuññātañca paṭikkhittañca. </span></div><p><div class=verse-container id=pe2:1.16><span>Imāni cha paṭikkhittāni. </span></div><p><div class=verse-container id=pe2:2.1><span>Tattha katamaṁ saṅkilesabhāgiyaṁ suttaṁ? </span></div><p><div class=verse-container id=pe2:3.1><span>Kāmandhā jālasañchannā, </span></div><p><div class=verse-container id=pe2:3.2><span>Taṇhāchadanachāditā; </span></div><p><div class=verse-container id=pe2:3.3><span>Pamattabandhunā baddhā, </span></div><p><div class=verse-container id=pe2:3.4><span>Macchāva kumināmukhe; </span></div><p><div class=verse-container id=pe2:3.5><span>Jarāmaraṇamanventi, </span></div><p><div class=verse-container id=pe2:3.6><span>Vaccho khīrapakova mātaraṁ. </span></div><p><div class=verse-container id=pe2:4.1><span>Pañcime, bhikkhave, nīvaraṇā. </span></div><p><div class=verse-container id=pe2:5.1><span>Tattha katamaṁ vāsanābhāgiyaṁ suttaṁ? </span></div><p><div class=verse-container id=pe2:6.1><span>Manopubbaṅgamā dhammā, </span></div><p><div class=verse-container id=pe2:6.2><span>manoseṭṭhā manomayā; </span></div><p><div class=verse-container id=pe2:6.3><span>Manasā ce pasannena, </span></div><p><div class=verse-container id=pe2:6.4><span>bhāsati vā karoti vā; </span></div><p><div class=verse-container id=pe2:6.5><span>Tato naṁ sukhamanveti, </span></div><p><div class=verse-container id=pe2:6.6><span>chāyāva anapāyinī. </span></div><p><div class=verse-container id=pe2:7.1><span>Saṁyuttake suttaṁ. </span></div><p><div class=verse-container id=pe2:8.1><span>Mahānāmassa sakkassa idaṁ bhagavā sakyānaṁ kapilavatthumhi nagare nayavitthārena saddhāsīlaparibhāvitaṁ suttaṁ bhāvaññena paribhāvitaṁ taṁ nāma pacchime kāle. </span></div><p><div class=verse-container id=pe2:9.1><span>Tattha katamaṁ nibbedhabhāgiyaṁ suttaṁ? </span></div><p><div class=verse-container id=pe2:10.1><span>Uddhaṁ adho sabbadhi vippamutto, </span></div><p><div class=verse-container id=pe2:10.2><span>Ayaṁ ahasmīti anānupassī; </span></div><p><div class=verse-container id=pe2:10.3><span>Evaṁ vimutto udatāri oghaṁ, </span></div><p><div class=verse-container id=pe2:10.4><span>Atiṇṇapubbaṁ apunabbhavāya. </span></div><p><div class=verse-container id=pe2:11.1><span>Sīlāni nu kho bhavanti kimatthiyāni ānando pucchati satthāraṁ. </span></div><p><div class=verse-container id=pe2:12.1><span>Tattha katamaṁ asekkhabhāgiyaṁ suttaṁ? </span></div><p><div class=verse-container id=pe2:13.1><span>“Yassa selūpamaṁ cittaṁ, </span></div><p><div class=verse-container id=pe2:13.2><span>ṭhitaṁ nānupakampati; </span></div><p><div class=verse-container id=pe2:13.3><span>Virattaṁ rajanīyesu, </span></div><p><div class=verse-container id=pe2:13.4><span>kopaneyye na kuppati; </span></div><p><div class=verse-container id=pe2:13.5><span>Yassevaṁ bhāvitaṁ cittaṁ, </span></div><p><div class=verse-container id=pe2:13.6><span>kuto taṁ dukkhamessatī”ti. </span></div><p><div class=verse-container id=pe2:14.1><span>Sāriputto nāma bhagavā theraññataro so maṁ āsajja appaṭinissajja cārikaṁ pakkamati, sāriputtassa byākaraṇaṁ kātabbaṁ. </span></div><p><div class=verse-container id=pe2:14.2><span>Yassa nūna bhagavā kāyagatā sati abhāvitā assa abahulīkatā vitthārena kātabbaṁ. </span></div><p><div class=verse-container id=pe2:15.1><span>Tattha katamaṁ saṅkilesabhāgiyañca vāsanābhāgiyañca? </span></div><p><div class=verse-container id=pe2:16.1><span>Channamativassati, </span></div><p><div class=verse-container id=pe2:16.2><span>vivaṭaṁ nātivassati; </span></div><p><div class=verse-container id=pe2:16.3><span>Tasmā channaṁ vivaretha, </span></div><p><div class=verse-container id=pe2:16.4><span>evaṁ taṁ nātivassati. </span></div><p><div class=verse-container id=pe2:17.1><span>Channamativassatīti saṅkileso. </span></div><p><div class=verse-container id=pe2:17.2><span>Vivaṭaṁ nātivassatīti vāsanā. </span></div><p><div class=verse-container id=pe2:17.3><span>Tamo tamaparāyanoti vitthārena. </span></div><p><div class=verse-container id=pe2:17.4><span>Tattha yo ca tamo yo ca tamaparāyano, ayaṁ saṅkileso. </span></div><p><div class=verse-container id=pe2:17.5><span>Yo ca joti yo ca jotiparāyano, ayaṁ vāsanā. </span></div><p><div class=verse-container id=pe2:18.1><span>Tattha katamaṁ saṅkilesabhāgiyañca nibbedhabhāgiyañca suttaṁ? </span></div><p><div class=verse-container id=pe2:19.1><span>Na taṁ daḷhaṁ bandhanamāhu dhīrā, </span></div><p><div class=verse-container id=pe2:19.2><span>Yadāyasaṁ dārujapabbajañca; </span></div><p><div class=verse-container id=pe2:19.3><span>Sārattarattā maṇikuṇḍalesu, </span></div><p><div class=verse-container id=pe2:19.4><span>Puttesu dāresu ca yā apekkhā. </span></div><p><div class=verse-container id=pe2:20.1><span>Na taṁ daḷhaṁ bandhanamāhu dhīrā, yadā puttesu dāresu ca yā apekkhā, ayaṁ saṅkileso. </span></div><p><div class=verse-container id=pe2:20.2><span>Etampi chetvā paribbajanti dhīrā anapekkhino sabbakāme pahāyāti, ayaṁ nibbedho. </span></div><p><div class=verse-container id=pe2:20.3><span>Yaṁ cetayitaṁ pakappitaṁ yā ca nāmarūpassa avakkanti hoti. </span></div><p><div class=verse-container id=pe2:20.4><span>Imehi catūhi padehi saṅkileso. </span></div><p><div class=verse-container id=pe2:20.5><span>Pacchimakehi catūhi nibbedho. </span></div><p><div class=verse-container id=pe2:21.1><span>Tattha katamaṁ saṅkilesabhāgiyañca nibbedhabhāgiyañca asekkhabhāgiyañca suttaṁ? </span></div><p><div class=verse-container id=pe2:22.1><span>Ayaṁ loko santāpajāto, </span></div><p><div class=verse-container id=pe2:22.2><span>Phassapareto rogaṁ vadati attato; </span></div><p><div class=verse-container id=pe2:22.3><span>Yena yena hi maññanti, </span></div><p><div class=verse-container id=pe2:22.4><span>Tato taṁ hoti aññathā. </span></div><p><div class=verse-container id=pe2:23.1><span>Aññathābhāvī bhavasatto loko, </span></div><p><div class=verse-container id=pe2:23.2><span>Bhavapareto bhavamevābhinandati; </span></div><p><div class=verse-container id=pe2:23.3><span>Yadabhinandati taṁ bhayaṁ, </span></div><p><div class=verse-container id=pe2:23.4><span>Yassa bhāyati taṁ dukkhaṁ; </span></div><p><div class=verse-container id=pe2:23.5><span>Bhavavippahānāya kho panidaṁ brahmacariyaṁ vussati. </span></div><p><div class=verse-container id=pe2:24.1><span>Ye hi keci samaṇā vā brāhmaṇā vā bhavena bhavassa vippamokkhamāhaṁsu, sabbete “avippamuttā bhavasmā”ti vadāmi. </span></div><p><div class=verse-container id=pe2:24.2><span>Ye vā pana keci samaṇā vā brāhmaṇā vā vibhavena bhavassa nissaraṇamāhaṁsu, sabbete “anissaṭā bhavasmā”ti vadāmi. </span></div><p><div class=verse-container id=pe2:24.3><span>Upadhiṁ hi paṭicca dukkhamidaṁ sambhoti, sabbupādānakkhayā natthi dukkhassa sambhavo, lokamimaṁ passa, puthū avijjāya paretā bhūtā bhūtaratā bhavā aparimuttā. </span></div><p><div class=verse-container id=pe2:24.4><span>Ye hi keci bhavā sabbadhi sabbatthatāya sabbete bhavā aniccā dukkhā vipariṇāmadhammāti. </span></div><p><div class=verse-container id=pe2:25.1><span>“Evametaṁ yathābhūtaṁ, </span></div><p><div class=verse-container id=pe2:25.2><span>Sammappaññāya passato; </span></div><p><div class=verse-container id=pe2:25.3><span>Bhavataṇhā pahīyati, </span></div><p><div class=verse-container id=pe2:25.4><span>Vibhavaṁ nābhinandati; </span></div><p><div class=verse-container id=pe2:25.5><span>Sabbaso taṇhānaṁ khayā, </span></div><p><div class=verse-container id=pe2:25.6><span>Asesavirāganirodho nibbānaṁ. </span></div><p><div class=verse-container id=pe2:26.1><span>Tassa nibbutassa bhikkhuno, </span></div><p><div class=verse-container id=pe2:26.2><span>Anupādā punabbhavo na hoti; </span></div><p><div class=verse-container id=pe2:26.3><span>Abhibhūto māro vijitasaṅgāmo, </span></div><p><div class=verse-container id=pe2:26.4><span>Upeccagā sabbabhavāni tādī”ti. </span></div><p><div class=verse-container id=pe2:27.1><span>Ayaṁ loko santāpajāto yāva dukkhanti yaṁ taṇhā saṅkileso. </span></div><p><div class=verse-container id=pe2:28.1><span>Yaṁ punaggahaṇaṁ ye hi keci samaṇā vā brāhmaṇā vā bhavena bhavassa vimokkhamāhaṁsu, sabbete “avimuttā bhavasmā”ti vadāmi. </span></div><p><div class=verse-container id=pe2:28.2><span>Ye vā pana keci samaṇā vā brāhmaṇā vā vibhavena bhavassa nissaraṇamāhaṁsu “anissaṭā bhavasmā”ti vadāmi. </span></div><p><div class=verse-container id=pe2:28.3><span>Ayaṁ diṭṭhisaṅkileso, taṁ diṭṭhisaṅkileso ca taṇhāsaṅkileso ca, ubhayametaṁ saṅkileso. </span></div><p><div class=verse-container id=pe2:28.4><span>Yaṁ punaggahaṇaṁ bhavavippahānāya brahmacariyaṁ vussati, yāva sabbaso upādānakkhayā sambhavā, idaṁ nibbedhabhāgiyaṁ. </span></div><p><div class=verse-container id=pe2:28.5><span>Tassa nibbutassa bhikkhuno yāva upaccagā sabbabhavāni tādīti idaṁ asekkhabhāgiyaṁ. </span></div><p><div class=verse-container id=pe2:28.6><span>Cattāro puggalā anusotagāmī saṅkileso ṭhitatto ca paṭisotagāmī ca nibbedho. </span></div><p><div class=verse-container id=pe2:28.7><span>Thale tiṭṭhatīti asekkhabhūmi. </span></div><p><div class=verse-container id=pe2:29.1><span>Tattha katamaṁ vāsanābhāgiyañca nibbedhabhāgiyañca suttaṁ? </span></div><p><div class=verse-container id=pe2:30.1><span>“Dadato puññaṁ pavaḍḍhati, </span></div><p><div class=verse-container id=pe2:30.2><span>Saṁyamato veraṁ na cīyati; </span></div><p><div class=verse-container id=pe2:30.3><span>Kusalo ca jahāti pāpakaṁ, </span></div><p><div class=verse-container id=pe2:30.4><span>Rāgadosamohakkhayā sanibbuto”ti. </span></div><p><div class=verse-container id=pe2:31.1><span>“Dadato puññaṁ pavaḍḍhati, saṁyamato veraṁ na cīyatī”ti vāsanā. </span></div><p><div class=verse-container id=pe2:31.2><span>“Kusalo ca jahāti pāpakaṁ, rāgadosamohakkhayā sanibbuto”ti nibbedho. </span></div><p><div class=verse-container id=pe2:32.1><span>Sotānugatesu dhammesu vacasā paricitesu manasānupekkhitesu diṭṭhiyā suppaṭividdhesu pañcānisaṁsā pāṭikaṅkhā. </span></div><p><div class=verse-container id=pe2:32.2><span>Idhekaccassa bahussutā dhammā honti dhātā apamuṭṭhā vacasā paricitā manasānupekkhitā diṭṭhiyā suppaṭividdhā, so yuñjanto ghaṭento vāyāmanto diṭṭheva dhamme visesaṁ pappoti. </span></div><p><div class=verse-container id=pe2:32.3><span>No ce diṭṭheva dhamme visesaṁ pappoti, gilāno pappoti. </span></div><p><div class=verse-container id=pe2:32.4><span>No ce gilāno pappoti, maraṇakālasamaye pappoti. </span></div><p><div class=verse-container id=pe2:32.5><span>No ce maraṇakālasamaye pappoti, devabhūto pāpuṇāti. </span></div><p><div class=verse-container id=pe2:32.6><span>No ce devabhūto pāpuṇāti, tena dhammarāgena tāya dhammanandiyā paccekabodhiṁ pāpuṇāti. </span></div><p><div class=verse-container id=pe2:33.1><span>Tatthāyaṁ diṭṭheva dhamme pāpuṇāti, ayaṁ nibbedho. </span></div><p><div class=verse-container id=pe2:33.2><span>Yaṁ samparāye paccekabodhiṁ pāpuṇāti, ayaṁ vāsanā. </span></div><p><div class=verse-container id=pe2:33.3><span>Imāni soḷasa suttāni sabbasāsanaṁ atiggaṇhanto tiṭṭhanti. </span></div><p><div class=verse-container id=pe2:33.4><span>Imehi soḷasahi suttehi navavidho suttanto vibhatto bhavati. </span></div><p><div class=verse-container id=pe2:33.5><span>So ca paññavato no duppaññassa, yuttassa no ayuttassa, akammassa vihārissa pakatiyā loke saṅkileso carati. </span></div><p><div class=verse-container id=pe2:33.6><span>So saṅkileso tividho—</span></div><p><div class=verse-container id=pe2:33.7><span>taṇhāsaṅkileso diṭṭhisaṅkileso duccaritasaṅkileso. </span></div><p><div class=verse-container id=pe2:33.8><span>Tato saṅkilesato uṭṭhahanto saṅkileso dhammesu patiṭṭhahati, lokiyesu patiṭṭhahatīti. </span></div><p><div class=verse-container id=pe2:33.9><span>Tatthākusalo diṭṭhato sace taṁ sīlañca diṭṭhiñca parāmasati, tassa so taṇhāsaṅkileso hoti. </span></div><p><div class=verse-container id=pe2:33.10><span>Sace panassa evaṁ hoti “imināhaṁ sīlena vā vatena vā brahmacariyena vā devo vā bhavissaṁ devaññataro vā”ti yassa hoti micchādiṭṭhi, etassa micchādiṭṭhisaṅkileso bhavati. </span></div><p><div class=verse-container id=pe2:33.11><span>Sace pana sīle patiṭṭhito aparāmaṭṭhassa hi sīlavataṁ hoti, tassa taṁ sīlavato yoniso gahitaṁ avippaṭisāraṁ janeti yāva vimuttiñāṇadassanaṁ, tañca tassa diṭṭheva dhamme kālaṅkatassa vā tamhiyeva vā pana aparāpariyāyena vā, aññesu khandhesu evaṁ sutaṁ “sucaritaṁ vāsanāya saṁvattatī”ti vāsanābhāgiyaṁ suttaṁ vuccati. </span></div><p><div class=verse-container id=pe2:33.12><span>Tattha sīlesu ṭhitassa vinīvaraṇaṁ cittaṁ, taṁ tato sakkāyadiṭṭhippahānāya bhagavā dhammaṁ deseti. </span></div><p><div class=verse-container id=pe2:33.13><span>So accantaniṭṭhaṁ nibbānaṁ pāpuṇāti; </span></div><p><div class=verse-container id=pe2:33.14><span>yadi vā sāsanantare, accantaṁ nibbānaṁ pāpuṇāti, yadi vā ekāsane cha abhiññe. </span></div><p><div class=verse-container id=pe2:33.15><span>Tattha dve puggalā ariyadhamme pāpuṇanti saddhānusārī ca dhammānusārī ca. </span></div><p><div class=verse-container id=pe2:33.16><span>Tattha dhammānusārī ugghaṭitaññū, saddhānusārī neyyo. </span></div><p><div class=verse-container id=pe2:33.17><span>Tattha ugghaṭitaññū duvidho—</span></div><p><div class=verse-container id=pe2:33.18><span>koci tikkhindriyo koci mudindriyo. </span></div><p><div class=verse-container id=pe2:33.19><span>Tattha neyyopi duvidho—</span></div><p><div class=verse-container id=pe2:33.20><span>koci tikkhindriyo koci mudindriyo. </span></div><p><div class=verse-container id=pe2:33.21><span>Tattha yo ca ugghaṭitaññū mudindriyo, yo ca neyyo tikkhindriyo, ime puggalā asamindriyā honti. </span></div><p><div class=verse-container id=pe2:33.22><span>Tattha ime puggalā samindriyā parihāyanti ca ugghaṭitaññuto, vipañcitaññū neyyato, ime majjhimā bhūmigatā vipañcitaññū hoti. </span></div><p><div class=verse-container id=pe2:33.23><span>Ime tayo puggalā. </span></div><p><div class=verse-container id=pe2:34.1><span>Tattha catutthā pana pañcamā ugghaṭitaññū vipañcitaññū neyyo ca, tattha ugghaṭitaññū puggalo indriyāni paṭilabhitvā dassanabhūmiyaṁ ṭhito sotāpattiphalañca pāpuṇāti, ekabījī hoti paṭhamo sotāpanno. </span></div><p><div class=verse-container id=pe2:34.2><span>Tattha vipañcitaññū puggalo indriyāni paṭilabhitvā dassanabhūmiyaṁ ṭhito sotāpattiphalañca pāpuṇāti, kolaṅkolo ca hoti dutiyo sotāpanno. </span></div><p><div class=verse-container id=pe2:34.3><span>Tattha neyyo puggalo indriyāni paṭilabhitvā dassanabhūmiyaṁ ṭhito sotāpattiphalañca pāpuṇāti, sattakkhattuparamo ca hoti, ayaṁ tatiyo sotāpanno. </span></div><p><div class=verse-container id=pe2:34.4><span>Ime tayo puggalā indriyavemattatāya sotāpattiphale ṭhitā. </span></div><p><div class=verse-container id=pe2:35.1><span>Ugghaṭitaññū ekabījī hoti, vipañcitaññū kolaṅkolo hoti, neyyo sattakkhattuparamo hoti. </span></div><p><div class=verse-container id=pe2:35.2><span>Idaṁ nibbedhabhāgiyaṁ suttaṁ. </span></div><p><div class=verse-container id=pe2:35.3><span>Sace pana taduttari vāyamati, accantaniṭṭhaṁ nibbānaṁ pāpuṇāti. </span></div><p><div class=verse-container id=pe2:35.4><span>Tattha ugghaṭitaññū puggalo yo tikkhindriyo, te dve puggalā honti—</span></div><p><div class=verse-container id=pe2:35.5><span>anāgāmiphalaṁ pāpuṇitvā antarāparinibbāyī ca upahaccaparinibbāyī ca. </span></div><p><div class=verse-container id=pe2:35.6><span>Tattha vipañcitaññū puggalo yo tikkhindriyo, te dve puggalā honti—</span></div><p><div class=verse-container id=pe2:35.7><span>anāgāmiphalaṁ pāpuṇanti asaṅkhāraparinibbāyī ca sasaṅkhāraparinibbāyī ca. </span></div><p><div class=verse-container id=pe2:35.8><span>Tattha neyyo anāgāmiphalaṁ pāpuṇanto uddhaṁsoto akaniṭṭhagāmī hoti, ugghaṭitaññū ca vipañcitaññū ca, indriyanānattena ugghaṭitaññū puggalo tikkhindriyo antarāparinibbāyī hoti, ugghaṭitaññū mudindriyo uddhaṁsoto akaniṭṭhagāmī hoti. </span></div><p><div class=verse-container id=pe2:35.9><span>Ugghaṭitaññū ca vipañcitaññū ca indriyanānattena ugghaṭitaññū puggalo tikkhindriyo sasaṅkhāraparinibbāyī hoti, tikkhindriyo antarāparinibbāyī hoti, ugghaṭitaññū mudindriyo upahaccaparinibbāyī hoti. </span></div><p><div class=verse-container id=pe2:35.10><span>Vipañcitaññū tikkhindriyo asaṅkhāraparinibbāyī hoti, vipañcitaññū mudindriyo sasaṅkhāraparinibbāyī hoti, neyyo upahaccaparinibbāyī hoti, vipañcitaññū tikkhindriyo asaṅkhāraparinibbāyī hoti. </span></div><p><div class=verse-container id=pe2:35.11><span>Vipañcitaññū mudindriyo sasaṅkhāraparinibbāyī hoti, neyyo uddhaṁsoto akaniṭṭhagāmī hoti. </span></div><p><div class=verse-container id=pe2:35.12><span>Iti pañca anāgāmino, chaṭṭho sakadāgāmī, tayo ca sotāpannāti ime nava sekkhā. </span></div><p><div class=verse-container id=pe2:36.1><span>Tattha ugghaṭitaññū puggalo tikkhindriyo arahattaṁ pāpuṇanto dve puggalā honti ubhatobhāgavimutto paññāvimutto ca. </span></div><p><div class=verse-container id=pe2:36.2><span>Tattha ugghaṭitaññū puggalo mudindriyo arahattaṁ pāpuṇanto dve puggalā honti, ṭhitakappī ca paṭivedhanabhāvo ca. </span></div><p><div class=verse-container id=pe2:36.3><span>Tattha vipañcitaññū puggalo ca tikkhindriyo so arahattaṁ pāpuṇanto dve puggalā honti cetanābhabbo ca rakkhaṇābhabbo ca. </span></div><p><div class=verse-container id=pe2:36.4><span>Tattha vipañcitaññū mudindriyo arahattaṁ pāpuṇanto dve puggalā honti, sace ceteti na parinibbāyī, no ce ceteti parinibbāyīti. </span></div><p><div class=verse-container id=pe2:36.5><span>Sace anurakkhati na parinibbāyī, no ce anurakkhati parinibbāyīti. </span></div><p><div class=verse-container id=pe2:36.6><span>Tattha neyyo puggalo bhāvanānuyogamanuyutto parihānadhammo hoti kammaniyato vā samasīsi vā, ime nava arahanto idaṁ catubbidhaṁ suttaṁ saṅkilesabhāgiyaṁ asekkhabhāgiyaṁ. </span></div><p><div class=verse-container id=pe2:36.7><span>Imesu puggalesu tathāgatassa dasavidhaṁ balaṁ pavattati. </span></div><p><div class=verse-container id=pe2:37.1><span>Katamaṁ dasavidhaṁ? </span></div><p><div class=verse-container id=pe2:37.2><span>Idha buddhānaṁ bhagavantānaṁ appavattite dhammacakke mahesakkhā devaputtā yācanāya abhiyātā honti “desetu sugato dhamman”ti. </span></div><p><div class=verse-container id=pe2:37.3><span>So anuttarena buddhacakkhunā volokento addasāsi sattānaṁ tayo rāsīnaṁ sammattaniyato micchattaniyato aniyato. </span></div><p><div class=verse-container id=pe2:37.4><span>Tattha sammattaniyato rāsi micchāsatiṁ āpajjeyyāti netaṁ ṭhānaṁ vijjati, asatthuko parinibbāyeyyāti netaṁ ṭhānaṁ vijjati, samāpattiṁ āpajjeyyāti ṭhānametaṁ vijjati. </span></div><p><div class=verse-container id=pe2:37.5><span>Tattha micchattaniyato rāsi ariyasamāpattiṁ paṭipajjissatīti netaṁ ṭhānaṁ vijjati, anariyamicchāpaṭipattiṁ paṭipajjissatīti ṭhānametaṁ vijjati. </span></div><p><div class=verse-container id=pe2:37.6><span>Tattha aniyato rāsi sammāpaṭipajjamānaṁ sammattaniyatarāsiṁ gamissatīti ṭhānametaṁ vijjati, micchāpaṭipajjamāno sammattaniyatarāsiṁ gamissatīti netaṁ ṭhānaṁ vijjati. </span></div><p><div class=verse-container id=pe2:37.7><span>Sammāpaṭipajjamānaṁ sammattaniyatarāsiṁ gamissatīti ṭhānametaṁ vijjati, micchāpaṭipajjamānaṁ micchattaniyatarāsiṁ gamissatīti ṭhānametaṁ vijjati. </span></div><p><div class=verse-container id=pe2:37.8><span>Ime tayo anuttarena buddhacakkhunā volokentassa sammāsambuddhassa me sato ime dhammā anabhisambuddhāti ettāvatā maṁ koci sahadhammena paṭicodissatīti netaṁ ṭhānaṁ vijjati, vītarāgassa te paṭijānato akhīṇāsavatāya sahadhammena koci paṭicodissatīti netaṁ ṭhānaṁ vijjati. </span></div><p><div class=verse-container id=pe2:37.9><span>Yato pana imassa aniyatassa rāsissa dhammadesanā, sā na dissati takkarassa sammādukkhakkhayāyāti netaṁ ṭhānaṁ vijjati, tathā ovadito yaṁ pana me aniyatarāsi sāvako pubbenāparaṁ visesaṁ na sacchikarissatīti netaṁ ṭhānaṁ vijjati. </span></div><p><div class=verse-container id=pe2:38.1><span>Yaṁ kho muni nānappakārassa nānāniruttiyo devanāgayakkhānaṁ dameti dhamme vavatthānena vatvā kāraṇato aññaṁ pāraṁ gamissatīti netaṁ ṭhānaṁ vijjati. </span></div><p><div class=verse-container id=pe2:38.2><span>Dhammapaṭisambhidā. </span></div><p><div class=verse-container id=pe2:38.3><span>Yato panimā niruttito satta satta niruttiyo nābhisambhuneyyāti netaṁ ṭhānaṁ vijjati. </span></div><p><div class=verse-container id=pe2:38.4><span>Niruttipaṭisambhidā. </span></div><p><div class=verse-container id=pe2:38.5><span>Nirutti kho pana abhisamaggaratānaṁ sāvakānaṁ tamatthamaviññāpayeti netaṁ ṭhānaṁ vijjati. </span></div><p><div class=verse-container id=pe2:38.6><span>Atthapaṭisambhidā. </span></div><p><div class=verse-container id=pe2:38.7><span>Mahesakkhā devaputtā upasaṅkamitvā pañhe pucchiṁsu. </span></div><p><div class=verse-container id=pe2:38.8><span>Kāyikena vā mānasikena vā paripīḷitassa hatthakuṇīti vā pāde vā khañje dandhassa so attho na paribhājiyatīti netaṁ ṭhānaṁ vijjati. </span></div><p><div class=verse-container id=pe2:38.9><span>Paṭibhānapaṭisambhidā. </span></div><p><div class=verse-container id=pe2:38.10><span>Yamhi taṁ tesaṁ hoti tamhi asantaṁ bhavatīti netaṁ ṭhānaṁ vijjati. </span></div><p><div class=verse-container id=pe2:38.11><span>Yaṁ hi nāsaṁ tesaṁ na bhavati, tamhi nāsaṁ tesaṁ bhavissatīti netaṁ ṭhānaṁ vijjati. </span></div><p><div class=verse-container id=pe2:38.12><span>Evaṁ samudayassa nirodhāya dasa akusalakammapathā. </span></div><p><div class=verse-container id=pe2:38.13><span>Māro vā indo vā brahmā vā tathāgato vā cakkavattī vā so vata nāma mātugāmo bhavissatīti netaṁ ṭhānaṁ vijjati, puriso assa rājā cakkavattī sakko devānamindo bhavissatīti ṭhānametaṁ vijjati. </span></div><p><div class=verse-container id=pe2:38.14><span>Itissa evarūpaṁ balaṁ evarūpaṁ ñāṇaṁ, idaṁ vuccati ṭhānāṭṭhānañāṇaṁ paṭhamaṁ tathāgatabalaṁ taṁ niddisitabbaṁ. </span></div><p><div class=verse-container id=pe2:38.15><span>Tīhi rāsīhi catūhi vesārajjehi catūhi paṭisambhidāhi paṭiccasamuppādassa pavattiyaṁ nivattiyaṁ bhāgiyañca. </span></div><p><div class=verse-container id=pe2:38.16><span>Kusalaṁ kusalavipākesu ca upapajjati yañca itthipurisānaṁ. </span></div><p><div class=verse-container id=pe2:38.17><span>Idaṁ paṭhamaṁ balaṁ tathāgato evaṁ jānāti. </span></div><p><div class=verse-container id=pe2:39.1><span>Yesaṁ pana sammattaniyato rāsi, nāyaṁ sabbatthagāminī paṭipadā, nibbānagāminīyevāyaṁ paṭipadā. </span></div><p><div class=verse-container id=pe2:39.2><span>Tattha siyā micchattaniyato rāsi, esāpi na sabbatthagāminī paṭipadā. </span></div><p><div class=verse-container id=pe2:39.3><span>Sakkāyasamudayagāminīyevāyaṁ paṭipadā hotu, ayaṁ tattha tattha paṭipattiyā ṭhito gacchati nibbānaṁ, gacchati apāyaṁ, gacchati devamanussassa. </span></div><p><div class=verse-container id=pe2:39.4><span>Yaṁ yaṁ vā paṭipadaṁ paṭipajjeyya sabbattha gaccheyya, ayaṁ sabbatthagāminī paṭipadā. </span></div><p><div class=verse-container id=pe2:39.5><span>Yaṁ ettha ñāṇaṁ yathābhūtaṁ, idaṁ vuccati sabbatthagāminī paṭipadāñāṇaṁ dutiyaṁ tathāgatabalaṁ. </span></div><p><div class=verse-container id=pe2:40.1><span>Sā kho panāyaṁ sabbatthagāminī paṭipadā nānādhimuttā keci kāmesu keci dukkarakāriyaṁ keci attakilamathānuyogamanuyuttā keci saṁsārena suddhiṁ paccenti keci anajjābhāvanāti. </span></div><p><div class=verse-container id=pe2:40.2><span>Tena tena caritena vinibandhānaṁ sattānaṁ yaṁ ñāṇaṁ yathābhūtaṁ nānāgataṁ lokassa anekādhimuttagataṁ yathābhūtaṁ pajānāti. </span></div><p><div class=verse-container id=pe2:40.3><span>Idaṁ tatiyaṁ tathāgatabalaṁ. </span></div><p><div class=verse-container id=pe2:41.1><span>Tattha sattānaṁ adhimuttā bhavanti āsevanti bhāventi bahulīkaronti. </span></div><p><div class=verse-container id=pe2:41.2><span>Tesaṁ kammupasayānaṁ tadādhimuttānaṁ. </span></div><p><div class=verse-container id=pe2:41.3><span>Sā ceva dhātu saṁvahati. </span></div><p><div class=verse-container id=pe2:41.4><span>Katarā panesā dhātu nekkhammadhātu baladhātu kāci sampatti kāci micchattañca dhātu adhimuttā bhavanti. </span></div><p><div class=verse-container id=pe2:41.5><span>Aññatarā uttari na samanupassanti. </span></div><p><div class=verse-container id=pe2:41.6><span>Te tadevaṭṭhānaṁ mayā jarāmaraṇassa abhinivissa voharanti “idameva saccaṁ moghamaññan”ti. </span></div><p><div class=verse-container id=pe2:41.7><span>Yathā bhagavā sakkassa devānamindassa bhāsitaṁ. </span></div><p><div class=verse-container id=pe2:41.8><span>Yaṁ tattha yathābhūtaṁ ñāṇaṁ. </span></div><p><div class=verse-container id=pe2:41.9><span>Idaṁ vuccati catutthaṁ tathāgatabalaṁ. </span></div><p><div class=verse-container id=pe2:42.1><span>Tattha yaṁyeva dhātu seṭṭhanti taṁ taṁ kāyena ca vācāya ca ārambhanti cetasiko. </span></div><p><div class=verse-container id=pe2:42.2><span>Ārambho cetanā kammaṁ kāyikā vācasikā ārambho cetasikattā kammantaraṁ tathāgato evaṁ pajānāti “iminā sattena evaṁ dhātukena evarūpaṁ kammaṁ kataṁ, taṁ atītamaddhānaṁ iminā hetunā tassa evarūpo vipāko vipaccati etarahi vipaccissati vā anāgatamaddhānan”ti. </span></div><p><div class=verse-container id=pe2:42.3><span>Evaṁ paccuppannamaddhānaṁ pajānāti “ayaṁ puggalo evaṁdhātuko idaṁ kammaṁ karoti. </span></div><p><div class=verse-container id=pe2:42.4><span>Taṇhāya ca diṭṭhiyā ca iminā hetunā na tassa vipāko diṭṭheyeva dhamme nibbattissati, upapajje vā”ti aparamhi vā pariyāye evaṁ pajānāti “ayaṁ puggalo evarūpaṁ kammaṁ karissati anāgatamaddhānaṁ, iminā hetunā tassa evarūpo vipāko nibbattissati, iminā hetunā yāni cattāri kammaṭṭhānāni idaṁ kammaṭṭhānaṁ paccuppannasukhaṁ āyatiṁ ca sukhavipākaṁ” …pe… </span></div><p><div class=verse-container id=pe2:42.5><span>iti ayaṁ atītānāgatapaccuppannānaṁ kammasamādānānaṁ hetuso ṭhānaso vipākavemattataṁ pajānāti uccāvacā hīnapaṇītatā, idaṁ vuccati kammavipākañāṇaṁ pañcamaṁ tathāgatabalaṁ. </span></div><p><div class=verse-container id=pe2:43.1><span>Tathā sattā yaṁ vā kammasamādānaṁ samādiyantā tattha evaṁ pajānāti imassa puggalassa kammādhimuttassa rāgacaritassa nekkhammadhātūnaṁ pāripūriṁ gacchanti, tassa rāgānugate suññamānassa paṭhamaṁ jhānaṁ saṅkilissati, sace puna uttari vāyāmato jhānavodānagate mānase visesabhāgiyaṁ paṭipadaṁ anuyuñjiyati. </span></div><p><div class=verse-container id=pe2:43.2><span>Tassa hi jhānabhāgiyaṁyeva paṭhamajjhāne ṭhitassa dutiyaṁ jhānaṁ vodānaṁ gacchati, tatiyañca jhānaṁ samāpajjitukāmassa somanassindriyaṁ cittaṁ pariyādāya tiṭṭhati, tassa sā pīti avisesabhāgiyaṁ tatiyaṁ jhānaṁ ādissa tiṭṭhati. </span></div><p><div class=verse-container id=pe2:43.3><span>Sace tassa nissaraṇaṁ yathābhūtaṁ pajānāti. </span></div><p><div class=verse-container id=pe2:43.4><span>Tathāgatassa catutthajjhānaṁ vodānaṁ gacchatiyeva, catutthassa jhānassa hānabhāgiyā dhammā, te ca dhammā yattha pajāyanti yehi catutthajjhānaṁ vodānaṁ dissati. </span></div><p><div class=verse-container id=pe2:43.5><span>Evaṁ ajjhāsayasamāpattiyā yā catasso samāpattiyo tīṇi vimokkhamukhāni aṭṭha vimokkhajhānānīti cattāri jhānāni vimokkhāti. </span></div><p><div class=verse-container id=pe2:43.6><span>Aṭṭha ca vimokkhā tīṇi ca vimokkhamukhāni. </span></div><p><div class=verse-container id=pe2:43.7><span>Samādhīti cattāro samādhī—</span></div><p><div class=verse-container id=pe2:43.8><span>chandasamādhi vīriyasamādhi cittasamādhi vīmaṁsāsamādhīti. </span></div><p><div class=verse-container id=pe2:43.9><span>Samāpattiyo catasso ajjhāsayasamāpattiyo iti imesaṁ jhānānaṁ vimokkhasamāpattīti evarūpo saṅkileso rāgacaritassa puggalassa. </span></div><p><div class=verse-container id=pe2:43.10><span>Evaṁ dosacaritassa … mohacaritassa … rāgacaritassa puggalassa evarūpaṁ vodānaṁ iti yaṁ ettha ñāṇaṁ yathābhūtaṁ asādhāraṇaṁ sabbasattehi. </span></div><p><div class=verse-container id=pe2:43.11><span>Idaṁ vuccati chaṭṭhaṁ tathāgatabalaṁ. </span></div><p><div class=verse-container id=pe2:44.1><span>Tattha tathāgato evaṁ pajānāti lokikā dhammā lokuttarā dhammā bhāvanābhāgiyaṁ indriyaṁ nāmaṁ labhanti. </span></div><p><div class=verse-container id=pe2:44.2><span>Ādhipateyyabhūmiṁ upādāya balaṁ nāmaṁ labhanti thāmagataṁ mano manindriyaṁ taṁ upādāya. </span></div><p><div class=verse-container id=pe2:44.3><span>Vīriyaṁ nāmaṁ labhanti ārambhadhātuṁ upādāya. </span></div><p><div class=verse-container id=pe2:44.4><span>Itissa deva evarūpaṁ ñāṇaṁ imehi ca dhammehi ime puggalā samannāgatātipi dhammadesanaṁ akāsi. </span></div><p><div class=verse-container id=pe2:44.5><span>Ākārato ca vokārato ca āsayajjhāsayassa adhimuttisamannāgatānaṁ. </span></div><p><div class=verse-container id=pe2:44.6><span>Idaṁ vuccati parasattānaṁ parapuggalānaṁ indriyabalavīriyavemattataṁ ñāṇaṁ sattamaṁ tathāgatabalaṁ. </span></div><p><div class=verse-container id=pe2:45.1><span>Tattha ca tathāgato lokādīsu ca bhūmīsu saṁyojanānañca sekkhānaṁ dvīhi balehi gatiṁ pajānāti, pubbenivāsānussatiyā atīte saṁsāre etarahi ca paccuppanne dibbacakkhunā cutūpapātaṁ iti imāni dve balāni dibbacakkhuto abhinīhitāni. </span></div><p><div class=verse-container id=pe2:45.2><span>So atītamaddhānaṁ dibbassa cakkhuno gocaro so etarahi sati gocaro iti attano ca paresaṁ ca pubbenivāsañāṇaṁ anekavidhaṁ nānappakārakaṁ paccuppannamaddhānaṁ dibbena cakkhunā imāni dve tathāgatabalāni, aṭṭhamaṁ pubbenivāso, navamaṁ dibbacakkhu. </span></div><p><div class=verse-container id=pe2:46.1><span>Puna caparaṁ tathāgato ariyapuggalānaṁ jhānaṁ vodānaṁ nibbedhabhāgiyaṁ pajānāti ayaṁ puggalo iminā maggena imāya paṭipadāya āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sacchikatvā upasampajja viharatīti iti attano ca āsavānaṁ khayaṁ ñāṇaṁ diṭṭhekaṭṭhānaṁ catubhūmimupādāya yāva navannaṁ arahantānaṁ āsavakkhayo odhiso sekkhānaṁ anodhiso arahantānaṁ. </span></div><p><div class=verse-container id=pe2:46.2><span>Tattha cetovimutti dvīhi āsavehi anāsavā kāmāsavena ca bhavāsavena ca, paññāvimutti dvīhi āsavehi anāsavā diṭṭhāsavena ca avijjāsavena ca, imāsaṁ dvinnaṁ vimuttīnaṁ yathābhūtaṁ ñāṇaṁ, idaṁ vuccati āsavakkhaye ñāṇaṁ. </span></div><p><div class=verse-container id=pe2:46.3><span>Dasamaṁ tathāgatabalaṁ. </span></div><p><div class=verse-container id=pe2:47.1><span>Imesu dasasu balesu ṭhito tathāgato pañcavidhaṁ sāsanaṁ deseti saṅkilesabhāgiyaṁ vāsanābhāgiyaṁ dassanabhāgiyaṁ bhāvanābhāgiyaṁ asekkhabhāgiyaṁ. </span></div><p><div class=verse-container id=pe2:47.2><span>Tattha yo taṇhāsaṅkileso, imassa alobho nissaraṇaṁ. </span></div><p><div class=verse-container id=pe2:47.3><span>Yo diṭṭhisaṅkileso, imassa amoho nissaraṇaṁ. </span></div><p><div class=verse-container id=pe2:47.4><span>Yo duccaritasaṅkileso, imassa tīṇi kusalāni nissaraṇaṁ. </span></div><p><div class=verse-container id=pe2:47.5><span>Kiṁ nidānaṁ? </span></div><p><div class=verse-container id=pe2:47.6><span>Tīṇi imāni manoduccaritāni—</span></div><p><div class=verse-container id=pe2:47.7><span>abhijjhā byāpādo micchādiṭṭhi. </span></div><p><div class=verse-container id=pe2:47.8><span>Tattha abhijjhā manoduccaritaṁ kāyakammaṁ upaṭṭhapeti, adinnādānaṁ sabbañca tadupanibbaddhaṁ vācākammaṁ upaṭṭhapeti, musāvādañca sabbavitathaṁ sabbaṁ vācamabhāvaṁ sabbamakkhaṁ palāsaṁ abhijjhā akusalamūlanti, sucarite sucaritaṁ musāvādā adinnādānā abhijjhāya cetanā, tattha byāpādo manoduccaritaṁ kāyakammaṁ upaṭṭhapeti, pāṇātipātaṁ sabbañca metaṁ ākaḍḍhanaṁ parikaḍḍhanaṁ nibbaddhaṁ rocanaṁ vācākammaṁ upaṭṭhapeti, pisuṇavācaṁ pharusavācaṁ micchādiṭṭhi manoduccaritañca abhijjhaṁ byāpādaṁ micchādiṭṭhiṁ payojeti, tassa yo koci micchādiṭṭhi cāgo rāgajo vā dosajo vā sabbaso micchādiṭṭhi sambhūto iminā kāraṇena micchādiṭṭhiṁ upaṭṭhapeti, kāmesumicchācāraṁ vacīkammaṁ upaṭṭhapeti samphappalāpaṁ. </span></div><p><div class=verse-container id=pe2:47.9><span>Imāni tīṇi duccaritāni akusalamūlāni. </span></div><p><div class=verse-container id=pe2:48.1><span>Yā abhijjhā, so lobho. </span></div><p><div class=verse-container id=pe2:48.2><span>Yo byāpādo, so doso. </span></div><p><div class=verse-container id=pe2:48.3><span>Yā micchādiṭṭhi, so moho. </span></div><p><div class=verse-container id=pe2:48.4><span>Tāni aṭṭha micchattāni upaṭṭhapenti. </span></div><p><div class=verse-container id=pe2:48.5><span>Tesu gahitesu tīsu akusalamūlesu dasavidhaṁ akusalamūlaṁ pāripūriṁ gacchati, tassa tividhassa duccaritasaṅkilesassa vāsanābhāgiyañca suttaṁ nissaraṇaṁ. </span></div><p><div class=verse-container id=pe2:48.6><span>Tattha yo bahusito niddeso yathā lobho doso mohopi, tattha asituṁ ettha lobho ussado tena kāraṇena tesu vā dhammesu lobho paññapiyati. </span></div><p><div class=verse-container id=pe2:48.7><span>Tatthāyaṁ moho akusalaṁ moho ayaṁ avijjā, sā catubbidhā rūpe abhiniviṭṭhā, rūpaṁ attato samanupassati, avijjāgato rūpavantaṁ attānaṁ, attani vā rūpaṁ, rūpasmiṁ vā attānaṁ. </span></div><p><div class=verse-container id=pe2:48.8><span>Tattha katamaṁ padaṁ sakkāyadiṭṭhiyā ucchedaṁ vadati “taṁ jīvaṁ taṁ sarīran”ti natthikadiṭṭhi adhiccasamuppannadiṭṭhi ca añño ca karoti, añño paṭisaṁvediyati. </span></div><p><div class=verse-container id=pe2:48.9><span>Pacchimasaṭṭhikappānaṁ tīṇi padāni sakkāyadiṭṭhiyā sassataṁ bhajanti “aññaṁ jīvaṁ aññaṁ sarīran”ti akiriyañca taṁ dukkhamicchato ahetukā ca patanti anajjhābhāvo ca kammānaṁ sabbañca mānayi. </span></div><p><div class=verse-container id=pe2:48.10><span>Tattha “idameva saccaṁ moghamaññan”ti saṁsārena suddhi ājīvakā chaḷāsīti paññapenti. </span></div><p><div class=verse-container id=pe2:48.11><span>Yathārūpe sakkāyadiṭṭhiyā catuvatthukā, evaṁ pañcasu khandhesu vīsativatthukā sakkāyadiṭṭhiyā sassataṁ bhajati. </span></div><p><div class=verse-container id=pe2:48.12><span>Aññājīvakā ca sassatavādike ca sīlabbataṁ bhajanti parāmasanti iminā bhavissāmi devo vā devaññataro vā, ayaṁ sīlabbataparāmāso. </span></div><p><div class=verse-container id=pe2:48.13><span>Tattha sakkāyadiṭṭhiyā so rūpaṁ attato samanupassati, “taṁ jīvaṁ taṁ sarīram”iti taṁ kaṅkhati vicikicchati nādhimuccati nābhippasīdati pubbante aparante pubbantāparante …pe… </span></div><p><div class=verse-container id=pe2:48.14><span>iti vāsanābhāgiyesu ṭhitassa ayaṁ upakkileso. </span></div><p><div class=verse-container id=pe2:49.1><span>Tattha saddhindriyena sabbaṁ vicikicchitaṁ pajahati, paññindriyena udayabbayaṁ passati, samādhindriyena cittaṁ ekodi karoti vīriyindriyena ārabhati. </span></div><p><div class=verse-container id=pe2:49.2><span>So imehi pañcahi indriyehi saddhānusārī aveccappasāde nirato anantariyaṁ samādhiṁ uppādeti. </span></div><p><div class=verse-container id=pe2:49.3><span>Indriyehi suddhehi dhammānusārī appaccayatāya anantariyaṁ samādhiṁ uppādeti. </span></div><p><div class=verse-container id=pe2:49.4><span>So “idaṁ dukkhan”ti yathābhūtaṁ pajānāti. </span></div><p><div class=verse-container id=pe2:49.5><span>Saccāni idaṁ dassanabhāgiyaṁ suttaṁ. </span></div><p><div class=verse-container id=pe2:49.6><span>Tassa pañcannaṁ orambhāgiyānaṁ saṁyojanānaṁ tīṇi saṁyojanāni dassanapahātabbāni sabbena sabbaṁ pahīnāni dve puggalakatāni. </span></div><p><div class=verse-container id=pe2:49.7><span>Tattha tīṇi akusalamūlāni bhāvanāpahātabbāni uparikkhittāni cha bhave nibbattenti. </span></div><p><div class=verse-container id=pe2:49.8><span>Tattha tesu abhijjhāya ca byāpādesu tanukatesu cha bhavā parikkhayā mariyādaṁ gacchanti, dve bhavā avasiṭṭhā. </span></div><p><div class=verse-container id=pe2:49.9><span>Tassa abhijjhā ca byāpādo ca sabbena sabbaṁ parikkhīṇā honti. </span></div><p><div class=verse-container id=pe2:49.10><span>Eko bhavo avasiṭṭho hoti. </span></div><p><div class=verse-container id=pe2:49.11><span>So ca mānavasena nibbatteti. </span></div><p><div class=verse-container id=pe2:49.12><span>Kiñcāpi ettha aññepi cattāro kilesā rūparāgo bhavarāgo avijjā uddhaccaṁ ketusmimānabhūtā nappaṭibalā asmimānaṁ vinivattetuṁ, sabbepi te asmimānassa pahānaṁ ārabhate. </span></div><p><div class=verse-container id=pe2:49.13><span>Khīṇesu na ca tesu idamuttaridassanabhūmiyaṁ pañcasu sekkhapuggalesu tīsu ca paṭippannakesu dvīsu ca phalaṭṭhesu bhāvanābhāgiyaṁ suttaṁ. </span></div><p><div class=verse-container id=pe2:49.14><span>Taduttari asekkhabhāgiyasuttaṁ, katthaci bhūmi nipīḷiyati. </span></div><p><div class=verse-container id=pe2:49.15><span>Idañca pañcamaṁ suttaṁ. </span></div><p><div class=verse-container id=pe2:49.16><span>Tiṇṇaṁ puggalānaṁ desitaṁ puthujjanassa sekkhassa asekkhassa saṅkilesabhāgiyaṁ vāsanābhāgiyaṁ. </span></div><p><div class=verse-container id=pe2:49.17><span>Puthujjanassa dassanabhāgiyaṁ. </span></div><p><div class=verse-container id=pe2:49.18><span>Bhāvanābhāgiyaṁ pañcannaṁ sekkhānaṁ. </span></div><p><div class=verse-container id=pe2:49.19><span>Yaṁ paṭhamaniddiṭṭhaṁ asekkhabhāgiyaṁ sabbesaṁ arahantānaṁ. </span></div><p><div class=verse-container id=pe2:49.20><span>Sā pana pañcavidhā sattavīsaākāre pariyesitabbaṁ. </span></div><p><div class=verse-container id=pe2:49.21><span>Etesu tassa gatīnaṁ tato uttari. </span></div><p><div class=verse-container id=pe2:49.22><span>Tañca kho saṅkhepena paññāsāya ākārehi sampatati, ye paññāsa ākārā sāsane niddiṭṭhā, te saṅkhipiyantā dasahi ākārehi patanti. </span></div><p><div class=verse-container id=pe2:49.23><span>Ye ariyasaccaṁ nikkhepena ṭhite saṅkhipiyattā aṭṭhasu ākāresu patanti. </span></div><p><div class=verse-container id=pe2:49.24><span>Catūsu ca sādhāraṇesu suttesu yā hārasampātassa bhūmi, te saṅkhipiyantā pañcasu suttesu patanti. </span></div><p><div class=verse-container id=pe2:49.25><span>Saṅkilesabhāgiye vāsanābhāgiye bhāvanābhāgiye nibbedhabhāgiye asekkhabhāgiye ca. </span></div><p><div class=verse-container id=pe2:49.26><span>Te saṅkhipiyantā catūsu suttesu patanti. </span></div><p><div class=verse-container id=pe2:49.27><span>Saṅkilesabhāgiye vāsanābhāgiye nibbedhabhāgiye asekkhabhāgiye ca. </span></div><p><div class=verse-container id=pe2:49.28><span>Te saṅkhipiyamānā tīsu suttesu patanti, puthujjanabhāgiye sekkhabhāgiye asekkhabhāgiye ca. </span></div><p><div class=verse-container id=pe2:49.29><span>Te saṅkhipiyantā dvīsu suttesu patanti nibbedhabhāgiye ca pubbayogabhāgiye ca. </span></div><p><div class=verse-container id=pe2:49.30><span>Yathā vuttaṁ bhagavatā dve atthavase sampassamānā tathāgatā arahanto sammāsambuddhā dhammaṁ desenti suttaṁ geyyaṁ …pe… </span></div><p><div class=verse-container id=pe2:49.31><span>satthā pubbayogasamannāgate appakasirena maññamānā vasiyanti pubbayogā ca bhavissanti santānaṁ maññamānādharāya. </span></div><p><div class=verse-container id=pe2:49.32><span>Tattha paññāvemattataṁ attano samanupassamānena aṭṭhavidhe suttasaṅkhepe, yattha yattha sakkoti, tattha tattha yojetabbaṁ. </span></div><p><div class=verse-container id=pe2:49.33><span>Tattha tattha yojetvā suttassa attho niddisitabbo. </span></div><p><div class=verse-container id=pe2:49.34><span>Na hi sati vedanā mano dhāretvā sakkā yena kenaci suttassa attho yathābhūtaṁ niddisituṁ. </span></div><p><div class=verse-container id=pe2:50.1><span>Tattha purimakānaṁ suttānaṁ imā uddānagāthā </span></div><p><div class=verse-container id=pe2:51.1><span>Kāmandhā jālasañchannā, </span></div><p><div class=verse-container id=pe2:51.2><span>pañca nīvaraṇāni ca; </span></div><p><div class=verse-container id=pe2:51.3><span>Manopubbaṅgamā dhammā, </span></div><p><div class=verse-container id=pe2:51.4><span>mahānāmo ca sākiyo. </span></div><p><div class=verse-container id=pe2:52.1><span>Uddhaṁ adho vippamutto, </span></div><p><div class=verse-container id=pe2:52.2><span>yañca sīlakimatthiyā; </span></div><p><div class=verse-container id=pe2:52.3><span>Yassa selūpamaṁ cittaṁ, </span></div><p><div class=verse-container id=pe2:52.4><span>upatissa pucchādikā. </span></div><p><div class=verse-container id=pe2:53.1><span>Yassa kāyagatāsati, </span></div><p><div class=verse-container id=pe2:53.2><span>channaṁ tamoparāyaṇo; </span></div><p><div class=verse-container id=pe2:53.3><span>Na taṁ daḷhaṁ cetasikaṁ, </span></div><p><div class=verse-container id=pe2:53.4><span>ayaṁ lokotiādikaṁ. </span></div><p><div class=verse-container id=pe2:54.1><span>Cattāro ceva puggalā, </span></div><p><div class=verse-container id=pe2:54.2><span>dadato puññaṁ pavaḍḍhitaṁ; </span></div><p><div class=verse-container id=pe2:54.3><span>Sotānugatadhammesu, </span></div><p><div class=verse-container id=pe2:54.4><span>imā tesaṁ uddānagāthā. </span></div><p><div class=verse-container id=pe2:55.1><span>Tattha katamā āṇatti? </span></div><p><div class=verse-container id=pe2:56.1><span>“Sace bhāyatha dukkhassa, </span></div><p><div class=verse-container id=pe2:56.2><span>sace vo dukkhamappiyaṁ; </span></div><p><div class=verse-container id=pe2:56.3><span>Mākattha pāpakaṁ kammaṁ, </span></div><p><div class=verse-container id=pe2:56.4><span>āvi vā yadi vā raho”. </span></div><p><div class=verse-container id=pe2:57.1><span>“Atīte, rādha, rūpe anapekkho hohī”ti vitthārena kātabbā. </span></div><p><div class=verse-container id=pe2:57.2><span>“Sīlavantena, ānanda, puggalena sadā karaṇīyā kintime avippaṭisāro assā”ti. </span></div><p><div class=verse-container id=pe2:57.3><span>Ayaṁ vuccati āṇatti. </span></div><p><div class=verse-container id=pe2:58.1><span>Tattha katamaṁ phalaṁ? </span></div><p><div class=verse-container id=pe2:59.1><span>“Dhammo have rakkhati dhammacāriṁ, </span></div><p><div class=verse-container id=pe2:59.2><span>Chattaṁ mahantaṁ yatha vassakāle; </span></div><p><div class=verse-container id=pe2:59.3><span>Esānisaṁso dhamme suciṇṇe, </span></div><p><div class=verse-container id=pe2:59.4><span>Na duggatiṁ gacchati dhammacārī”. </span></div><p><div class=verse-container id=pe2:60.1><span>Idaṁ phalaṁ. </span></div><p><div class=verse-container id=pe2:61.1><span>Tattha katamo upāyo? </span></div><p><div class=verse-container id=pe2:62.1><span>“Sabbe dhammā anattāti, </span></div><p><div class=verse-container id=pe2:62.2><span>yadā paññāya passati; </span></div><p><div class=verse-container id=pe2:62.3><span>Atha nibbindati dukkhe, </span></div><p><div class=verse-container id=pe2:62.4><span>esa maggo visuddhiyā”. </span></div><p><div class=verse-container id=pe2:63.1><span>“Sattahaṅgehi samannāgato kho, bhikkhu, api himavantaṁ pabbatarājānaṁ cāleyya, ko pana vādo chavaṁ avijjaṁ sattakesu” veyyākaraṇaṁ kātabbaṁ. </span></div><p><div class=verse-container id=pe2:63.2><span>Ayaṁ upāyo. </span></div><p><div class=verse-container id=pe2:64.1><span>Tattha katamā āṇatti ca phalañca? </span></div><p><div class=verse-container id=pe2:65.1><span>Sace bhāyatha dukkhassa, </span></div><p><div class=verse-container id=pe2:65.2><span>sace vo dukkhamappiyaṁ; </span></div><p><div class=verse-container id=pe2:65.3><span>Mākattha pāpakaṁ kammaṁ, </span></div><p><div class=verse-container id=pe2:65.4><span>āvi vā yadi vā raho. </span></div><p><div class=verse-container id=pe2:66.1><span>“Sace hi pāpakaṁ kammaṁ, </span></div><p><div class=verse-container id=pe2:66.2><span>karotha vā karissatha; </span></div><p><div class=verse-container id=pe2:66.3><span>Na vo dukkhā pamokkhātthi, </span></div><p><div class=verse-container id=pe2:66.4><span>upaccāpi palāyataṁ”. </span></div><p><div class=verse-container id=pe2:67.1><span>Purimikāya gāthāya āṇatti pacchimikāya phalaṁ. </span></div><p><div class=verse-container id=pe2:67.2><span>Sīle patiṭṭhāya dve dhammā bhāvetabbā yā ca cittabhāvanā yā ca paññābhāvanā yā ca āṇatti rāgavirāgā ca phalaṁ. </span></div><p><div class=verse-container id=pe2:68.1><span>Tattha katamaṁ phalañca upāyo ca? </span></div><p><div class=verse-container id=pe2:69.1><span>“Sīle patiṭṭhāya naro sapañño, </span></div><p><div class=verse-container id=pe2:69.2><span>Cittaṁ paññañca bhāvayaṁ; </span></div><p><div class=verse-container id=pe2:69.3><span>Ātāpī nipako bhikkhu, </span></div><p><div class=verse-container id=pe2:69.4><span>So imaṁ vijaṭaye jaṭaṁ”. </span></div><p><div class=verse-container id=pe2:70.1><span>Purimikāya aḍḍhagāthāya upāyo, pacchimikāya aḍḍhagāthāya phalaṁ. </span></div><p><div class=verse-container id=pe2:70.2><span>Nandiyo sakko isivutthapuririkāmaekarakkhe suttaṁ mūlato upādāya yāva chasu dhammesu. </span></div><p><div class=verse-container id=pe2:70.3><span>Uttari pañcasu dhammesu yācayogo karaṇīyo, ayaṁ upāyo. </span></div><p><div class=verse-container id=pe2:70.4><span>Asahagatassa kāmāsavāpi cittaṁ muccatīti. </span></div><p><div class=verse-container id=pe2:70.5><span>Sabbāsu chasu tīsu. </span></div><p><div class=verse-container id=pe2:70.6><span>Ayaṁ upāyo ca phalañca. </span></div><p><div class=verse-container id=pe2:71.1><span>Tattha katamā āṇatti ca phalañca upāyo ca? </span></div><p><div class=verse-container id=pe2:72.1><span>“Suññato lokaṁ avekkhassu, </span></div><p><div class=verse-container id=pe2:72.2><span>mogharāja sadā sato; </span></div><p><div class=verse-container id=pe2:72.3><span>Attānudiṭṭhiṁ uhacca, </span></div><p><div class=verse-container id=pe2:72.4><span>evaṁ maccutaro siyā”. </span></div><p><div class=verse-container id=pe2:73.1><span>“Suññato lokaṁ avekkhassu, mogharājā”ti āṇatti. </span></div><p><div class=verse-container id=pe2:73.2><span>“Sadā sato”ti upāyo. </span></div><p><div class=verse-container id=pe2:73.3><span>“Attānudiṭṭhiṁ uhacca, evaṁ maccutaro siyā”ti phalaṁ. </span></div><p><div class=verse-container id=pe2:73.4><span>“Samādhiṁ, bhikkhave, bhāvetha, samāhito, bhikkhave, bhikkhu rūpaṁ aniccanti pajānāti. </span></div><p><div class=verse-container id=pe2:73.5><span>Evaṁ passaṁ ariyasāvako parimuccati jātiyāpi …pe… </span></div><p><div class=verse-container id=pe2:73.6><span>upāyāsehipi idha tīṇipi”. </span></div><p><div class=verse-container id=pe2:74.1><span>Tattha katamo assādo? </span></div><p><div class=verse-container id=pe2:75.1><span>Kāmaṁ kāmayamānassa, tassa cetaṁ samijjhati. </span></div><p><div class=verse-container id=pe2:75.2><span>Ayaṁ assādo. </span></div><p><div class=verse-container id=pe2:76.1><span>“Dhammacariyā samacariyā kusalacariyā hetūhi, brāhmaṇa, evam’idhekacce sattā kāyassa bhedā sugatiṁ saggaṁ lokaṁ upapajjanti”. </span></div><p><div class=verse-container id=pe2:76.2><span>Ayaṁ assādo. </span></div><p><div class=verse-container id=pe2:77.1><span>Tattha katamo ādīnavo? </span></div><p><div class=verse-container id=pe2:78.1><span>Kāmesu ve haññate sabbā mucceva—</span></div><p><div class=verse-container id=pe2:78.2><span>ayaṁ ādīnavo. </span></div><p><div class=verse-container id=pe2:78.3><span>Pasenadisaṁyuttake sutte pabbatopamā—</span></div><p><div class=verse-container id=pe2:78.4><span>ayaṁ ādīnavo. </span></div><p><div class=verse-container id=pe2:79.1><span>Tattha katamaṁ nissaraṇaṁ? </span></div><p><div class=verse-container id=pe2:80.1><span>“Yo kāme parivajjeti, </span></div><p><div class=verse-container id=pe2:80.2><span>sappasseva padā siro; </span></div><p><div class=verse-container id=pe2:80.3><span>Somaṁ visattikaṁ loke, </span></div><p><div class=verse-container id=pe2:80.4><span>sato samativattati”. </span></div><p><div class=verse-container id=pe2:81.1><span>Saṁyuttake suttaṁ pāricchattako paṇḍupalāso sannipalāso—</span></div><p><div class=verse-container id=pe2:81.2><span>idaṁ nissaraṇaṁ. </span></div><p><div class=verse-container id=pe2:82.1><span>Tattha katamo assādo ca ādīnavo ca? </span></div><p><div class=verse-container id=pe2:83.1><span>“Yāni karoti puriso, </span></div><p><div class=verse-container id=pe2:83.2><span>tāni attani passati; </span></div><p><div class=verse-container id=pe2:83.3><span>Kalyāṇakārī kalyāṇaṁ, </span></div><p><div class=verse-container id=pe2:83.4><span>pāpakārī ca pāpakaṁ”. </span></div><p><div class=verse-container id=pe2:84.1><span>Tattha yaṁ pāpakārī paccanubhoti ayaṁ assādo. </span></div><p><div class=verse-container id=pe2:84.2><span>Lābhālābhaaṭṭhakesu byākaraṇaṁ, tattha alābho ayaso nindā dukkhaṁ, ayaṁ ādīnavo. </span></div><p><div class=verse-container id=pe2:84.3><span>Lābho yaso sukhaṁ pasaṁsā, ayaṁ assādo. </span></div><p><div class=verse-container id=pe2:85.1><span>Tattha katamaṁ assādo ca nissaraṇañca? </span></div><p><div class=verse-container id=pe2:86.1><span>“Sukho vipāko puññānaṁ, </span></div><p><div class=verse-container id=pe2:86.2><span>adhippāyo ca ijjhati; </span></div><p><div class=verse-container id=pe2:86.3><span>Khippañca paramaṁ santiṁ, </span></div><p><div class=verse-container id=pe2:86.4><span>nibbānamadhigacchatī”ti. </span></div><p><div class=verse-container id=pe2:87.1><span>Yo ca vipāko puññānaṁ yā ca adhippāyassa ijjhanā, ayaṁ assādo. </span></div><p><div class=verse-container id=pe2:87.2><span>Yaṁ khippañca paramaṁ santiṁ nibbānamadhigacchati, idaṁ nissaraṇaṁ. </span></div><p><div class=verse-container id=pe2:88.1><span>Bāttiṁsāya ceva mahāpurisalakkhaṇehi samannāgatassa mahāpurisassa dveyeva gatiyo honti, sace agāraṁ ajjhāvasati, rājā hoti cakkavattī yāva abhivijinitvā ajjhāvasati ayaṁ assādo. </span></div><p><div class=verse-container id=pe2:88.2><span>Sace agārasmā anagāriyaṁ pabbajati sabbena oghena nissaraṇaṁ ayaṁ assādo ca nissaraṇañca. </span></div><p><div class=verse-container id=pe2:89.1><span>Tattha katamo ādīnavo ca nissaraṇañca? </span></div><p><div class=verse-container id=pe2:90.1><span>“Ādānassa bhayaṁ ñatvā, </span></div><p><div class=verse-container id=pe2:90.2><span>Jātimaraṇasambhavaṁ; </span></div><p><div class=verse-container id=pe2:90.3><span>Anādātuṁ nibbattati, </span></div><p><div class=verse-container id=pe2:90.4><span>Jātimaraṇasaṅkhayā”. </span></div><p><div class=verse-container id=pe2:91.1><span>Purimikāya aḍḍhagāthāya jātimaraṇasambhavo ādīnavo. </span></div><p><div class=verse-container id=pe2:91.2><span>Anādātuṁ nibbattati jātimaraṇasaṅkhayāti nissaraṇaṁ. </span></div><p><div class=verse-container id=pe2:92.1><span>Kicchaṁ vatāyaṁ loko āpanno yamidaṁ jāyate ca mīyate ca. </span></div><p><div class=verse-container id=pe2:92.2><span>Yāva kudassunāmassa dukkhassa anto bhavissati parato vāti ettha yā uparikkhā, ayaṁ ādīnavo. </span></div><p><div class=verse-container id=pe2:92.3><span>Yo gedhaṁ ñatvā abhinikkhamati yāva purāṇakāya rājadhāniyā, idaṁ nissaraṇaṁ. </span></div><p><div class=verse-container id=pe2:92.4><span>Ayaṁ ādīnavo ca nissaraṇañca. </span></div><p><div class=verse-container id=pe2:93.1><span>Tattha katamo assādo ca ādīnavo ca nissaraṇañca? </span></div><p><div class=verse-container id=pe2:94.1><span>“Kāmā hi citrā vividhā manoramā, </span></div><p><div class=verse-container id=pe2:94.2><span>Virūparūpehi mathenti cittaṁ; </span></div><p><div class=verse-container id=pe2:94.3><span>Tasmā ahaṁ pabbajitomhi rāja, </span></div><p><div class=verse-container id=pe2:94.4><span>Apaṇṇakaṁ sāmaññameva seyyo”. </span></div><p><div class=verse-container id=pe2:95.1><span>Yaṁ “kāmā hi citrā vividhā manoramā”ti ayaṁ assādo. </span></div><p><div class=verse-container id=pe2:95.2><span>Yaṁ “virūparūpehi mathenti cittan”ti ayaṁ ādīnavo. </span></div><p><div class=verse-container id=pe2:95.3><span>Yaṁ ahaṁ agārasmā pabbajitomhi rāja apaṇṇakaṁ sāmaññameva seyyoti idaṁ nissaraṇaṁ. </span></div><p><div class=verse-container id=pe2:96.1><span>Balavaṁ bālopamasuttaṁ yaṁ āsāya vā vedanīyaṁ kammaṁ gāhati, tathā cepi yaṁ yaṁ pāpakammaṁ anubhoti, tattha dukkhavedanīyena kammena abhāvitakāyena ca yāva parittacetaso ca ādīnavaṁ dasseti sukhavedanīyena kammena assādeti. </span></div><p><div class=verse-container id=pe2:96.2><span>Yaṁ purāsadiso hoti. </span></div><p><div class=verse-container id=pe2:96.3><span>Bhāvitacitto bhāvitakāyo bhāvitapañño mahānāmo aparittacetaso, idaṁ nissaraṇaṁ. </span></div><p><div class=verse-container id=pe2:97.1><span>Tattha katamaṁ lokikaṁ suttaṁ? </span></div><p><div class=verse-container id=pe2:98.1><span>“Na hi pāpaṁ kataṁ kammaṁ, </span></div><p><div class=verse-container id=pe2:98.2><span>Sajjukhīraṁva muccati; </span></div><p><div class=verse-container id=pe2:98.3><span>Ḍahantaṁ bālamanveti, </span></div><p><div class=verse-container id=pe2:98.4><span>Bhasmacchannova pāvako”. </span></div><p><div class=verse-container id=pe2:99.1><span>Cattāri agatigamanāni, idaṁ lokikaṁ suttaṁ. </span></div><p><div class=verse-container id=pe2:100.1><span>Tattha katamaṁ lokuttaraṁ suttaṁ? </span></div><p><div class=verse-container id=pe2:101.1><span>“Yassindriyāni samathaṅgatāni, </span></div><p><div class=verse-container id=pe2:101.2><span>Assā yathā sārathinā sudantā; </span></div><p><div class=verse-container id=pe2:101.3><span>Pahīnamānassa anāsavassa, </span></div><p><div class=verse-container id=pe2:101.4><span>Devāpi tassa pihayanti tādino”ti. </span></div><p><div class=verse-container id=pe2:102.1><span>“Ariyaṁ vo, bhikkhave, sammāsamādhiṁ desessāmī”ti idaṁ lokuttaraṁ suttaṁ. </span></div><p><div class=verse-container id=pe2:103.1><span>Tattha katamaṁ lokikaṁ lokuttarañca suttaṁ? </span></div><p><div class=verse-container id=pe2:104.1><span>“Sattiyā viya omaṭṭho, </span></div><p><div class=verse-container id=pe2:104.2><span>dayhamānova matthake; </span></div><p><div class=verse-container id=pe2:104.3><span>Kāmarāgappahānāya, </span></div><p><div class=verse-container id=pe2:104.4><span>sato bhikkhu paribbaje”. </span></div><p><div class=verse-container id=pe2:105.1><span>“Sattiyā viya omaṭṭho, </span></div><p><div class=verse-container id=pe2:105.2><span>Dayhamānova matthake”ti lokikaṁ; </span></div><p><div class=verse-container id=pe2:105.3><span>“Kāmarāgappahānāya, </span></div><p><div class=verse-container id=pe2:105.4><span>Sato bhikkhu paribbaje”ti lokuttaraṁ. </span></div><p><div class=verse-container id=pe2:106.1><span>Kabaḷīkāre āhāre atthi chandoti lokikaṁ. </span></div><p><div class=verse-container id=pe2:106.2><span>Natthi chandoti lokuttaraṁ suttaṁ. </span></div><p><div class=verse-container id=pe2:107.1><span>Tattha katamaṁ kammaṁ? </span></div><p><div class=verse-container id=pe2:108.1><span>“Yo pāṇamatipāteti, </span></div><p><div class=verse-container id=pe2:108.2><span>musāvādañca bhāsati; </span></div><p><div class=verse-container id=pe2:108.3><span>Loke adinnaṁ ādiyati, </span></div><p><div class=verse-container id=pe2:108.4><span>paradārañca gacchati. </span></div><p><div class=verse-container id=pe2:109.1><span>Surāmerayapānañca, </span></div><p><div class=verse-container id=pe2:109.2><span>yo naro anuyuñjati; </span></div><p><div class=verse-container id=pe2:109.3><span>Appahāya pañca verāni, </span></div><p><div class=verse-container id=pe2:109.4><span>dussīlo iti vuccati”. </span></div><p><div class=verse-container id=pe2:110.1><span>Tīṇimāni, bhikkhave, duccaritāni. </span></div><p><div class=verse-container id=pe2:110.2><span>Idaṁ kammaṁ. </span></div><p><div class=verse-container id=pe2:111.1><span>Tattha katamo vipāko? </span></div><p><div class=verse-container id=pe2:112.1><span>Saṭṭhivassasahassāni, yathārūpī vipaccagā. </span></div><p><div class=verse-container id=pe2:113.1><span>“Diṭṭhā mayā, bhikkhave, cha phassāyatanikā nāma nirayā. </span></div><p><div class=verse-container id=pe2:113.2><span>Diṭṭhā mayā, bhikkhave, cha phassāyatanikā nāma saggā”. </span></div><p><div class=verse-container id=pe2:113.3><span>Ayaṁ vipāko. </span></div><p><div class=verse-container id=pe2:114.1><span>Tattha katamaṁ kammañca vipāko ca? </span></div><p><div class=verse-container id=pe2:115.1><span>“Ayasāva malaṁ samuṭṭhitaṁ, </span></div><p><div class=verse-container id=pe2:115.2><span>Tatuṭṭhāya tameva khādati; </span></div><p><div class=verse-container id=pe2:115.3><span>Evaṁ atidhonacārinaṁ, </span></div><p><div class=verse-container id=pe2:115.4><span>Sāni kammāni nayanti duggatiṁ”. </span></div><p><div class=verse-container id=pe2:116.1><span>Ayasāva malaṁ samuṭṭhitaṁ, yāva sāni kammānīti idaṁ kammaṁ. </span></div><p><div class=verse-container id=pe2:116.2><span>Nayanti duggatinti vipāko. </span></div><p><div class=verse-container id=pe2:117.1><span>Catūsu sammāpaṭipajjamāno mātari pitari tathāgate tathāgatasāvake yā sammāpaṭipatti, idaṁ kammaṁ. </span></div><p><div class=verse-container id=pe2:117.2><span>Yaṁ devesu upapajjati, ayaṁ vipāko. </span></div><p><div class=verse-container id=pe2:117.3><span>Idaṁ kammañca vipāko ca. </span></div><p><div class=verse-container id=pe2:118.1><span>Tattha katamaṁ niddiṭṭhaṁ suttaṁ? </span></div><p><div class=verse-container id=pe2:119.1><span>“Nelaṅgo setapacchādo, </span></div><p><div class=verse-container id=pe2:119.2><span>ekāro vattatī ratho; </span></div><p><div class=verse-container id=pe2:119.3><span>Anīghaṁ passa āyantaṁ, </span></div><p><div class=verse-container id=pe2:119.4><span>chinnasotaṁ abandhanaṁ; </span></div><p><div class=verse-container id=pe2:119.5><span>Yaṁ vā cittaṁ samaṇesu, </span></div><p><div class=verse-container id=pe2:119.6><span>cittāgahapati dissati”. </span></div><p><div class=verse-container id=pe2:120.1><span>Evaṁ imāya gāthāya niddiṭṭho attho. </span></div><p><div class=verse-container id=pe2:121.1><span>Gopālakopame ekādasa padāni. </span></div><p><div class=verse-container id=pe2:121.2><span>Evaṁ kho, bhikkhave, bhikkhu rūpaññū hoti. </span></div><p><div class=verse-container id=pe2:121.3><span>Yā ca atirekapūjāya pūjetā hotīti. </span></div><p><div class=verse-container id=pe2:121.4><span>Imāni ekādasa padāni yathābhāsitāni niddiṭṭho attho. </span></div><p><div class=verse-container id=pe2:122.1><span>Tattha katamo aniddiṭṭho attho? </span></div><p><div class=verse-container id=pe2:123.1><span>“Sukho viveko tuṭṭhassa, </span></div><p><div class=verse-container id=pe2:123.2><span>sutadhammassa passato; </span></div><p><div class=verse-container id=pe2:123.3><span>Abyāpajjaṁ sukhaṁ loke, </span></div><p><div class=verse-container id=pe2:123.4><span>pāṇabhūtesu saṁyamoti. </span></div><p><div class=verse-container id=pe2:124.1><span>Sukhā virāgatā loke, </span></div><p><div class=verse-container id=pe2:124.2><span>kāmānaṁ samatikkamo; </span></div><p><div class=verse-container id=pe2:124.3><span>Asmimānassa yo vinayo, </span></div><p><div class=verse-container id=pe2:124.4><span>etaṁ ve paramaṁ sukhanti”. </span></div><p><div class=verse-container id=pe2:125.1><span>Idaṁ aniddiṭṭhaṁ. </span></div><p><div class=verse-container id=pe2:125.2><span>Aṭṭha mahāpurisavitakkā. </span></div><p><div class=verse-container id=pe2:125.3><span>Idaṁ aniddiṭṭhaṁ. </span></div><p><div class=verse-container id=pe2:126.1><span>Tattha katamaṁ niddiṭṭhañca aniddiṭṭhañca? </span></div><p><div class=verse-container id=pe2:127.1><span>“Pasannanetto sumukho, </span></div><p><div class=verse-container id=pe2:127.2><span>brahā uju patāpavā; </span></div><p><div class=verse-container id=pe2:127.3><span>Majjhe samaṇasaṅghassa, </span></div><p><div class=verse-container id=pe2:127.4><span>ādiccova virocasi”. </span></div><p><div class=verse-container id=pe2:128.1><span>Pasannanetto yāva ādiccova virocasīti niddiṭṭho. </span></div><p><div class=verse-container id=pe2:128.2><span>Pasannanetto yo bhagavā kathañca pana pasannanettatā, kathaṁ sumukhatā, kathaṁ brahakāyatā, kathaṁ ujukatā, kathaṁ patāpavatā, kathaṁ virocatāti aniddiṭṭho. </span></div><p><div class=verse-container id=pe2:128.3><span>Pheṇapiṇḍopamaṁ veyyākaraṇaṁ yathā pheṇapiṇḍo evaṁ rūpaṁ yathā pubbuḷo evaṁ vedanā māyā viññāṇaṁ pañcakkhandhā pañcahi upamāhi niddiṭṭhā. </span></div><p><div class=verse-container id=pe2:128.4><span>Kena kāraṇena pheṇapiṇḍopamaṁ rūpaṁ sabbañca cakkhuviññeyyaṁ yaṁ vā catūhi āyatanehi? </span></div><p><div class=verse-container id=pe2:128.5><span>Kathaṁ vedanā pubbuḷūpamā? </span></div><p><div class=verse-container id=pe2:128.6><span>Katarā ca sā vedanā sukhā dukkhā adukkhamasukhā? </span></div><p><div class=verse-container id=pe2:128.7><span>Evamesā aniddiṭṭhā. </span></div><p><div class=verse-container id=pe2:128.8><span>Evaṁ niddiṭṭhañca aniddiṭṭhañca. </span></div><p><div class=verse-container id=pe2:129.1><span>Tattha katamaṁ ñāṇaṁ? </span></div><p><div class=verse-container id=pe2:130.1><span>“Paññā hi seṭṭhā lokasmiṁ, </span></div><p><div class=verse-container id=pe2:130.2><span>yāyaṁ nibbedhagāminī; </span></div><p><div class=verse-container id=pe2:130.3><span>Yāya sammā pajānāti, </span></div><p><div class=verse-container id=pe2:130.4><span>jātimaraṇasaṅkhayaṁ”. </span></div><p><div class=verse-container id=pe2:131.1><span>Tīṇimāni indriyāni anaññātaññassāmītindriyaṁ aññindriyaṁ aññātāvindriyaṁ, idaṁ ñāṇaṁ. </span></div><p><div class=verse-container id=pe2:132.1><span>Tattha katamaṁ neyyaṁ? </span></div><p><div class=verse-container id=pe2:133.1><span>“Kāmesu sattā kāmasaṅgasattā, </span></div><p><div class=verse-container id=pe2:133.2><span>Saṁyojane vajjamapassamānā; </span></div><p><div class=verse-container id=pe2:133.3><span>Na hi jātu saṁyojanasaṅgasattā, </span></div><p><div class=verse-container id=pe2:133.4><span>Oghaṁ tareyyuṁ vipulaṁ mahantaṁ”. </span></div><p><div class=verse-container id=pe2:134.1><span>Catūhi aṅgehi samannāgatā kāyassa bhedā devesu uppajjanti. </span></div><p><div class=verse-container id=pe2:134.2><span>Udāne kāpiyaṁ suttaṁ apaṇṇakapasādanīyaṁ—</span></div><p><div class=verse-container id=pe2:134.3><span>idaṁ neyyaṁ. </span></div><p><div class=verse-container id=pe2:135.1><span>Tattha katamaṁ ñāṇañca neyyañca? </span></div><p><div class=verse-container id=pe2:136.1><span>“Sabbe dhammā anattāti, </span></div><p><div class=verse-container id=pe2:136.2><span>yadā paññāya passati; </span></div><p><div class=verse-container id=pe2:136.3><span>Atha nibbindati dukkhe, </span></div><p><div class=verse-container id=pe2:136.4><span>esa maggo visuddhiyā”. </span></div><p><div class=verse-container id=pe2:137.1><span>Yadā passatīti ñāṇaṁ. </span></div><p><div class=verse-container id=pe2:137.2><span>Yo sabbadhamme anattākārena upaṭṭhapeti idaṁ neyyaṁ. </span></div><p><div class=verse-container id=pe2:138.1><span>Cattāri ariyasaccāni, tattha tīṇi neyyāni maggasaccaṁ sīlakkhandho ca paññākkhandho ca, idaṁ ñāṇañca neyyañca. </span></div><p><div class=verse-container id=pe2:139.1><span>Tattha katamaṁ dassanaṁ? </span></div><p><div class=verse-container id=pe2:140.1><span>“Eseva maggo natthañño, </span></div><p><div class=verse-container id=pe2:140.2><span>Dassanassa visuddhiyā; </span></div><p><div class=verse-container id=pe2:140.3><span>Etañhi tumhe paṭipajjatha, </span></div><p><div class=verse-container id=pe2:140.4><span>Mārassetaṁ pamohanaṁ”. </span></div><p><div class=verse-container id=pe2:141.1><span>Catūhi aṅgehi samannāgato ariyasāvako attanāva attānaṁ byākareyya “khīṇanirayomhi yāva sotāpannohamasmi avinipātadhammo niyato sambodhiparāyaṇo”ti. </span></div><p><div class=verse-container id=pe2:141.2><span>Idaṁ dassanaṁ. </span></div><p><div class=verse-container id=pe2:142.1><span>Tattha katamā bhāvanā? </span></div><p><div class=verse-container id=pe2:143.1><span>“Yassindriyāni subhāvitāni, </span></div><p><div class=verse-container id=pe2:143.2><span>Ajjhattaṁ bahiddhā ca sabbaloke; </span></div><p><div class=verse-container id=pe2:143.3><span>So puggalo mati ca rūpasaññī, </span></div><p><div class=verse-container id=pe2:143.4><span>Sumohagatā na jānāti”. </span></div><p><div class=verse-container id=pe2:144.1><span>Cattāri dhammapadāni—</span></div><p><div class=verse-container id=pe2:144.2><span>anabhijjhā abyāpādo sammāsati sammāsamādhi. </span></div><p><div class=verse-container id=pe2:144.3><span>Ayaṁ bhāvanā. </span></div><p><div class=verse-container id=pe2:145.1><span>Tattha katamaṁ dassanañca bhāvanā ca? </span></div><p><div class=verse-container id=pe2:146.1><span>“Vacasā manasātha kammunā ca, </span></div><p><div class=verse-container id=pe2:146.2><span>Aviruddho sammā viditvā dhammaṁ; </span></div><p><div class=verse-container id=pe2:146.3><span>Nibbānapadābhipatthayāno, </span></div><p><div class=verse-container id=pe2:146.4><span>Sammā so loke paribbajeyya”. </span></div><p><div class=verse-container id=pe2:147.1><span>Sotāpattiphalaṁ sacchikātukāmena katame dhammā manasikātabbā, bhagavā āha pañcupādānakkhandhā. </span></div><p><div class=verse-container id=pe2:147.2><span>Idaṁ dassanañca bhāvanā ca. </span></div><p><div class=verse-container id=pe2:148.1><span>Tattha katame vipākadhammadhammā? </span></div><p><div class=verse-container id=pe2:149.1><span>Yāni karoti purisoti vitthāro. </span></div><p><div class=verse-container id=pe2:149.2><span>Tīṇimāni, bhikkhave, sucaritāni. </span></div><p><div class=verse-container id=pe2:149.3><span>Ime vipākadhammadhammā. </span></div><p><div class=verse-container id=pe2:150.1><span>Tattha katame navipākadhammadhammā? </span></div><p><div class=verse-container id=pe2:151.1><span>“Rūpaṁ vedayitaṁ saññā, </span></div><p><div class=verse-container id=pe2:151.2><span>Viññāṇaṁ yā ceva cetanā; </span></div><p><div class=verse-container id=pe2:151.3><span>Nesohamasmi na meso attā, </span></div><p><div class=verse-container id=pe2:151.4><span>Iti diṭṭho virajjati”. </span></div><p><div class=verse-container id=pe2:152.1><span>Pañcime, bhikkhave, khandhā—</span></div><p><div class=verse-container id=pe2:152.2><span>ime navipākadhammadhammā. </span></div><p><div class=verse-container id=pe2:153.1><span>Tattha katamo nevavipāko navipākadhammadhammo? </span></div><p><div class=verse-container id=pe2:154.1><span>“Ye evaṁ paṭipajjanti, </span></div><p><div class=verse-container id=pe2:154.2><span>nayaṁ buddhena desitaṁ; </span></div><p><div class=verse-container id=pe2:154.3><span>Te dukkhassantaṁ karissanti, </span></div><p><div class=verse-container id=pe2:154.4><span>satthusāsanakārakā”ti. </span></div><p><div class=verse-container id=pe2:155.1><span>Iti yā ca sammāpaṭipatti yo ca nirodho, ubhayametaṁ nevavipāko navipākadhammo. </span></div><p><div class=verse-container id=pe2:155.2><span>Brahmacariyaṁ vo, bhikkhave, desessāmi, brahmacariyaphalāni ca brahmacariyañca ariyo aṭṭhaṅgiko maggo brahmacariyaphalāni sotāpattiphalaṁ yāva arahattaṁ. </span></div><p><div class=verse-container id=pe2:156.1><span>Tattha katamaṁ sakavacanaṁ? </span></div><p><div class=verse-container id=pe2:157.1><span>“Sabbapāpassa akaraṇaṁ, </span></div><p><div class=verse-container id=pe2:157.2><span>kusalassa upasampadā; </span></div><p><div class=verse-container id=pe2:157.3><span>Sacittapariyodāpanaṁ, </span></div><p><div class=verse-container id=pe2:157.4><span>etaṁ buddhāna sāsanaṁ”. </span></div><p><div class=verse-container id=pe2:158.1><span>Tīṇimāni, bhikkhave, vimokkhamukhāni. </span></div><p><div class=verse-container id=pe2:158.2><span>Idaṁ sakavacanaṁ. </span></div><p><div class=verse-container id=pe2:159.1><span>Tattha katamaṁ paravacanaṁ? </span></div><p><div class=verse-container id=pe2:160.1><span>“Natthi puttasamaṁ pemaṁ, </span></div><p><div class=verse-container id=pe2:160.2><span>Natthi goṇasamitaṁ dhanaṁ; </span></div><p><div class=verse-container id=pe2:160.3><span>Natthi sūriyasamā ābhā, </span></div><p><div class=verse-container id=pe2:160.4><span>Samuddaparamā sarā”. </span></div><p><div class=verse-container id=pe2:161.1><span>Hetunā mārisā kosiyā subhāsitena saṅgāmavijayo sopi nāma, bhikkhave, sakko devānamindo sakaṁ phalaṁ paribhuñjamānoti vitthārena kātabbaṁ. </span></div><p><div class=verse-container id=pe2:161.2><span>Idaṁ paravacanaṁ. </span></div><p><div class=verse-container id=pe2:162.1><span>Tattha katamaṁ sakavacanañca paravacanañca? </span></div><p><div class=verse-container id=pe2:163.1><span>“Yaṁ pattaṁ yañca pattabbaṁ, </span></div><p><div class=verse-container id=pe2:163.2><span>Ubhayametaṁ rajānukiṇṇaṁ; </span></div><p><div class=verse-container id=pe2:163.3><span>Ye evaṁvādino natthi, </span></div><p><div class=verse-container id=pe2:163.4><span>Tesaṁ kāmesu doso”ti. </span></div><p><div class=verse-container id=pe2:164.1><span>Idaṁ paravacanaṁ. </span></div><p><div class=verse-container id=pe2:164.2><span>Ye ca kho te ubho ante anupagamma vaṭṭaṁ tesaṁ natthi paññāpanāya. </span></div><p><div class=verse-container id=pe2:164.3><span>Idaṁ sakavacanaṁ. </span></div><p><div class=verse-container id=pe2:165.1><span>“Nandati puttehi puttimā, </span></div><p><div class=verse-container id=pe2:165.2><span>Gomā gohi tatheva nandati; </span></div><p><div class=verse-container id=pe2:165.3><span>Upadhī hi narassa nandanā, </span></div><p><div class=verse-container id=pe2:165.4><span>Na hi so nandati yo nirūpadhī”ti—</span></div><p><div class=verse-container id=pe2:165.5><span>paravacanaṁ. </span></div><p><div class=verse-container id=pe2:166.1><span>“Socati puttehi puttimā, </span></div><p><div class=verse-container id=pe2:166.2><span>Gomā gohi tatheva socati; </span></div><p><div class=verse-container id=pe2:166.3><span>Upadhī hi narassa socanā, </span></div><p><div class=verse-container id=pe2:166.4><span>Na hi so socati yo nirūpadhī”ti—</span></div><p><div class=verse-container id=pe2:166.5><span>sakavacanaṁ. </span></div><p><div class=verse-container id=pe2:167.1><span>Idaṁ sakavacanaṁ paravacanañca. </span></div><p><div class=verse-container id=pe2:168.1><span>Tattha katamaṁ sattādhiṭṭhānaṁ? </span></div><p><div class=verse-container id=pe2:169.1><span>“Ye keci bhūtā bhavissanti ye vāpi, </span></div><p><div class=verse-container id=pe2:169.2><span>Sabbe gamissanti pahāya dehaṁ; </span></div><p><div class=verse-container id=pe2:169.3><span>Taṁ sabbajāniṁ kusalo viditvā, </span></div><p><div class=verse-container id=pe2:169.4><span>Dhamme ṭhito brahmacariyaṁ careyya”. </span></div><p><div class=verse-container id=pe2:170.1><span>Tayome, bhikkhave, satthāro, tathāgato arahaṁ sekkho paṭipado. </span></div><p><div class=verse-container id=pe2:170.2><span>Idaṁ sattādhiṭṭhānaṁ. </span></div><p><div class=verse-container id=pe2:171.1><span>Tattha katamaṁ dhammādhiṭṭhānaṁ? </span></div><p><div class=verse-container id=pe2:172.1><span>“Yañca kāmasukhaṁ loke, </span></div><p><div class=verse-container id=pe2:172.2><span>yañcidaṁ diviyaṁ sukhaṁ; </span></div><p><div class=verse-container id=pe2:172.3><span>Taṇhakkhayasukhassete, </span></div><p><div class=verse-container id=pe2:172.4><span>kalaṁ nāgghanti soḷasiṁ”. </span></div><p><div class=verse-container id=pe2:173.1><span>Sattime, bhikkhave, bojjhaṅgā, idaṁ dhammādhiṭṭhānaṁ. </span></div><p><div class=verse-container id=pe2:174.1><span>Tattha katamaṁ sattādhiṭṭhānañca dhammādhiṭṭhānañca? </span></div><p><div class=verse-container id=pe2:174.2><span>Duddasamantaṁ saccaṁ duddaso paṭivedho bālehi, jānato passato natthi nandīti vadāmi. </span></div><p><div class=verse-container id=pe2:174.3><span>Duddasamantaṁ saccaṁ duddaso paṭivedho bālehīti dhammādhiṭṭhānaṁ. </span></div><p><div class=verse-container id=pe2:174.4><span>Jānato passato natthi nandīti sattādhiṭṭhānaṁ. </span></div><p><div class=verse-container id=pe2:174.5><span>Dārukkhandhopamaṁ gaṅgāya tīriyā orimañca tīraṁ pārimañca tīraṁ thale vā na ca ussīdanaṁ, majjhe ca na saṁsīdanaṁ manussaggāho ca amanussaggāho ca antopūtibhāvo ca, idaṁ dhammādhiṭṭhānaṁ. </span></div><p><div class=verse-container id=pe2:174.6><span>Evaṁ pana bhikkhu nibbānaninno bhavissati nibbānaparāyaṇoti sattādhiṭṭhānaṁ. </span></div><p><div class=verse-container id=pe2:174.7><span>Idaṁ sattādhiṭṭhānañca dhammādhiṭṭhānañca. </span></div><p><div class=verse-container id=pe2:175.1><span>Tattha katamo thavo? </span></div><p><div class=verse-container id=pe2:176.1><span>“Maggānaṭṭhaṅgiko seṭṭho, </span></div><p><div class=verse-container id=pe2:176.2><span>saccānaṁ caturo padā; </span></div><p><div class=verse-container id=pe2:176.3><span>Virāgo seṭṭho dhammānaṁ, </span></div><p><div class=verse-container id=pe2:176.4><span>dvipadānañca cakkhumā”. </span></div><p><div class=verse-container id=pe2:177.1><span>Tīṇimāni, bhikkhave, aggāni—</span></div><p><div class=verse-container id=pe2:177.2><span>buddho sattānaṁ, virāgo dhammānaṁ, saṅgho gaṇānaṁ. </span></div><p><div class=verse-container id=pe2:177.3><span>Ayaṁ thavo. </span></div><p><div class=verse-container id=pe2:178.1><span>Tattha katamaṁ anuññātaṁ? </span></div><p><div class=verse-container id=pe2:179.1><span>“Kāyena saṁvaro sādhu, </span></div><p><div class=verse-container id=pe2:179.2><span>sādhu vācāya saṁvaro; </span></div><p><div class=verse-container id=pe2:179.3><span>Manasā saṁvaro sādhu, </span></div><p><div class=verse-container id=pe2:179.4><span>sādhu sabbattha saṁvuto; </span></div><p><div class=verse-container id=pe2:179.5><span>Sabbattha saṁvuto bhikkhu, </span></div><p><div class=verse-container id=pe2:179.6><span>sabbadukkhā pamuccati”. </span></div><p><div class=verse-container id=pe2:180.1><span>Idaṁ bhagavatā anuññātaṁ. </span></div><p><div class=verse-container id=pe2:181.1><span>Tīṇimāni, bhikkhave, karaṇīyāni—</span></div><p><div class=verse-container id=pe2:181.2><span>kāyasucaritaṁ vacīsucaritaṁ manosucaritaṁ. </span></div><p><div class=verse-container id=pe2:181.3><span>Idaṁ anuññātaṁ. </span></div><p><div class=verse-container id=pe2:182.1><span>Tattha katamaṁ paṭikkhittaṁ? </span></div><p><div class=verse-container id=pe2:183.1><span>Natthi puttasamaṁ pemaṁ. </span></div><p><div class=verse-container id=pe2:183.2><span>Vitthāro idaṁ paṭikkhittaṁ. </span></div><p><div class=verse-container id=pe2:184.1><span>Tīṇimāni, bhikkhave, akaraṇīyāni sayaṁ abhiññāya desitāni. </span></div><p><div class=verse-container id=pe2:184.2><span>Katamāni tīṇi? </span></div><p><div class=verse-container id=pe2:184.3><span>Kāyaduccaritaṁ vacīduccaritaṁ manoduccaritaṁ. </span></div><p><div class=verse-container id=pe2:184.4><span>Idaṁ paṭikkhittaṁ. </span></div><p><div class=verse-container id=pe2:185.1><span>Tattha katamaṁ anuññātañca paṭikkhittañca? </span></div><p><div class=verse-container id=pe2:186.1><span>“Kāyena kusalaṁ kare, </span></div><p><div class=verse-container id=pe2:186.2><span>assa kāyena saṁvuto; </span></div><p><div class=verse-container id=pe2:186.3><span>Kāyaduccaritaṁ hitvā, </span></div><p><div class=verse-container id=pe2:186.4><span>kāyasucaritaṁ care”. </span></div><p><div class=verse-container id=pe2:187.1><span>Dvīhi paṭhamapadehi catutthena ca padena anujānāti. </span></div><p><div class=verse-container id=pe2:187.2><span>Kāyaduccaritaṁ hitvāti tatiyena padena paṭikkhittanti. </span></div><p><div class=verse-container id=pe2:187.3><span>Mahāvibhaṅgo aciratapānādo. </span></div><p><div class=verse-container id=pe2:188.1><span>Tatthimā uddānagāthā </span></div><p><div class=verse-container id=pe2:189.1><span>Sace bhāyasi dukkhassa, </span></div><p><div class=verse-container id=pe2:189.2><span>mābhinandi anāgataṁ; </span></div><p><div class=verse-container id=pe2:189.3><span>Vassakāle yathā chattaṁ, </span></div><p><div class=verse-container id=pe2:189.4><span>kusalāni kamatthake. </span></div><p><div class=verse-container id=pe2:190.1><span>Sabbe dhammā anattāti, </span></div><p><div class=verse-container id=pe2:190.2><span>samāgataṁ vicālaye; </span></div><p><div class=verse-container id=pe2:190.3><span>Na vo dukkhā pamokkhātthi, </span></div><p><div class=verse-container id=pe2:190.4><span>samatho ca vipassanā. </span></div><p><div class=verse-container id=pe2:191.1><span>Kāmacchandaṁ upādāya, </span></div><p><div class=verse-container id=pe2:191.2><span>yo so vitakkehi khajjati; </span></div><p><div class=verse-container id=pe2:191.3><span>Subhāvitatte bojjhaṅge, </span></div><p><div class=verse-container id=pe2:191.4><span>so imaṁ vijaṭaye jaṭaṁ. </span></div><p><div class=verse-container id=pe2:192.1><span>Suññato lokaṁ avekkhassu, </span></div><p><div class=verse-container id=pe2:192.2><span>samādhibhāvi bhāvase; </span></div><p><div class=verse-container id=pe2:192.3><span>Kāmaṁ kāmayamānassa, </span></div><p><div class=verse-container id=pe2:192.4><span>dhammacariyāya sugatiṁ. </span></div><p><div class=verse-container id=pe2:193.1><span>Haññate sabbā mucceva, </span></div><p><div class=verse-container id=pe2:193.2><span>nippoṭhento catuddisā; </span></div><p><div class=verse-container id=pe2:193.3><span>Yo kāme parivajjeti, </span></div><p><div class=verse-container id=pe2:193.4><span>pārichattopameva ca. </span></div><p><div class=verse-container id=pe2:194.1><span>Yāni karoti puriso, </span></div><p><div class=verse-container id=pe2:194.2><span>lokadhammā pakāsitā; </span></div><p><div class=verse-container id=pe2:194.3><span>Sukho vipāko puññānaṁ, </span></div><p><div class=verse-container id=pe2:194.4><span>tatiyaṁ aññaṁ na vijjati. </span></div><p><div class=verse-container id=pe2:195.1><span>Ādānassa bhayaṁ ñatvā, </span></div><p><div class=verse-container id=pe2:195.2><span>jāyate jīyatepi ca; </span></div><p><div class=verse-container id=pe2:195.3><span>Kāmā hi citrā vividhā, </span></div><p><div class=verse-container id=pe2:195.4><span>atha loṇasallopamaṁ. </span></div><p><div class=verse-container id=pe2:196.1><span>Na hi pāpaṁ kataṁ kammaṁ, </span></div><p><div class=verse-container id=pe2:196.2><span>Agatīhi ca gacchati; </span></div><p><div class=verse-container id=pe2:196.3><span>Yassindriyāni samathaṅgatāni, </span></div><p><div class=verse-container id=pe2:196.4><span>Tatheva pañcañāṇiko. </span></div><p><div class=verse-container id=pe2:197.1><span>Sattiyā viya omaṭṭho, </span></div><p><div class=verse-container id=pe2:197.2><span>viññāṇañca patiṭṭhitā; </span></div><p><div class=verse-container id=pe2:197.3><span>Yo pāṇamatipāteti, </span></div><p><div class=verse-container id=pe2:197.4><span>tīṇi duccaritāni ca. </span></div><p><div class=verse-container id=pe2:198.1><span>Saṭṭhivassasahassāni, </span></div><p><div class=verse-container id=pe2:198.2><span>Khaṇaṁ laddhāna dullabhaṁ; </span></div><p><div class=verse-container id=pe2:198.3><span>Ayasāva malaṁ samuṭṭhitaṁ, </span></div><p><div class=verse-container id=pe2:198.4><span>Catūsu paṭipattisu. </span></div><p><div class=verse-container id=pe2:199.1><span>Nelaṅgo setapacchādo, </span></div><p><div class=verse-container id=pe2:199.2><span>atha gopālakopamaṁ; </span></div><p><div class=verse-container id=pe2:199.3><span>Sukho viveko tuṭṭhassa, </span></div><p><div class=verse-container id=pe2:199.4><span>vitakkā ca sudesitā. </span></div><p><div class=verse-container id=pe2:200.1><span>Pheṇapiṇḍopamaṁ rūpaṁ, </span></div><p><div class=verse-container id=pe2:200.2><span>brahā uju patāpavā; </span></div><p><div class=verse-container id=pe2:200.3><span>Paññā hi seṭṭhā lokasmiṁ, </span></div><p><div class=verse-container id=pe2:200.4><span>anaññā tīṇi indriyāni. </span></div><p><div class=verse-container id=pe2:201.1><span>Kāmesu sattā kāmasaṅgasattā, </span></div><p><div class=verse-container id=pe2:201.2><span>Atha vaṇṇo rahassavā; </span></div><p><div class=verse-container id=pe2:201.3><span>Sabbe dhammā anattāti, </span></div><p><div class=verse-container id=pe2:201.4><span>Ariyasaccañca desitaṁ. </span></div><p><div class=verse-container id=pe2:202.1><span>Eseva maggo natthañño, </span></div><p><div class=verse-container id=pe2:202.2><span>Sotāpannoti byākare; </span></div><p><div class=verse-container id=pe2:202.3><span>Yassindriyāni subhāvitāni, </span></div><p><div class=verse-container id=pe2:202.4><span>Atha dhammapadehi ca. </span></div><p><div class=verse-container id=pe2:203.1><span>Vacasā manasā ceva, </span></div><p><div class=verse-container id=pe2:203.2><span>pañcakkhandhā aniccato; </span></div><p><div class=verse-container id=pe2:203.3><span>Yāni karoti puriso, </span></div><p><div class=verse-container id=pe2:203.4><span>tīṇi sucaritāni ca. </span></div><p><div class=verse-container id=pe2:204.1><span>Rūpaṁ vedayitaṁ saññā, </span></div><p><div class=verse-container id=pe2:204.2><span>pañcakkhandhā pakāsitā; </span></div><p><div class=verse-container id=pe2:204.3><span>Yo evaṁ paṭipajjati, </span></div><p><div class=verse-container id=pe2:204.4><span>brahmā ceva phalāni ca. </span></div><p><div class=verse-container id=pe2:205.1><span>Sabbapāpassa akaraṇaṁ, </span></div><p><div class=verse-container id=pe2:205.2><span>vimokkhā taṁ hi desitā; </span></div><p><div class=verse-container id=pe2:205.3><span>Natthi puttasamaṁ pemaṁ, </span></div><p><div class=verse-container id=pe2:205.4><span>devānaṁ asurāna ca. </span></div><p><div class=verse-container id=pe2:206.1><span>Yaṁ pattaṁ yañca pattabbaṁ, </span></div><p><div class=verse-container id=pe2:206.2><span>nandati socati niccaṁ; </span></div><p><div class=verse-container id=pe2:206.3><span>Ye keci bhūtā bhavissanti, </span></div><p><div class=verse-container id=pe2:206.4><span>satthāro ca pakāsitā. </span></div><p><div class=verse-container id=pe2:207.1><span>Yañca kāmasukhaṁ loke, </span></div><p><div class=verse-container id=pe2:207.2><span>bojjhaṅgā ca sudesitā; </span></div><p><div class=verse-container id=pe2:207.3><span>Maggānaṭṭhaṅgiko seṭṭho, </span></div><p><div class=verse-container id=pe2:207.4><span>tayo ca aggapattiyo. </span></div><p><div class=verse-container id=pe2:208.1><span>Kāyena saṁvaro sādhu, </span></div><p><div class=verse-container id=pe2:208.2><span>karaṇīyañca desitaṁ; </span></div><p><div class=verse-container id=pe2:208.3><span>Natthi attasamaṁ pemaṁ, </span></div><p><div class=verse-container id=pe2:208.4><span>ariyā tīṇi ca desitā. </span></div><p><div class=verse-container id=pe2:209.1><span>Kāyena kusalaṁ abhirato, </span></div><p><div class=verse-container id=pe2:209.2><span>Vinayañca kāmasukhaṁ loke; </span></div><p><div class=verse-container id=pe2:209.3><span>Bojjhaṅgā ca sudesitā, </span></div><p><div class=verse-container id=pe2:209.4><span>Duddasaṁ anataṁ ceva parāparaṁ ca. </span></div><p><div class=verse-container id=pe2:210.1><span>Peṭakopadese sāsanappaṭṭhānaṁ nāma dutiyabhūmi samattā. </span></div><div class=flex-between><a href=/canon/en/pli/ms/sutta/kn/pe/pe0001.html>Previous</a><a href=/canon/en/pli/ms/sutta/kn/pe/pe0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>