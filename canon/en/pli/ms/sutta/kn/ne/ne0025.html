<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ne.html> Netti </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ne/ne0024.html>Previous</a><a href=/canon/en/pli/ms/sutta/kn/ne/ne0026.html>Next</a></div><p><div class=verse-container id=ne25:0.1><span>Netti </span></div><p><div class=verse-container id=ne25:0.2><span>Paṭiniddesavāra </span></div><p><div class=verse-container id=ne25:0.3><span>Sampāta 6 </span></div><p><div class=verse-container id=ne25:0.4><span class=big-bold>Catubyūhahārasampāta </span></div><p><div class=verse-container id=ne25:1.1><span>Tattha katamo catubyūho hārasampāto. </span></div><p><div class=verse-container id=ne25:2.1><span>“Tasmā rakkhitacittassa, sammāsaṅkappagocaro”ti gāthā. </span></div><p><div class=verse-container id=ne25:2.2><span>“Tasmā rakkhitacittassā”ti rakkhitaṁ paripālīyatīti esā nirutti. </span></div><p><div class=verse-container id=ne25:2.3><span>Idha bhagavato ko adhippāyo? </span></div><p><div class=verse-container id=ne25:2.4><span>Ye duggatīhi parimuccitukāmā bhavissanti, te dhammacārino bhavissantīti ayaṁ ettha bhagavato adhippāyo. </span></div><p><div class=verse-container id=ne25:2.5><span>Kokāliko hi sāriputtamoggallānesu theresu cittaṁ padosayitvā mahāpadumaniraye upapanno. </span></div><p><div class=verse-container id=ne25:2.6><span>Bhagavā ca satiārakkhena cetasā samannāgato, suttamhi vuttaṁ—</span></div><p><div class=verse-container id=ne25:2.7><span>“satiyā cittaṁ rakkhitabban”ti. </span></div><p><div class=verse-container id=ne25:2.8><span>Niyutto catubyūho hārasampāto. </span></div><div class=flex-between><a href=/canon/en/pli/ms/sutta/kn/ne/ne0024.html>Previous</a><a href=/canon/en/pli/ms/sutta/kn/ne/ne0026.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>