<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/ne.html> Netti </a></ul></nav><main class=container><p>From:<div class=flex-between><a href=/canon/en/pli/ms/sutta/kn/ne/ne0002.html>Previous</a><a href=/canon/en/pli/ms/sutta/kn/ne/ne0004.html>Next</a></div><p><div class=verse-container id=ne3:0.1><span>Netti </span></div><p><div class=verse-container id=ne3:0.2><span class=big-bold>3. Niddesavāra </span></div><p><div class=verse-container id=ne3:1.1><span>Tattha saṅkhepato netti kittitā. </span></div><p><div class=verse-container id=ne3:2.0><span>3.1. Hārasaṅkhepa </span></div><p><div class=verse-container id=ne3:2.1><span>Assādādīnavatā, </span></div><p><div class=verse-container id=ne3:2.2><span>Nissaraṇampi ca phalaṁ upāyo ca; </span></div><p><div class=verse-container id=ne3:2.3><span>Āṇattī ca bhagavato, </span></div><p><div class=verse-container id=ne3:2.4><span>Yogīnaṁ desanāhāro. </span></div><p><div class=verse-container id=ne3:3.1><span>Yaṁ pucchitañca vissajjitañca, </span></div><p><div class=verse-container id=ne3:3.2><span>Suttassa yā ca anugīti; </span></div><p><div class=verse-container id=ne3:3.3><span>Suttassa yo pavicayo, </span></div><p><div class=verse-container id=ne3:3.4><span>Hāro vicayoti niddiṭṭho. </span></div><p><div class=verse-container id=ne3:4.1><span>Sabbesaṁ hārānaṁ, </span></div><p><div class=verse-container id=ne3:4.2><span>Yā bhūmī yo ca gocaro tesaṁ; </span></div><p><div class=verse-container id=ne3:4.3><span>Yuttāyuttaparikkhā, </span></div><p><div class=verse-container id=ne3:4.4><span>Hāro yuttīti niddiṭṭho. </span></div><p><div class=verse-container id=ne3:5.1><span>Dhammaṁ deseti jino, </span></div><p><div class=verse-container id=ne3:5.2><span>Tassa ca dhammassa yaṁ padaṭṭhānaṁ; </span></div><p><div class=verse-container id=ne3:5.3><span>Iti yāva sabbadhammā, </span></div><p><div class=verse-container id=ne3:5.4><span>Eso hāro padaṭṭhāno. </span></div><p><div class=verse-container id=ne3:6.1><span>Vuttamhi ekadhamme, </span></div><p><div class=verse-container id=ne3:6.2><span>Ye dhammā ekalakkhaṇā keci; </span></div><p><div class=verse-container id=ne3:6.3><span>Vuttā bhavanti sabbe, </span></div><p><div class=verse-container id=ne3:6.4><span>So hāro lakkhaṇo nāma. </span></div><p><div class=verse-container id=ne3:7.1><span>Neruttamadhippāyo, </span></div><p><div class=verse-container id=ne3:7.2><span>Byañjanamatha desanānidānañca; </span></div><p><div class=verse-container id=ne3:7.3><span>Pubbāparānusandhī, </span></div><p><div class=verse-container id=ne3:7.4><span>Eso hāro catubyūho. </span></div><p><div class=verse-container id=ne3:8.1><span>Ekamhi padaṭṭhāne, </span></div><p><div class=verse-container id=ne3:8.2><span>Pariyesati sesakaṁ padaṭṭhānaṁ; </span></div><p><div class=verse-container id=ne3:8.3><span>Āvaṭṭati paṭipakkhe, </span></div><p><div class=verse-container id=ne3:8.4><span>Āvaṭṭo nāma so hāro. </span></div><p><div class=verse-container id=ne3:9.1><span>Dhammañca padaṭṭhānaṁ, </span></div><p><div class=verse-container id=ne3:9.2><span>Bhūmiñca vibhajjate ayaṁ hāro; </span></div><p><div class=verse-container id=ne3:9.3><span>Sādhāraṇe asādhā- </span></div><p><div class=verse-container id=ne3:9.4><span>Raṇe ca neyyo vibhattīti. </span></div><p><div class=verse-container id=ne3:10.1><span>Kusalākusale dhamme, </span></div><p><div class=verse-container id=ne3:10.2><span>Niddiṭṭhe bhāvite pahīne ca; </span></div><p><div class=verse-container id=ne3:10.3><span>Parivattati paṭipakkhe, </span></div><p><div class=verse-container id=ne3:10.4><span>Hāro parivattano nāma. </span></div><p><div class=verse-container id=ne3:11.1><span>Vevacanāni bahūni tu, </span></div><p><div class=verse-container id=ne3:11.2><span>Sutte vuttāni ekadhammassa; </span></div><p><div class=verse-container id=ne3:11.3><span>Yo jānāti suttavidū, </span></div><p><div class=verse-container id=ne3:11.4><span>Vevacano nāma so hāro. </span></div><p><div class=verse-container id=ne3:12.1><span>Ekaṁ bhagavā dhammaṁ, </span></div><p><div class=verse-container id=ne3:12.2><span>Paññattīhi vividhāhi deseti; </span></div><p><div class=verse-container id=ne3:12.3><span>So ākāro ñeyyo, </span></div><p><div class=verse-container id=ne3:12.4><span>Paññattī nāma hāroti. </span></div><p><div class=verse-container id=ne3:13.1><span>Yo ca paṭiccuppādo, </span></div><p><div class=verse-container id=ne3:13.2><span>Indriyakhandhā ca dhātu āyatanā; </span></div><p><div class=verse-container id=ne3:13.3><span>Etehi otarati yo, </span></div><p><div class=verse-container id=ne3:13.4><span>Otaraṇo nāma so hāro. </span></div><p><div class=verse-container id=ne3:14.1><span>Vissajjitamhi pañhe, </span></div><p><div class=verse-container id=ne3:14.2><span>Gāthāyaṁ pucchitā yamārabbha; </span></div><p><div class=verse-container id=ne3:14.3><span>Suddhāsuddhaparikkhā, </span></div><p><div class=verse-container id=ne3:14.4><span>Hāro so sodhano nāma. </span></div><p><div class=verse-container id=ne3:15.1><span>Ekattatāya dhammā, </span></div><p><div class=verse-container id=ne3:15.2><span>Yepi ca vemattatāya niddiṭṭhā; </span></div><p><div class=verse-container id=ne3:15.3><span>Te na vikappayitabbā, </span></div><p><div class=verse-container id=ne3:15.4><span>Eso hāro adhiṭṭhāno. </span></div><p><div class=verse-container id=ne3:16.1><span>Ye dhammā yaṁ dhammaṁ, </span></div><p><div class=verse-container id=ne3:16.2><span>Janayantippaccayā paramparato; </span></div><p><div class=verse-container id=ne3:16.3><span>Hetumavakaḍḍhayitvā, </span></div><p><div class=verse-container id=ne3:16.4><span>Eso hāro parikkhāro. </span></div><p><div class=verse-container id=ne3:17.1><span>Ye dhammā yaṁmūlā, </span></div><p><div class=verse-container id=ne3:17.2><span>Ye cekatthā pakāsitā muninā; </span></div><p><div class=verse-container id=ne3:17.3><span>Te samaropayitabbā, </span></div><p><div class=verse-container id=ne3:17.4><span>Esa samāropano hāro. </span></div><p><div class=verse-container id=ne3:18.0><span>3.2. Nayasaṅkhepa </span></div><p><div class=verse-container id=ne3:18.1><span>Taṇhañca avijjampi ca, </span></div><p><div class=verse-container id=ne3:18.2><span>Samathena vipassanāya yo neti; </span></div><p><div class=verse-container id=ne3:18.3><span>Saccehi yojayitvā, </span></div><p><div class=verse-container id=ne3:18.4><span>Ayaṁ nayo nandiyāvaṭṭo. </span></div><p><div class=verse-container id=ne3:19.1><span>Yo akusale samūlehi, </span></div><p><div class=verse-container id=ne3:19.2><span>Neti kusale ca kusalamūlehi; </span></div><p><div class=verse-container id=ne3:19.3><span>Bhūtaṁ tathaṁ avitathaṁ, </span></div><p><div class=verse-container id=ne3:19.4><span>Tipukkhalaṁ taṁ nayaṁ āhu. </span></div><p><div class=verse-container id=ne3:20.1><span>Yo neti vipallāsehi, </span></div><p><div class=verse-container id=ne3:20.2><span>Kilese indriyehi saddhamme; </span></div><p><div class=verse-container id=ne3:20.3><span>Etaṁ nayaṁ nayavidū, </span></div><p><div class=verse-container id=ne3:20.4><span>Sīhavikkīḷitaṁ āhu. </span></div><p><div class=verse-container id=ne3:21.1><span>Veyyākaraṇesu hi ye, </span></div><p><div class=verse-container id=ne3:21.2><span>Kusalākusalā tahiṁ tahiṁ vuttā; </span></div><p><div class=verse-container id=ne3:21.3><span>Manasā volokayate, </span></div><p><div class=verse-container id=ne3:21.4><span>Taṁ khu disālocanaṁ āhu. </span></div><p><div class=verse-container id=ne3:22.1><span>Oloketvā disalocanena, </span></div><p><div class=verse-container id=ne3:22.2><span>Ukkhipiya yaṁ samāneti; </span></div><p><div class=verse-container id=ne3:22.3><span>Sabbe kusalākusale, </span></div><p><div class=verse-container id=ne3:22.4><span>Ayaṁ nayo aṅkuso nāma. </span></div><p><div class=verse-container id=ne3:23.1><span>Soḷasa hārā paṭhamaṁ, </span></div><p><div class=verse-container id=ne3:23.2><span>Disalocanato disā viloketvā; </span></div><p><div class=verse-container id=ne3:23.3><span>Saṅkhipiya aṅkusena hi, </span></div><p><div class=verse-container id=ne3:23.4><span>Nayehi tīhi niddise suttaṁ. </span></div><p><div class=verse-container id=ne3:24.0><span>3.3. Dvādasapada </span></div><p><div class=verse-container id=ne3:24.1><span>Akkharaṁ padaṁ byañjanaṁ, </span></div><p><div class=verse-container id=ne3:24.2><span>nirutti tatheva niddeso; </span></div><p><div class=verse-container id=ne3:24.3><span>Ākārachaṭṭhavacanaṁ, </span></div><p><div class=verse-container id=ne3:24.4><span>ettāva byañjanaṁ sabbaṁ. </span></div><p><div class=verse-container id=ne3:25.1><span>Saṅkāsanā pakāsanā, </span></div><p><div class=verse-container id=ne3:25.2><span>Vivaraṇā vibhajanuttānīkammapaññatti; </span></div><p><div class=verse-container id=ne3:25.3><span>Etehi chahi padehi, </span></div><p><div class=verse-container id=ne3:25.4><span>Attho kammañca niddiṭṭhaṁ. </span></div><p><div class=verse-container id=ne3:26.1><span>Tīṇi ca nayā anūnā, </span></div><p><div class=verse-container id=ne3:26.2><span>Atthassa ca chappadāni gaṇitāni; </span></div><p><div class=verse-container id=ne3:26.3><span>Navahi padehi bhagavato, </span></div><p><div class=verse-container id=ne3:26.4><span>Vacanassattho samāyutto. </span></div><p><div class=verse-container id=ne3:27.1><span>Atthassa navappadāni, </span></div><p><div class=verse-container id=ne3:27.2><span>Byañjanapariyeṭṭhiyā catubbīsa; </span></div><p><div class=verse-container id=ne3:27.3><span>Ubhayaṁ saṅkalayitvā, </span></div><p><div class=verse-container id=ne3:27.4><span>Tettiṁsā ettikā nettīti. </span></div><p><div class=verse-container id=ne3:27.5><span>Niddesavāro. </span></div><div class=flex-between><a href=/canon/en/pli/ms/sutta/kn/ne/ne0002.html>Previous</a><a href=/canon/en/pli/ms/sutta/kn/ne/ne0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>