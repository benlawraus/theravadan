<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/iti.html> Itivuttaka </a><li><a href=/canon/en/pli/ms/sutta/kn/iti/vagga0011.html> Brāhmaṇadhammayāgavagga </a></ul></nav><main class=container><p>Other Translations: <a href=/canon/de/pli/ms/sutta/kn/iti/vagga0011/iti0110.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/kn/iti/vagga0011/iti0109.html>Previous</a><a href=/canon/en/pli/ms/sutta/kn/iti/vagga0011/iti0111.html>Next</a></div><p><div class=verse-container id=iti110:0.1><span>Itivuttaka 110 </span><span class="translation sujato">So It Was Said 110 </span></div><p><div class=verse-container id=iti110:0.2><span>Catukkanipāta </span><span class="translation sujato">The Book of the Fours </span></div><p><div class=verse-container id=iti110:0.3><span>Brāhmaṇadhammayāgavagga </span><span class="translation sujato">The Chapter on the Brahmin’s Offering of the Teaching </span></div><p><div class=verse-container id=iti110:0.4><span class=big-bold>Carasutta </span><span class="translation sujato">Walking </span></div><p><div class=verse-container id=iti110:1.1><span>Vuttañhetaṁ bhagavatā vuttamarahatāti me sutaṁ: </span><span class="translation sujato">This was said by the Buddha, the Perfected One: that is what I heard. </span></div><p><div class=verse-container id=iti110:2.1><span>“Carato cepi, bhikkhave, bhikkhuno uppajjati kāmavitakko vā byāpādavitakko vā vihiṁsāvitakko vā. </span><span class="translation sujato">“Mendicants, suppose a mendicant has a sensual, malicious, or cruel thought while walking. </span></div><p><div class=verse-container id=iti110:2.2><span>Tañce, bhikkhave, bhikkhu adhivāseti nappajahati na vinodeti na byantīkaroti na anabhāvaṁ gameti. </span><span class="translation sujato">They tolerate it and don’t give it up, get rid of it, eliminate it, and obliterate it. Such a mendicant is said to be ‘not keen or prudent, always lazy, and lacking energy’ when walking. </span></div><p><div class=verse-container id=iti110:2.3><span>Carampi, bhikkhave, bhikkhu evaṁbhūto anātāpī anottāpī satataṁ samitaṁ kusīto hīnavīriyoti vuccati. </span></div><p><div class=verse-container id=iti110:3.1><span>Ṭhitassa cepi, bhikkhave, bhikkhuno uppajjati kāmavitakko vā byāpādavitakko vā vihiṁsāvitakko vā. </span><span class="translation sujato">Suppose a mendicant has a sensual, malicious, or cruel thought while standing … </span></div><p><div class=verse-container id=iti110:3.2><span>Tañce, bhikkhave, bhikkhu adhivāseti nappajahati na vinodeti na byantīkaroti na anabhāvaṁ gameti. </span></div><p><div class=verse-container id=iti110:3.3><span>Ṭhitopi, bhikkhave, bhikkhu evaṁbhūto anātāpī anottāpī satataṁ samitaṁ kusīto hīnavīriyoti vuccati. </span></div><p><div class=verse-container id=iti110:4.1><span>Nisinnassa cepi, bhikkhave, bhikkhuno uppajjati kāmavitakko vā byāpādavitakko vā vihiṁsāvitakko vā. </span><span class="translation sujato">sitting … </span></div><p><div class=verse-container id=iti110:4.2><span>Tañce, bhikkhave, bhikkhu adhivāseti nappajahati na vinodeti na byantīkaroti na anabhāvaṁ gameti. </span></div><p><div class=verse-container id=iti110:4.3><span>Nisinnopi, bhikkhave, bhikkhu evaṁbhūto anātāpī anottāpī satataṁ samitaṁ kusīto hīnavīriyoti vuccati. </span></div><p><div class=verse-container id=iti110:5.1><span>Sayānassa cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṁsāvitakko vā. </span><span class="translation sujato">or when lying down while awake. </span></div><p><div class=verse-container id=iti110:5.2><span>Tañce, bhikkhave, bhikkhu adhivāseti nappajahati na vinodeti na byantīkaroti na anabhāvaṁ gameti. </span><span class="translation sujato">They tolerate it and don’t give it up, get rid of it, eliminate it, and obliterate it. </span></div><p><div class=verse-container id=iti110:5.3><span>Sayānopi, bhikkhave, bhikkhu jāgaro evaṁbhūto anātāpī anottāpī satataṁ samitaṁ kusīto hīnavīriyoti vuccati. </span><span class="translation sujato">Such a mendicant is said to be ‘not keen or prudent, always lazy, and lacking energy’ when lying down while awake. </span></div><p><div class=verse-container id=iti110:6.1><span>Carato cepi, bhikkhave, bhikkhuno uppajjati kāmavitakko vā byāpādavitakko vā vihiṁsāvitakko vā. </span><span class="translation sujato">Suppose a mendicant has a sensual, malicious, or cruel thought while walking. </span></div><p><div class=verse-container id=iti110:6.2><span>Tañce, bhikkhave, bhikkhu nādhivāseti pajahati vinodeti byantīkaroti anabhāvaṁ gameti. </span><span class="translation sujato">They don’t tolerate them, but give them up, get rid of them, eliminate them, and obliterate them. </span></div><p><div class=verse-container id=iti110:6.3><span>Carampi, bhikkhave, bhikkhu evaṁbhūto ātāpī ottāpī satataṁ samitaṁ āraddhavīriyo pahitattoti vuccati. </span><span class="translation sujato">Such a mendicant is said to be ‘keen and prudent, always energetic and determined’ when walking. </span></div><p><div class=verse-container id=iti110:7.1><span>Ṭhitassa cepi, bhikkhave, bhikkhuno uppajjati kāmavitakko vā byāpādavitakko vā vihiṁsāvitakko vā. </span><span class="translation sujato">Suppose a mendicant has a sensual, malicious, or cruel thought while standing … </span></div><p><div class=verse-container id=iti110:7.2><span>Tañce, bhikkhave, bhikkhu nādhivāseti pajahati vinodeti byantīkaroti anabhāvaṁ gameti. </span></div><p><div class=verse-container id=iti110:7.3><span>Ṭhitopi, bhikkhave, bhikkhu evaṁbhūto ātāpī ottāpī satataṁ samitaṁ āraddhavīriyo pahitattoti vuccati. </span></div><p><div class=verse-container id=iti110:8.1><span>Nisinnassa cepi, bhikkhave, bhikkhuno uppajjati kāmavitakko vā byāpādavitakko vā vihiṁsāvitakko vā. </span><span class="translation sujato">sitting … </span></div><p><div class=verse-container id=iti110:8.2><span>Tañce, bhikkhave, bhikkhu nādhivāseti pajahati vinodeti byantīkaroti anabhāvaṁ gameti. </span></div><p><div class=verse-container id=iti110:8.3><span>Nisinnopi, bhikkhave, bhikkhu evaṁbhūto ātāpī ottāpī satataṁ samitaṁ āraddhavīriyo pahitattoti vuccati. </span></div><p><div class=verse-container id=iti110:9.1><span>Sayānassa cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṁsāvitakko vā. </span><span class="translation sujato">or when lying down while awake. </span></div><p><div class=verse-container id=iti110:9.2><span>Tañce, bhikkhave, bhikkhu nādhivāseti pajahati vinodeti byantīkaroti anabhāvaṁ gameti. </span><span class="translation sujato">They don’t tolerate it, but give it up, get rid of it, eliminate it, and obliterate it. </span></div><p><div class=verse-container id=iti110:9.3><span>Sayānopi, bhikkhave, bhikkhu jāgaro evaṁbhūto ātāpī ottāpī satataṁ samitaṁ āraddhavīriyo pahitattoti vuccatī”ti. </span><span class="translation sujato">Such a mendicant is said to be ‘keen and prudent, always energetic and determined’ when lying down while awake.” </span></div><p><div class=verse-container id=iti110:9.4><span>Etamatthaṁ bhagavā avoca. </span><span class="translation sujato">The Buddha spoke this matter. </span></div><p><div class=verse-container id=iti110:9.5><span>Tatthetaṁ iti vuccati: </span><span class="translation sujato">On this it is said: </span></div><p><div class=verse-container id=iti110:10.1><span>“Caraṁ vā yadi vā tiṭṭhaṁ, </span><span class="translation sujato">“Whether walking or standing, </span></div><p><div class=verse-container id=iti110:10.2><span>nisinno uda vā sayaṁ; </span><span class="translation sujato">sitting or lying down, </span></div><p><div class=verse-container id=iti110:10.3><span>Yo vitakkaṁ vitakketi, </span><span class="translation sujato">one who thinks a bad thought </span></div><p><div class=verse-container id=iti110:10.4><span>pāpakaṁ gehanissitaṁ. </span><span class="translation sujato">to do with the domestic life </span></div><p><div class=verse-container id=iti110:11.1><span>Kummaggaṁ paṭipanno so, </span><span class="translation sujato">is practicing the wrong way, </span></div><p><div class=verse-container id=iti110:11.2><span>mohaneyyesu mucchito; </span><span class="translation sujato">lost among things that delude; </span></div><p><div class=verse-container id=iti110:11.3><span>Abhabbo tādiso bhikkhu, </span><span class="translation sujato">such a mendicant is incapable </span></div><p><div class=verse-container id=iti110:11.4><span>phuṭṭhuṁ sambodhimuttamaṁ. </span><span class="translation sujato">of experiencing the highest awakening. </span></div><p><div class=verse-container id=iti110:12.1><span>Yo ca caraṁ vā tiṭṭhaṁ vā, </span><span class="translation sujato">But one who, whether standing or walking, </span></div><p><div class=verse-container id=iti110:12.2><span>Nisinno uda vā sayaṁ; </span><span class="translation sujato">sitting or lying down, </span></div><p><div class=verse-container id=iti110:12.3><span>Vitakkaṁ samayitvāna, </span><span class="translation sujato">has calmed their thoughts, </span></div><p><div class=verse-container id=iti110:12.4><span>Vitakkūpasame rato; </span><span class="translation sujato">loving peace of mind; </span></div><p><div class=verse-container id=iti110:12.5><span>Bhabbo so tādiso bhikkhu, </span><span class="translation sujato">such a mendicant is capable </span></div><p><div class=verse-container id=iti110:12.6><span>Phuṭṭhuṁ sambodhimuttaman”ti. </span><span class="translation sujato">of experiencing the highest awakening.” </span></div><p><div class=verse-container id=iti110:13.1><span>Ayampi attho vutto bhagavatā, iti me sutanti. </span><span class="translation sujato">This too is a matter that was spoken by the Blessed One: that is what I heard. </span></div><p><div class=verse-container id=iti110:13.2><span>Ekādasamaṁ. </span></div><div class=flex-between><a href=/canon/en/pli/ms/sutta/kn/iti/vagga0011/iti0109.html>Previous</a><a href=/canon/en/pli/ms/sutta/kn/iti/vagga0011/iti0111.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>