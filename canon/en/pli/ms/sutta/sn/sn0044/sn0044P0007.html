<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0044.html> Abyākatasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0044/sn0044P0007.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0044/sn0044P0006.html>Previous</a><a href=/canon/en/pli/ms/sutta/sn/sn0044/sn0044P0008.html>Next</a></div><p><div class=verse-container id=sn44.7:0.1><span>Saṁyutta Nikāya 44.7 </span><span class="translation sujato">Linked Discourses 44.7 </span></div><p><div class=verse-container id=sn44.7:0.2><span>1. Abyākatavagga </span><span class="translation sujato">1. The Undeclared Points </span></div><p><div class=verse-container id=sn44.7:0.3><span class=big-bold>Moggallānasutta </span><span class="translation sujato">With Moggallāna </span></div><p><div class=verse-container id=sn44.7:1.1><span>Atha kho vacchagotto paribbājako yenāyasmā mahāmoggallāno tenupasaṅkami; upasaṅkamitvā āyasmatā mahāmoggallānena saddhiṁ sammodi. </span><span class="translation sujato">Then the wanderer Vacchagotta went up to Venerable Mahāmoggallāna, and exchanged greetings with him. </span></div><p><div class=verse-container id=sn44.7:1.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako āyasmantaṁ mahāmoggallānaṁ etadavoca: </span><span class="translation sujato">When the greetings and polite conversation were over, he sat down to one side, and said to Mahāmoggallāna: </span></div><p><div class=verse-container id=sn44.7:2.1><span>“Kiṁ nu kho, bho moggallāna, sassato loko”ti? </span><span class="translation sujato">“Worthy Moggallāna, is this right: ‘the cosmos is eternal’?” </span></div><p><div class=verse-container id=sn44.7:2.2><span>“Abyākataṁ kho etaṁ, vaccha, bhagavatā: </span><span class="translation sujato">“Vaccha, this has not been declared by the Buddha.” </span></div><p><div class=verse-container id=sn44.7:2.3><span>‘sassato loko’”ti. </span></div><p><div class=verse-container id=sn44.7:2.4><span>“Kiṁ pana, bho moggallāna, asassato loko”ti? </span><span class="translation sujato">“Then is this right: ‘the cosmos is not eternal’ … </span></div><p><div class=verse-container id=sn44.7:2.5><span>“Etampi kho, vaccha, abyākataṁ bhagavatā: </span></div><p><div class=verse-container id=sn44.7:2.6><span>‘asassato loko’”ti. </span></div><p><div class=verse-container id=sn44.7:2.7><span>“Kiṁ nu kho, bho moggallāna, antavā loko”ti? </span><span class="translation sujato">‘the cosmos is finite’ … </span></div><p><div class=verse-container id=sn44.7:2.8><span>“Abyākataṁ kho etaṁ, vaccha, bhagavatā: </span></div><p><div class=verse-container id=sn44.7:2.9><span>‘antavā loko’”ti. </span></div><p><div class=verse-container id=sn44.7:2.10><span>“Kiṁ pana, bho moggallāna, anantavā loko”ti? </span><span class="translation sujato">‘the cosmos is infinite’ … </span></div><p><div class=verse-container id=sn44.7:2.11><span>“Etampi kho, vaccha, abyākataṁ bhagavatā: </span></div><p><div class=verse-container id=sn44.7:2.12><span>‘anantavā loko’”ti. </span></div><p><div class=verse-container id=sn44.7:2.13><span>“Kiṁ nu kho, bho moggallāna, taṁ jīvaṁ taṁ sarīran”ti? </span><span class="translation sujato">‘the soul and the body are identical’ … </span></div><p><div class=verse-container id=sn44.7:2.14><span>“Abyākataṁ kho etaṁ, vaccha, bhagavatā: </span></div><p><div class=verse-container id=sn44.7:2.15><span>‘taṁ jīvaṁ taṁ sarīran’”ti. </span></div><p><div class=verse-container id=sn44.7:2.16><span>“Kiṁ pana, bho moggallāna, aññaṁ jīvaṁ aññaṁ sarīran”ti? </span><span class="translation sujato">‘the soul and the body are different things’ … </span></div><p><div class=verse-container id=sn44.7:2.17><span>“Etampi kho, vaccha, abyākataṁ bhagavatā: </span></div><p><div class=verse-container id=sn44.7:2.18><span>‘aññaṁ jīvaṁ aññaṁ sarīran’”ti. </span></div><p><div class=verse-container id=sn44.7:2.19><span>“Kiṁ nu kho, bho moggallāna, hoti tathāgato paraṁ maraṇā”ti? </span><span class="translation sujato">‘a realized one still exists after death’ … </span></div><p><div class=verse-container id=sn44.7:2.20><span>“Abyākataṁ kho etaṁ, vaccha, bhagavatā: </span></div><p><div class=verse-container id=sn44.7:2.21><span>‘hoti tathāgato paraṁ maraṇā’”ti. </span></div><p><div class=verse-container id=sn44.7:2.22><span>“Kiṁ pana, bho moggallāna, na hoti tathāgato paraṁ maraṇā”ti? </span><span class="translation sujato">‘a realized one no longer exists after death’ … </span></div><p><div class=verse-container id=sn44.7:2.23><span>“Etampi kho, vaccha, abyākataṁ bhagavatā: </span></div><p><div class=verse-container id=sn44.7:2.24><span>‘na hoti tathāgato paraṁ maraṇā’”ti. </span></div><p><div class=verse-container id=sn44.7:2.25><span>“Kiṁ nu kho, bho moggallāna, hoti ca na ca hoti tathāgato paraṁ maraṇā”ti? </span><span class="translation sujato">‘a realized one both still exists and no longer exists after death’ … </span></div><p><div class=verse-container id=sn44.7:2.26><span>“Abyākataṁ kho etaṁ, vaccha, bhagavatā: </span></div><p><div class=verse-container id=sn44.7:2.27><span>‘hoti ca na ca hoti tathāgato paraṁ maraṇā’”ti. </span></div><p><div class=verse-container id=sn44.7:2.28><span>“Kiṁ pana, bho moggallāna, neva hoti na na hoti tathāgato paraṁ maraṇā”ti? </span><span class="translation sujato">‘a realized one neither still exists nor no longer exists after death’?” </span></div><p><div class=verse-container id=sn44.7:2.29><span>“Etampi kho, vaccha, abyākataṁ bhagavatā: </span><span class="translation sujato">“This too has not been declared by the Buddha.” </span></div><p><div class=verse-container id=sn44.7:2.30><span>‘neva hoti na na hoti tathāgato paraṁ maraṇā’”ti. </span></div><p><div class=verse-container id=sn44.7:3.1><span>“Ko nu kho, bho moggallāna, hetu ko paccayo, yena aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti—</span><span class="translation sujato">“What’s the cause, worthy Moggallāna, what’s the reason why, when the wanderers of other religions are asked these questions, they declare one of these to be true? </span></div><p><div class=verse-container id=sn44.7:3.2><span>sassato lokoti vā, asassato lokoti vā, antavā lokoti vā, anantavā lokoti vā, taṁ jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti vā, neva hoti na na hoti tathāgato paraṁ maraṇāti vā? </span></div><p><div class=verse-container id=sn44.7:3.3><span>Ko pana, bho moggallāna, hetu ko paccayo, yena samaṇassa gotamassa evaṁ puṭṭhassa na evaṁ veyyākaraṇaṁ hoti—</span><span class="translation sujato">And what’s the reason why, when the ascetic Gotama is asked these questions, he does not declare one of these to be true?” </span></div><p><div class=verse-container id=sn44.7:3.4><span>sassato lokotipi, asassato lokotipi, antavā lokotipi, anantavā lokotipi, taṁ jīvaṁ taṁ sarīrantipi, aññaṁ jīvaṁ aññaṁ sarīrantipi, hoti tathāgato paraṁ maraṇātipi, na hoti tathāgato paraṁ maraṇātipi, hoti ca na ca hoti tathāgato paraṁ maraṇātipi, neva hoti na na hoti tathāgato paraṁ maraṇātipī”ti? </span></div><p><div class=verse-container id=sn44.7:4.1><span>“Aññatitthiyā kho, vaccha, paribbājakā cakkhuṁ ‘etaṁ mama, esohamasmi, eso me attā’ti samanupassanti …pe… </span><span class="translation sujato">“Vaccha, the wanderers of other religions regard the eye like this: ‘This is mine, I am this, this is my self.’ They regard the ear … nose … </span></div><p><div class=verse-container id=sn44.7:4.2><span>jivhaṁ ‘etaṁ mama, esohamasmi, eso me attā’ti samanupassanti …pe… </span><span class="translation sujato">tongue … body … </span></div><p><div class=verse-container id=sn44.7:4.3><span>manaṁ ‘etaṁ mama, esohamasmi, eso me attā’ti samanupassanti. </span><span class="translation sujato">mind like this: ‘This is mine, I am this, this is my self.’ </span></div><p><div class=verse-container id=sn44.7:4.4><span>Tasmā aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti—</span><span class="translation sujato">That’s why, when asked, they declare one of those answers to be true. </span></div><p><div class=verse-container id=sn44.7:4.5><span>sassato lokoti vā …pe… </span></div><p><div class=verse-container id=sn44.7:4.6><span>neva hoti na na hoti tathāgato paraṁ maraṇāti vā. </span></div><p><div class=verse-container id=sn44.7:4.7><span>Tathāgato ca kho, vaccha, arahaṁ sammāsambuddho cakkhuṁ ‘netaṁ mama, nesohamasmi, na meso attā’ti samanupassati …pe… </span><span class="translation sujato">The Realized One, the perfected one, the fully awakened Buddha regards the eye like this: ‘This is not mine, I am not this, this is not my self.’ He regards the ear … nose … </span></div><p><div class=verse-container id=sn44.7:4.8><span>jivhaṁ ‘netaṁ mama, nesohamasmi, na meso attā’ti samanupassati …pe… </span><span class="translation sujato">tongue … body … </span></div><p><div class=verse-container id=sn44.7:4.9><span>manaṁ ‘netaṁ mama, nesohamasmi, na meso attā’ti samanupassati. </span><span class="translation sujato">mind like this: ‘This is not mine, I am not this, this is not my self.’ </span></div><p><div class=verse-container id=sn44.7:4.10><span>Tasmā tathāgatassa evaṁ puṭṭhassa na evaṁ veyyākaraṇaṁ hoti—</span><span class="translation sujato">That’s why, when asked, he does not declare one of those answers to be true.” </span></div><p><div class=verse-container id=sn44.7:4.11><span>sassato lokotipi …pe… </span></div><p><div class=verse-container id=sn44.7:4.12><span>neva hoti na na hoti tathāgato paraṁ maraṇātipī”ti. </span></div><p><div class=verse-container id=sn44.7:5.1><span>Atha kho vacchagotto paribbājako uṭṭhāyāsanā yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the wanderer Vacchagotta got up from his seat and went to the Buddha and exchanged greetings with him. </span></div><p><div class=verse-container id=sn44.7:5.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako bhagavantaṁ etadavoca: </span><span class="translation sujato">When the greetings and polite conversation were over, he sat down to one side. He asked the Buddha the same questions, and received the same answers. </span></div><p><div class=verse-container id=sn44.7:5.3><span>“kiṁ nu kho, bho gotama, sassato loko”ti? </span></div><p><div class=verse-container id=sn44.7:5.4><span>“Abyākataṁ kho etaṁ, vaccha, mayā: ‘sassato loko’ti …pe…. </span></div><p><div class=verse-container id=sn44.7:5.5><span>“Kiṁ pana, bho gotama, neva hoti na na hoti tathāgato paraṁ maraṇā”ti? </span></div><p><div class=verse-container id=sn44.7:5.6><span>“Etampi kho, vaccha, abyākataṁ mayā: </span></div><p><div class=verse-container id=sn44.7:5.7><span>‘neva hoti na na hoti tathāgato paraṁ maraṇā’”ti. </span></div><p><div class=verse-container id=sn44.7:6.1><span>“Ko nu kho, bho gotama, hetu ko paccayo, yena aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti: </span></div><p><div class=verse-container id=sn44.7:6.2><span>‘sassato loko’ti vā …pe… </span></div><p><div class=verse-container id=sn44.7:6.3><span>‘neva hoti na na hoti tathāgato paraṁ maraṇā’ti vā? </span></div><p><div class=verse-container id=sn44.7:6.4><span>Ko pana, bho gotama, hetu ko paccayo, yena bhoto gotamassa evaṁ puṭṭhassa na evaṁ veyyākaraṇaṁ hoti: </span></div><p><div class=verse-container id=sn44.7:6.5><span>‘sassato loko’tipi …pe… </span></div><p><div class=verse-container id=sn44.7:6.6><span>‘neva hoti na na hoti tathāgato paraṁ maraṇā’tipī”ti? </span></div><p><div class=verse-container id=sn44.7:7.1><span>“Aññatitthiyā kho, vaccha, paribbājakā cakkhuṁ ‘etaṁ mama, esohamasmi, eso me attā’ti samanupassanti …pe… </span></div><p><div class=verse-container id=sn44.7:7.2><span>jivhaṁ ‘etaṁ mama, esohamasmi, eso me attā’ti samanupassanti …pe… </span></div><p><div class=verse-container id=sn44.7:7.3><span>manaṁ ‘etaṁ mama, esohamasmi, eso me attā’ti samanupassanti. </span></div><p><div class=verse-container id=sn44.7:7.4><span>Tasmā aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti: </span></div><p><div class=verse-container id=sn44.7:7.5><span>‘sassato loko’ti vā …pe… </span></div><p><div class=verse-container id=sn44.7:7.6><span>‘neva hoti na na hoti tathāgato paraṁ maraṇā’ti vā. </span></div><p><div class=verse-container id=sn44.7:7.7><span>Tathāgato ca kho, vaccha, arahaṁ sammāsambuddho cakkhuṁ ‘netaṁ mama, nesohamasmi, na meso attā’ti samanupassati …pe… </span></div><p><div class=verse-container id=sn44.7:7.8><span>jivhaṁ ‘netaṁ mama, nesohamasmi, na meso attā’ti samanupassati …pe… </span></div><p><div class=verse-container id=sn44.7:7.9><span>manaṁ ‘netaṁ mama, nesohamasmi, na meso attā’ti samanupassati. </span></div><p><div class=verse-container id=sn44.7:7.10><span>Tasmā tathāgatassa evaṁ puṭṭhassa na evaṁ veyyākaraṇaṁ hoti: </span></div><p><div class=verse-container id=sn44.7:7.11><span>‘sassato loko’tipi, ‘asassato loko’tipi, ‘antavā loko’tipi, ‘anantavā loko’tipi, ‘taṁ jīvaṁ taṁ sarīran’tipi, ‘aññaṁ jīvaṁ aññaṁ sarīran’tipi, ‘hoti tathāgato paraṁ maraṇā’tipi, ‘na hoti tathāgato paraṁ maraṇā’tipi, ‘hoti ca na ca hoti tathāgato paraṁ maraṇā’tipi, ‘neva hoti na na hoti tathāgato paraṁ maraṇā’tipī”ti. </span></div><p><div class=verse-container id=sn44.7:8.1><span>“Acchariyaṁ, bho gotama, abbhutaṁ, bho gotama. </span><span class="translation sujato">He said, “It’s incredible, worthy Gotama, it’s amazing! </span></div><p><div class=verse-container id=sn44.7:8.2><span>Yatra hi nāma satthu ca sāvakassa ca atthena attho byañjanena byañjanaṁ saṁsandissati samessati na virodhayissati, yadidaṁ aggapadasmiṁ. </span><span class="translation sujato">How the meaning and the phrasing of the teacher and the disciple fit together and agree without contradiction when it comes to the chief matter! </span></div><p><div class=verse-container id=sn44.7:8.3><span>Idānāhaṁ, bho gotama, samaṇaṁ mahāmoggallānaṁ upasaṅkamitvā etamatthaṁ apucchiṁ. </span><span class="translation sujato">Just now I went to the ascetic Mahāmoggallāna and asked him about this matter. </span></div><p><div class=verse-container id=sn44.7:8.4><span>Samaṇopi me moggallāno etehi padehi etehi byañjanehi tamatthaṁ byākāsi, seyyathāpi bhavaṁ gotamo. </span><span class="translation sujato">And he explained it to me with these words and phrases, just like the worthy Gotama. </span></div><p><div class=verse-container id=sn44.7:8.5><span>Acchariyaṁ, bho gotama, abbhutaṁ, bho gotama. </span><span class="translation sujato">It’s incredible, worthy Gotama, it’s amazing! </span></div><p><div class=verse-container id=sn44.7:8.6><span>Yatra hi nāma satthu ca sāvakassa ca atthena attho byañjanena byañjanaṁ saṁsandissati samessati na virodhayissati, yadidaṁ aggapadasmin”ti. </span><span class="translation sujato">How the meaning and the phrasing of the teacher and the disciple fit together and agree without contradiction when it comes to the chief matter!” </span></div><p><div class=verse-container id=sn44.7:8.7><span>Sattamaṁ. </span></div><div class=flex-between><a href=/canon/en/pli/ms/sutta/sn/sn0044/sn0044P0006.html>Previous</a><a href=/canon/en/pli/ms/sutta/sn/sn0044/sn0044P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>