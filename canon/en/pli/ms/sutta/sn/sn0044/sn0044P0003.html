<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0044.html> Abyākatasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0044/sn0044P0003.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0044/sn0044P0002.html>Previous</a><a href=/canon/en/pli/ms/sutta/sn/sn0044/sn0044P0004.html>Next</a></div><p id=sn44.3:0.1><span class=root>Saṁyutta Nikāya 44.3 </span><br> <span class=sujato>Linked Discourses 44.3 </span><br><p id=sn44.3:0.2><span class=root>1. Abyākatavagga </span><br> <span class=sujato>1. The Undeclared Points </span><br><p id=sn44.3:0.3><span class="root big-bold">Paṭhamasāriputtakoṭṭhikasutta </span><br> <span class=sujato>With Sāriputta and Koṭṭhita (1st) </span><br><p id=sn44.3:1.1><span class=root>Ekaṁ samayaṁ āyasmā ca sāriputto, āyasmā ca mahākoṭṭhiko bārāṇasiyaṁ viharanti isipatane migadāye. </span><br> <span class=sujato>At one time Venerable Sāriputta and Venerable Mahākoṭṭhita were staying near Varanasi, in the deer park at Isipatana. </span><br><p id=sn44.3:1.2><span class=root>Atha kho āyasmā mahākoṭṭhiko sāyanhasamayaṁ paṭisallānā vuṭṭhito yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. </span><br> <span class=sujato>Then in the late afternoon, Venerable Mahākoṭṭhita came out of retreat, went to Venerable Sāriputta, and exchanged greetings with him. </span><br><p id=sn44.3:1.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā mahākoṭṭhiko āyasmantaṁ sāriputtaṁ etadavoca: </span><br> <span class=sujato>When the greetings and polite conversation were over, he sat down to one side, and said to Sāriputta: </span><br><p id=sn44.3:2.1><span class=root>“Kiṁ nu kho, āvuso sāriputta, hoti tathāgato paraṁ maraṇā”ti? </span><br> <span class=sujato>“Reverend Sāriputta, does a realized one still exist after death?” </span><br><p id=sn44.3:2.2><span class=root>“Abyākataṁ kho etaṁ, āvuso, bhagavatā: </span><br> <span class=sujato>“Reverend, this has not been declared by the Buddha.” </span><br><p id=sn44.3:2.3><span class=root>‘hoti tathāgato paraṁ maraṇā’”ti. </span><br><p id=sn44.3:2.4><span class=root>“Kiṁ panāvuso, na hoti tathāgato paraṁ maraṇā”ti? </span><br> <span class=sujato>“Well then, does a realized one no longer exist after death? … </span><br><p id=sn44.3:2.5><span class=root>“Etampi kho, āvuso, abyākataṁ bhagavatā: </span><br><p id=sn44.3:2.6><span class=root>‘na hoti tathāgato paraṁ maraṇā’”ti. </span><br><p id=sn44.3:2.7><span class=root>“Kiṁ nu kho, āvuso, hoti ca na ca hoti tathāgato paraṁ maraṇā”ti? </span><br> <span class=sujato>Does a realized one both exist and not exist after death? … </span><br><p id=sn44.3:2.8><span class=root>“Abyākataṁ kho etaṁ, āvuso, bhagavatā: </span><br><p id=sn44.3:2.9><span class=root>‘hoti ca na ca hoti tathāgato paraṁ maraṇā’”ti. </span><br><p id=sn44.3:2.10><span class=root>“Kiṁ panāvuso, neva hoti na na hoti tathāgato paraṁ maraṇā”ti? </span><br> <span class=sujato>Does a realized one neither exist nor not exist after death?” </span><br><p id=sn44.3:2.11><span class=root>“Etampi kho, āvuso, abyākataṁ bhagavatā: </span><br> <span class=sujato>“This too has not been declared by the Buddha.” </span><br><p id=sn44.3:2.12><span class=root>‘neva hoti na na hoti tathāgato paraṁ maraṇā’”ti. </span><br><p id=sn44.3:3.1><span class=root>“‘Kiṁ nu kho, āvuso, hoti tathāgato paraṁ maraṇā’ti iti puṭṭho samāno, ‘abyākataṁ kho etaṁ, āvuso, bhagavatā—</span><br> <span class=sujato>“Reverend, when asked these questions, you say that they have not been declared by the Buddha. </span><br><p id=sn44.3:3.2><span class=root>hoti tathāgato paraṁ maraṇā’ti vadesi …pe… </span><br><p id=sn44.3:3.3><span class=root>‘kiṁ panāvuso, neva hoti na na hoti tathāgato paraṁ maraṇā’ti iti puṭṭho samāno: </span><br><p id=sn44.3:3.4><span class=root>‘etampi kho, āvuso, abyākataṁ bhagavatā—</span><br><p id=sn44.3:3.5><span class=root>neva hoti na na hoti tathāgato paraṁ maraṇā’ti vadesi. </span><br><p id=sn44.3:3.6><span class=root>Ko nu kho, āvuso, hetu, ko paccayo yenetaṁ abyākataṁ bhagavatā”ti? </span><br> <span class=sujato>What’s the cause, what’s the reason why they have not been declared by the Buddha?” </span><br><p id=sn44.3:4.1><span class=root>“Hoti tathāgato paraṁ maraṇāti kho, āvuso, rūpagatametaṁ. </span><br> <span class=sujato>“Reverend, ‘does a realized one still exist after death?’ is included in form. </span><br><p id=sn44.3:4.2><span class=root>Na hoti tathāgato paraṁ maraṇāti, rūpagatametaṁ. </span><br> <span class=sujato>‘Does a realized one no longer exist after death?’ is included in form. </span><br><p id=sn44.3:4.3><span class=root>Hoti ca na ca hoti tathāgato paraṁ maraṇāti, rūpagatametaṁ. </span><br> <span class=sujato>‘Does a realized one both still exist and no longer exist after death?’ is included in form. </span><br><p id=sn44.3:4.4><span class=root>Neva hoti na na hoti tathāgato paraṁ maraṇāti, rūpagatametaṁ. </span><br> <span class=sujato>‘Does a realized one neither still exist nor no longer exist after death?’ is included in form. </span><br><p id=sn44.3:4.5><span class=root>Hoti tathāgato paraṁ maraṇāti kho, āvuso, vedanāgatametaṁ. </span><br> <span class=sujato>‘does a realized one still exist after death?’ is included in feeling … </span><br><p id=sn44.3:4.6><span class=root>Na hoti tathāgato paraṁ maraṇāti, vedanāgatametaṁ. </span><br><p id=sn44.3:4.7><span class=root>Hoti ca na ca hoti tathāgato paraṁ maraṇāti, vedanāgatametaṁ. </span><br><p id=sn44.3:4.8><span class=root>Neva hoti na na hoti tathāgato paraṁ maraṇāti, vedanāgatametaṁ. </span><br><p id=sn44.3:4.9><span class=root>Hoti tathāgato paraṁ maraṇāti kho, āvuso, saññāgatametaṁ. </span><br> <span class=sujato>perception … </span><br><p id=sn44.3:4.10><span class=root>Na hoti tathāgato paraṁ maraṇāti, saññāgatametaṁ. </span><br><p id=sn44.3:4.11><span class=root>Hoti ca na ca hoti tathāgato paraṁ maraṇāti, saññāgatametaṁ. </span><br><p id=sn44.3:4.12><span class=root>Neva hoti na na hoti tathāgato paraṁ maraṇāti, saññāgatametaṁ. </span><br><p id=sn44.3:4.13><span class=root>Hoti tathāgato paraṁ maraṇāti kho, āvuso, saṅkhāragatametaṁ. </span><br> <span class=sujato>choices … </span><br><p id=sn44.3:4.14><span class=root>Na hoti tathāgato paraṁ maraṇāti, saṅkhāragatametaṁ. </span><br><p id=sn44.3:4.15><span class=root>Hoti ca na ca hoti tathāgato paraṁ maraṇāti, saṅkhāragatametaṁ. </span><br><p id=sn44.3:4.16><span class=root>Neva hoti na na hoti tathāgato paraṁ maraṇāti, saṅkhāragatametaṁ. </span><br><p id=sn44.3:4.17><span class=root>Hoti tathāgato paraṁ maraṇāti kho, āvuso, viññāṇagatametaṁ. </span><br> <span class=sujato>consciousness. </span><br><p id=sn44.3:4.18><span class=root>Na hoti tathāgato paraṁ maraṇāti, viññāṇagatametaṁ. </span><br> <span class=sujato>‘Does a realized one no longer exist after death?’ is included in consciousness. </span><br><p id=sn44.3:4.19><span class=root>Hoti ca na ca hoti tathāgato paraṁ maraṇāti, viññāṇagatametaṁ. </span><br> <span class=sujato>‘Does a realized one both still exist and no longer exist after death?’ is included in consciousness. </span><br><p id=sn44.3:4.20><span class=root>Neva hoti na na hoti tathāgato paraṁ maraṇāti, viññāṇagatametaṁ. </span><br> <span class=sujato>‘Does a realized one neither still exist nor no longer exist after death?’ is included in consciousness. </span><br><p id=sn44.3:4.21><span class=root>Ayaṁ kho, āvuso, hetu ayaṁ paccayo, yenetaṁ abyākataṁ bhagavatā”ti. </span><br> <span class=sujato>This is the cause, this is the reason why this has not been declared by the Buddha.” </span><br><p id=sn44.3:4.22><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>