<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0044.html> Abyākatasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0044/sn0044P0008.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0044/sn0044P0007.html>Previous</a><a href=/canon/en/pli/ms/sutta/sn/sn0044/sn0044P0009.html>Next</a></div><p><div class=verse-container id=sn44.8:0.1><span>Saṁyutta Nikāya 44.8 </span><span class="translation sujato">Linked Discourses 44.8 </span></div><p><div class=verse-container id=sn44.8:0.2><span>1. Abyākatavagga </span><span class="translation sujato">1. The Undeclared Points </span></div><p><div class=verse-container id=sn44.8:0.3><span class=big-bold>Vacchagottasutta </span><span class="translation sujato">With Vacchagotta </span></div><p><div class=verse-container id=sn44.8:1.1><span>Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the wanderer Vacchagotta went up to the Buddha and exchanged greetings with him. </span></div><p><div class=verse-container id=sn44.8:1.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako bhagavantaṁ etadavoca: </span><span class="translation sujato">When the greetings and polite conversation were over, he sat down to one side, and said to the Buddha: </span></div><p><div class=verse-container id=sn44.8:1.3><span>“kiṁ nu kho, bho gotama, sassato loko”ti? </span><span class="translation sujato">“Worthy Gotama, is this right: ‘the cosmos is eternal’?” </span></div><p><div class=verse-container id=sn44.8:1.4><span>“Abyākataṁ kho etaṁ, vaccha, mayā: ‘sassato loko’ti …pe…. </span><span class="translation sujato">“This has not been declared by me, Vaccha.” … </span></div><p><div class=verse-container id=sn44.8:1.5><span>“Kiṁ pana, bho gotama, ‘neva hoti na na hoti tathāgato paraṁ maraṇā’”ti? </span><span class="translation sujato">“Then is this right: ‘a realized one neither still exists nor no longer exists after death’?” </span></div><p><div class=verse-container id=sn44.8:1.6><span>“Etampi kho, vaccha, abyākataṁ mayā: </span><span class="translation sujato">“This too has not been declared by me.” </span></div><p><div class=verse-container id=sn44.8:1.7><span>‘neva hoti na na hoti tathāgato paraṁ maraṇā’”ti. </span></div><p><div class=verse-container id=sn44.8:2.1><span>“Ko nu kho, bho gotama, hetu, ko paccayo, yena aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti: </span><span class="translation sujato">“What’s the cause, worthy Gotama, what’s the reason why, when the wanderers of other religions are asked these questions, they declare one of these to be true? </span></div><p><div class=verse-container id=sn44.8:2.2><span>‘sassato loko’ti vā …pe… </span></div><p><div class=verse-container id=sn44.8:2.3><span>‘neva hoti na na hoti tathāgato paraṁ maraṇā’ti vā? </span></div><p><div class=verse-container id=sn44.8:2.4><span>Ko pana, bho gotama, hetu, ko paccayo, yena bhoto gotamassa evaṁ puṭṭhassa na evaṁ veyyākaraṇaṁ hoti: </span><span class="translation sujato">And what’s the reason why, when the worthy Gotama is asked these questions, he does not declare one of these to be true?” </span></div><p><div class=verse-container id=sn44.8:2.5><span>‘sassato loko’tipi …pe… </span></div><p><div class=verse-container id=sn44.8:2.6><span>‘neva hoti na na hoti tathāgato paraṁ maraṇā’tipī”ti? </span></div><p><div class=verse-container id=sn44.8:3.1><span>“Aññatitthiyā kho, vaccha, paribbājakā rūpaṁ attato samanupassanti, rūpavantaṁ vā attānaṁ, attani vā rūpaṁ, rūpasmiṁ vā attānaṁ. </span><span class="translation sujato">“Vaccha, the wanderers of other religions regard form as self, self as having form, form in self, or self in form. </span></div><p><div class=verse-container id=sn44.8:3.2><span>Vedanaṁ attato samanupassanti …pe… </span><span class="translation sujato">They regard feeling … </span></div><p><div class=verse-container id=sn44.8:3.3><span>saññaṁ …pe… </span><span class="translation sujato">perception … </span></div><p><div class=verse-container id=sn44.8:3.4><span>saṅkhāre …pe… </span><span class="translation sujato">choices … </span></div><p><div class=verse-container id=sn44.8:3.5><span>viññāṇaṁ attato samanupassanti, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ. </span><span class="translation sujato">consciousness as self, self as having consciousness, consciousness in self, or self in consciousness. </span></div><p><div class=verse-container id=sn44.8:3.6><span>Tasmā aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti: </span><span class="translation sujato">That’s why, when asked, they declare one of those answers to be true. </span></div><p><div class=verse-container id=sn44.8:3.7><span>‘sassato loko’ti vā …pe… </span></div><p><div class=verse-container id=sn44.8:3.8><span>‘neva hoti na na hoti tathāgato paraṁ maraṇā’ti vā. </span></div><p><div class=verse-container id=sn44.8:3.9><span>Tathāgato ca kho, vaccha, arahaṁ sammāsambuddho na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ. </span><span class="translation sujato">The Realized One doesn’t regard form as self, self as having form, form in self, or self in form. </span></div><p><div class=verse-container id=sn44.8:3.10><span>Na vedanaṁ attato samanupassati …pe… </span><span class="translation sujato">He doesn’t regard feeling … </span></div><p><div class=verse-container id=sn44.8:3.11><span>na saññaṁ …pe… </span><span class="translation sujato">perception … </span></div><p><div class=verse-container id=sn44.8:3.12><span>na saṅkhāre …pe… </span><span class="translation sujato">choices … </span></div><p><div class=verse-container id=sn44.8:3.13><span>na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ. </span><span class="translation sujato">consciousness as self, self as having consciousness, consciousness in self, or self in consciousness. </span></div><p><div class=verse-container id=sn44.8:3.14><span>Tasmā tathāgatassa evaṁ puṭṭhassa na evaṁ veyyākaraṇaṁ hoti: </span><span class="translation sujato">That’s why, when asked, he does not declare one of those answers to be true.” </span></div><p><div class=verse-container id=sn44.8:3.15><span>‘sassato loko’tipi …pe… </span></div><p><div class=verse-container id=sn44.8:3.16><span>‘neva hoti na na hoti tathāgato paraṁ maraṇā’tipī”ti. </span></div><p><div class=verse-container id=sn44.8:4.1><span>Atha kho vacchagotto paribbājako uṭṭhāyāsanā yenāyasmā mahāmoggallāno tenupasaṅkami; upasaṅkamitvā āyasmatā mahāmoggallānena saddhiṁ sammodi. </span><span class="translation sujato">Then the wanderer Vacchagotta got up from his seat and went to Venerable Mahāmoggallāna, and exchanged greetings with him. </span></div><p><div class=verse-container id=sn44.8:4.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako āyasmantaṁ mahāmoggallānaṁ etadavoca: </span><span class="translation sujato">When the greetings and polite conversation were over, he sat down to one side. He asked Mahāmoggallāna the same questions, and received the same answers. </span></div><p><div class=verse-container id=sn44.8:4.3><span>“kiṁ nu kho, bho moggallāna, sassato loko”ti? </span></div><p><div class=verse-container id=sn44.8:4.4><span>“Abyākataṁ kho etaṁ, vaccha, bhagavatā: ‘sassato loko’ti …pe…. </span></div><p><div class=verse-container id=sn44.8:4.5><span>“Kiṁ pana, bho moggallāna, ‘neva hoti na na hoti tathāgato paraṁ maraṇā’”ti? </span></div><p><div class=verse-container id=sn44.8:4.6><span>“Etampi kho, vaccha, abyākataṁ bhagavatā: </span></div><p><div class=verse-container id=sn44.8:4.7><span>‘neva hoti na na hoti tathāgato paraṁ maraṇā’”ti. </span></div><p><div class=verse-container id=sn44.8:5.1><span>“Ko nu kho, bho moggallāna, hetu, ko paccayo, yena aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti: </span></div><p><div class=verse-container id=sn44.8:5.2><span>‘sassato loko’ti vā …pe… </span></div><p><div class=verse-container id=sn44.8:5.3><span>‘neva hoti na na hoti tathāgato paraṁ maraṇā’ti vā? </span></div><p><div class=verse-container id=sn44.8:5.4><span>Ko pana, bho moggallāna, hetu, ko paccayo yena samaṇassa gotamassa evaṁ puṭṭhassa na evaṁ veyyākaraṇaṁ hoti: </span></div><p><div class=verse-container id=sn44.8:5.5><span>‘sassato loko’tipi …pe… </span></div><p><div class=verse-container id=sn44.8:5.6><span>‘neva hoti na na hoti tathāgato paraṁ maraṇā’tipī”ti? </span></div><p><div class=verse-container id=sn44.8:6.1><span>“Aññatitthiyā kho, vaccha, paribbājakā rūpaṁ attato samanupassanti, rūpavantaṁ vā attānaṁ, attani vā rūpaṁ, rūpasmiṁ vā attānaṁ. </span></div><p><div class=verse-container id=sn44.8:6.2><span>Vedanaṁ attato samanupassanti …pe… </span></div><p><div class=verse-container id=sn44.8:6.3><span>saññaṁ …pe… </span></div><p><div class=verse-container id=sn44.8:6.4><span>saṅkhāre …pe… </span></div><p><div class=verse-container id=sn44.8:6.5><span>viññāṇaṁ attato samanupassanti, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ. </span></div><p><div class=verse-container id=sn44.8:6.6><span>Tasmā aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti: </span></div><p><div class=verse-container id=sn44.8:6.7><span>‘sassato loko’ti vā …pe… </span></div><p><div class=verse-container id=sn44.8:6.8><span>‘neva hoti na na hoti tathāgato paraṁ maraṇā’ti vā. </span></div><p><div class=verse-container id=sn44.8:6.9><span>Tathāgato ca kho, vaccha, arahaṁ sammāsambuddho na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ. </span></div><p><div class=verse-container id=sn44.8:6.10><span>Na vedanaṁ attato samanupassati …pe… </span></div><p><div class=verse-container id=sn44.8:6.11><span>na saññaṁ …pe… </span></div><p><div class=verse-container id=sn44.8:6.12><span>na saṅkhāre …pe… </span></div><p><div class=verse-container id=sn44.8:6.13><span>na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ. </span></div><p><div class=verse-container id=sn44.8:6.14><span>Tasmā tathāgatassa evaṁ puṭṭhassa na evaṁ veyyākaraṇaṁ hoti: </span></div><p><div class=verse-container id=sn44.8:6.15><span>‘sassato loko’tipi, ‘asassato loko’tipi, ‘antavā loko’tipi, ‘anantavā loko’tipi, ‘taṁ jīvaṁ taṁ sarīran’tipi, ‘aññaṁ jīvaṁ aññaṁ sarīran’tipi, ‘hoti tathāgato paraṁ maraṇā’tipi, ‘na hoti tathāgato paraṁ maraṇā’tipi, ‘hoti ca na ca hoti tathāgato paraṁ maraṇā’tipi, ‘neva hoti na na hoti tathāgato paraṁ maraṇā’tipī”ti. </span></div><p><div class=verse-container id=sn44.8:7.1><span>“Acchariyaṁ, bho moggallāna, abbhutaṁ, bho moggallāna. </span><span class="translation sujato">He said, “It’s incredible, worthy Moggallāna, it’s amazing. </span></div><p><div class=verse-container id=sn44.8:7.2><span>Yatra hi nāma satthu ca sāvakassa ca atthena attho byañjanena byañjanaṁ saṁsandissati, samessati, na virodhayissati, yadidaṁ aggapadasmiṁ. </span><span class="translation sujato">How the meaning and the phrasing of the teacher and the disciple fit together and agree without contradiction when it comes to the chief matter! </span></div><p><div class=verse-container id=sn44.8:7.3><span>Idānāhaṁ, bho moggallāna, samaṇaṁ gotamaṁ upasaṅkamitvā etamatthaṁ apucchiṁ. </span><span class="translation sujato">Just now I went to the ascetic Gotama and asked him about this matter. </span></div><p><div class=verse-container id=sn44.8:7.4><span>Samaṇopi me gotamo etehi padehi etehi byañjanehi etamatthaṁ byākāsi, seyyathāpi bhavaṁ moggallāno. </span><span class="translation sujato">And he explained it to me with these words and phrases, just like the worthy Moggallāna. </span></div><p><div class=verse-container id=sn44.8:7.5><span>Acchariyaṁ, bho moggallāna, abbhutaṁ, bho moggallāna. </span><span class="translation sujato">It’s incredible, worthy Moggallāna, it’s amazing! </span></div><p><div class=verse-container id=sn44.8:7.6><span>Yatra hi nāma satthu ca sāvakassa ca atthena attho byañjanena byañjanaṁ saṁsandissati samessati na virodhayissati, yadidaṁ aggapadasmin”ti. </span><span class="translation sujato">How the meaning and the phrasing of the teacher and the disciple fit together and agree without contradiction when it comes to the chief matter!” </span></div><p><div class=verse-container id=sn44.8:7.7><span>Aṭṭhamaṁ. </span></div><div class=flex-between><a href=/canon/en/pli/ms/sutta/sn/sn0044/sn0044P0007.html>Previous</a><a href=/canon/en/pli/ms/sutta/sn/sn0044/sn0044P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>