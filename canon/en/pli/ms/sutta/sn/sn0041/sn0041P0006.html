<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0041.html> Cittasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0041/sn0041P0006.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0041/sn0041P0005.html>Previous</a><a href=/canon/en/pli/ms/sutta/sn/sn0041/sn0041P0007.html>Next</a></div><p><div class=verse-container id=sn41.6:0.1><span>Saṁyutta Nikāya 41.6 </span><span class="translation sujato">Linked Discourses 41.6 </span></div><p><div class=verse-container id=sn41.6:0.2><span>1. Cittavagga </span><span class="translation sujato">1. With Citta </span></div><p><div class=verse-container id=sn41.6:0.3><span class=big-bold>Dutiyakāmabhūsutta </span><span class="translation sujato">With Kāmabhū (2nd) </span></div><p><div class=verse-container id=sn41.6:1.1><span>Ekaṁ samayaṁ āyasmā kāmabhū macchikāsaṇḍe viharati ambāṭakavane. </span><span class="translation sujato">At one time Venerable Kāmabhū was staying near Macchikāsaṇḍa in the Wild Mango Grove. </span></div><p><div class=verse-container id=sn41.6:1.2><span>Atha kho citto gahapati yenāyasmā kāmabhū tenupasaṅkami; upasaṅkamitvā ekamantaṁ nisīdi. Ekamantaṁ nisinno kho citto gahapati āyasmantaṁ kāmabhuṁ etadavoca: </span><span class="translation sujato">Then Citta the householder went up to Venerable Kāmabhū, sat down to one side, and said to him: </span></div><p><div class=verse-container id=sn41.6:1.3><span>“kati nu kho, bhante, saṅkhārā”ti? </span><span class="translation sujato">“Sir, how many processes are there?” </span></div><p><div class=verse-container id=sn41.6:1.4><span>“Tayo kho, gahapati, saṅkhārā—</span><span class="translation sujato">“Householder, there are three processes. </span></div><p><div class=verse-container id=sn41.6:1.5><span>kāyasaṅkhāro, vacīsaṅkhāro, cittasaṅkhāro”ti. </span><span class="translation sujato">Physical, verbal, and mental processes.” </span></div><p><div class=verse-container id=sn41.6:1.6><span>“Sādhu, bhante”ti kho citto gahapati āyasmato kāmabhussa bhāsitaṁ abhinanditvā anumoditvā āyasmantaṁ kāmabhuṁ uttariṁ pañhaṁ apucchi: </span><span class="translation sujato">Saying “Good, sir,” Citta approved and agreed with what Kāmabhū said. Then he asked another question: </span></div><p><div class=verse-container id=sn41.6:1.7><span>“katamo pana, bhante, kāyasaṅkhāro, katamo vacīsaṅkhāro, katamo cittasaṅkhāro”ti? </span><span class="translation sujato">“But sir, what is the physical process? What’s the verbal process? What’s the mental process?” </span></div><p><div class=verse-container id=sn41.6:1.8><span>“Assāsapassāsā kho, gahapati, kāyasaṅkhāro, vitakkavicārā vacīsaṅkhāro, saññā ca vedanā ca cittasaṅkhāro”ti. </span><span class="translation sujato">“Breathing is a physical process. Placing the mind and keeping it connected are verbal processes. Perception and feeling are mental processes.” </span></div><p><div class=verse-container id=sn41.6:2.1><span>“Sādhu, bhante”ti kho citto gahapati …pe… uttariṁ pañhaṁ apucchi: </span><span class="translation sujato">Saying “Good, sir,” he asked another question: </span></div><p><div class=verse-container id=sn41.6:2.2><span>“kasmā pana, bhante, assāsapassāsā kāyasaṅkhāro, kasmā vitakkavicārā vacīsaṅkhāro, kasmā saññā ca vedanā ca cittasaṅkhāro”ti? </span><span class="translation sujato">“But sir, why is breathing a physical process? Why are placing the mind and keeping it connected verbal processes? Why are perception and feeling mental processes?” </span></div><p><div class=verse-container id=sn41.6:2.3><span>“Assāsapassāsā kho, gahapati, kāyikā. Ete dhammā kāyappaṭibaddhā, tasmā assāsapassāsā kāyasaṅkhāro. </span><span class="translation sujato">“Breathing is physical. It’s tied up with the body, that’s why breathing is a physical process. </span></div><p><div class=verse-container id=sn41.6:2.4><span>Pubbe kho, gahapati, vitakketvā vicāretvā pacchā vācaṁ bhindati, tasmā vitakkavicārā vacīsaṅkhāro. </span><span class="translation sujato">First you place the mind and keep it connected, then you break into speech. That’s why placing the mind and keeping it connected are verbal processes. </span></div><p><div class=verse-container id=sn41.6:2.5><span>Saññā ca vedanā ca cetasikā. Ete dhammā cittappaṭibaddhā, tasmā saññā ca vedanā ca cittasaṅkhāro”ti. </span><span class="translation sujato">Perception and feeling are mental. They’re tied up with the mind, that’s why perception and feeling are mental processes.” </span></div><p><div class=verse-container id=sn41.6:3.1><span>“Sādhu …pe… uttariṁ pañhaṁ apucchi: </span><span class="translation sujato">Saying “Good, sir,” he asked another question: </span></div><p><div class=verse-container id=sn41.6:3.2><span>“kathaṁ pana, bhante, saññāvedayitanirodhasamāpatti hotī”ti? </span><span class="translation sujato">“But sir, how does someone attain the cessation of perception and feeling?” </span></div><p><div class=verse-container id=sn41.6:3.3><span>“Na kho, gahapati, saññāvedayitanirodhaṁ samāpajjantassa bhikkhuno evaṁ hoti: </span><span class="translation sujato">“A mendicant who is entering such an attainment does not think: </span></div><p><div class=verse-container id=sn41.6:3.4><span>‘ahaṁ saññāvedayitanirodhaṁ samāpajjissan’ti vā ‘ahaṁ saññāvedayitanirodhaṁ samāpajjāmī’ti vā ‘ahaṁ saññāvedayitanirodhaṁ samāpanno’ti vā. </span><span class="translation sujato">‘I will enter the cessation of perception and feeling’ or ‘I am entering the cessation of perception and feeling’ or ‘I have entered the cessation of perception and feeling.’ </span></div><p><div class=verse-container id=sn41.6:3.5><span>Atha khvassa pubbeva tathā cittaṁ bhāvitaṁ hoti yaṁ taṁ tathattāya upanetī”ti. </span><span class="translation sujato">Rather, their mind has been previously developed so as to lead to such a state.” </span></div><p><div class=verse-container id=sn41.6:4.1><span>“Sādhu …pe… uttariṁ pañhaṁ apucchi: </span><span class="translation sujato">Saying “Good, sir,” he asked another question: </span></div><p><div class=verse-container id=sn41.6:4.2><span>“saññāvedayitanirodhaṁ samāpajjantassa pana, bhante, bhikkhuno katame dhammā paṭhamaṁ nirujjhanti, yadi vā kāyasaṅkhāro, yadi vā vacīsaṅkhāro, yadi vā cittasaṅkhāro”ti? </span><span class="translation sujato">“But sir, which cease first for a mendicant who is entering the cessation of perception and feeling: physical, verbal, or mental processes?” </span></div><p><div class=verse-container id=sn41.6:4.3><span>“Saññāvedayitanirodhaṁ samāpajjantassa kho, gahapati, bhikkhuno vacīsaṅkhāro paṭhamaṁ nirujjhati, tato kāyasaṅkhāro, tato cittasaṅkhāro”ti. </span><span class="translation sujato">“Verbal processes cease first, then physical, then mental.” </span></div><p><div class=verse-container id=sn41.6:5.1><span>“Sādhu …pe… uttariṁ pañhaṁ apucchi: </span><span class="translation sujato">Saying “Good, sir,” he asked another question: </span></div><p><div class=verse-container id=sn41.6:5.2><span>“yvāyaṁ, bhante, mato kālaṅkato, yo cāyaṁ bhikkhu saññāvedayitanirodhaṁ samāpanno, imesaṁ kiṁ nānākaraṇan”ti? </span><span class="translation sujato">“What’s the difference between someone who has passed away and a mendicant who has attained the cessation of perception and feeling?” </span></div><p><div class=verse-container id=sn41.6:5.3><span>“Yvāyaṁ, gahapati, mato kālaṅkato tassa kāyasaṅkhāro niruddho paṭippassaddho, vacīsaṅkhāro niruddho paṭippassaddho, cittasaṅkhāro niruddho paṭippassaddho, āyu parikkhīṇo, usmā vūpasantā, indriyāni viparibhinnāni. </span><span class="translation sujato">“When someone dies, their physical, verbal, and mental processes have ceased and stilled; their vitality is spent; their warmth is dissipated; and their faculties have disintegrated. </span></div><p><div class=verse-container id=sn41.6:5.4><span>Yo ca khvāyaṁ, gahapati, bhikkhu saññāvedayitanirodhaṁ samāpanno, tassapi kāyasaṅkhāro niruddho paṭippassaddho, vacīsaṅkhāro niruddho paṭippassaddho, cittasaṅkhāro niruddho paṭippassaddho, āyu aparikkhīṇo, usmā avūpasantā, indriyāni vippasannāni. </span><span class="translation sujato">When a mendicant has attained the cessation of perception and feeling, their physical, verbal, and mental processes have ceased and stilled. But their vitality is not spent; their warmth is not dissipated; and their faculties are very clear. </span></div><p><div class=verse-container id=sn41.6:5.5><span>Yvāyaṁ, gahapati, mato kālaṅkato, yo cāyaṁ bhikkhu saññāvedayitanirodhaṁ samāpanno, idaṁ nesaṁ nānākaraṇan”ti. </span><span class="translation sujato">That’s the difference between someone who has passed away and a mendicant who has attained the cessation of perception and feeling.” </span></div><p><div class=verse-container id=sn41.6:6.1><span>“Sādhu …pe… uttariṁ pañhaṁ apucchi: </span><span class="translation sujato">Saying “Good, sir,” he asked another question: </span></div><p><div class=verse-container id=sn41.6:6.2><span>“kathaṁ pana, bhante, saññāvedayitanirodhasamāpattiyā vuṭṭhānaṁ hotī”ti? </span><span class="translation sujato">“But sir, how does someone emerge from the cessation of perception and feeling?” </span></div><p><div class=verse-container id=sn41.6:6.3><span>“Na kho, gahapati, saññāvedayitanirodhasamāpattiyā vuṭṭhahantassa bhikkhuno evaṁ hoti: </span><span class="translation sujato">“A mendicant who is emerging from such an attainment does not think: </span></div><p><div class=verse-container id=sn41.6:6.4><span>‘ahaṁ saññāvedayitanirodhasamāpattiyā vuṭṭhahissan’ti vā ‘ahaṁ saññāvedayitanirodhasamāpattiyā vuṭṭhahāmī’ti vā ‘ahaṁ saññāvedayitanirodhasamāpattiyā vuṭṭhito’ti vā. </span><span class="translation sujato">‘I will emerge from the cessation of perception and feeling’ or ‘I am emerging from the cessation of perception and feeling’ or ‘I have emerged from the cessation of perception and feeling.’ </span></div><p><div class=verse-container id=sn41.6:6.5><span>Atha khvassa pubbeva tathā cittaṁ bhāvitaṁ hoti, yaṁ taṁ tathattāya upanetī”ti. </span><span class="translation sujato">Rather, their mind has been previously developed so as to lead to such a state.” </span></div><p><div class=verse-container id=sn41.6:7.1><span>“Sādhu, bhante …pe… uttariṁ pañhaṁ apucchi: </span><span class="translation sujato">Saying “Good, sir,” he asked another question: </span></div><p><div class=verse-container id=sn41.6:7.2><span>“saññāvedayitanirodhasamāpattiyā vuṭṭhahantassa pana, bhante, bhikkhuno katame dhammā paṭhamaṁ uppajjanti, yadi vā kāyasaṅkhāro, yadi vā vacīsaṅkhāro, yadi vā cittasaṅkhāro”ti? </span><span class="translation sujato">“But sir, which arise first for a mendicant who is emerging from the cessation of perception and feeling: physical, verbal, or mental processes?” </span></div><p><div class=verse-container id=sn41.6:7.3><span>“Saññāvedayitanirodhasamāpattiyā vuṭṭhahantassa, gahapati, bhikkhuno cittasaṅkhāro paṭhamaṁ uppajjati, tato kāyasaṅkhāro, tato vacīsaṅkhāro”ti. </span><span class="translation sujato">“Mental processes arise first, then physical, then verbal.” </span></div><p><div class=verse-container id=sn41.6:8.1><span>“Sādhu …pe… uttariṁ pañhaṁ apucchi: </span><span class="translation sujato">Saying “Good, sir,” he asked another question: </span></div><p><div class=verse-container id=sn41.6:8.2><span>“saññāvedayitanirodhasamāpattiyā vuṭṭhitaṁ pana, bhante, bhikkhuṁ kati phassā phusanti”? </span><span class="translation sujato">“But sir, when a mendicant has emerged from the attainment of the cessation of perception and feeling, how many kinds of contact do they experience?” </span></div><p><div class=verse-container id=sn41.6:8.3><span>“Saññāvedayitanirodhasamāpattiyā vuṭṭhitaṁ kho, gahapati, bhikkhuṁ tayo phassā phusanti—</span><span class="translation sujato">“They experience three kinds of contact: </span></div><p><div class=verse-container id=sn41.6:8.4><span>suññato phasso, animitto phasso, appaṇihito phasso”ti. </span><span class="translation sujato">emptiness, signless, and undirected contacts.” </span></div><p><div class=verse-container id=sn41.6:9.1><span>“Sādhu …pe… uttariṁ pañhaṁ apucchi: </span><span class="translation sujato">Saying “Good, sir,” he asked another question: </span></div><p><div class=verse-container id=sn41.6:9.2><span>“saññāvedayitanirodhasamāpattiyā vuṭṭhitassa pana, bhante, bhikkhuno kiṁninnaṁ cittaṁ hoti, kiṁpoṇaṁ, kiṁpabbhāran”ti? </span><span class="translation sujato">“But sir, when a mendicant has emerged from the attainment of the cessation of perception and feeling, what does their mind slant, slope, and incline to?” </span></div><p><div class=verse-container id=sn41.6:9.3><span>“Saññāvedayitanirodhasamāpattiyā vuṭṭhitassa kho, gahapati, bhikkhuno vivekaninnaṁ cittaṁ hoti vivekapoṇaṁ vivekapabbhāran”ti. </span><span class="translation sujato">“Their mind slants, slopes, and inclines to seclusion.” </span></div><p><div class=verse-container id=sn41.6:10.1><span>“Sādhu, bhante”ti kho citto gahapati āyasmato kāmabhussa bhāsitaṁ abhinanditvā anumoditvā āyasmantaṁ kāmabhuṁ uttariṁ pañhaṁ apucchi: </span><span class="translation sujato">Saying “Good, sir,” Citta approved and agreed with what Kāmabhū said. Then he asked another question: </span></div><p><div class=verse-container id=sn41.6:10.2><span>“saññāvedayitanirodhasamāpattiyā pana, bhante, kati dhammā bahūpakārā”ti? </span><span class="translation sujato">“But sir, how many things are helpful for attaining the cessation of perception and feeling?” </span></div><p><div class=verse-container id=sn41.6:10.3><span>“Addhā kho tvaṁ, gahapati, yaṁ paṭhamaṁ pucchitabbaṁ taṁ pucchasi. </span><span class="translation sujato">“Well, householder, you’ve finally asked what you should have asked first! </span></div><p><div class=verse-container id=sn41.6:10.4><span>Api ca tyāhaṁ byākarissāmi. </span><span class="translation sujato">Nevertheless, I will answer you. </span></div><p><div class=verse-container id=sn41.6:10.5><span>Saññāvedayitanirodhasamāpattiyā kho, gahapati, dve dhammā bahūpakārā—</span><span class="translation sujato">Two things are helpful for attaining the cessation of perception and feeling: </span></div><p><div class=verse-container id=sn41.6:10.6><span>samatho ca vipassanā cā”ti. </span><span class="translation sujato">serenity and discernment.” </span></div><p><div class=verse-container id=sn41.6:10.7><span>Chaṭṭhaṁ. </span></div><div class=flex-between><a href=/canon/en/pli/ms/sutta/sn/sn0041/sn0041P0005.html>Previous</a><a href=/canon/en/pli/ms/sutta/sn/sn0041/sn0041P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>