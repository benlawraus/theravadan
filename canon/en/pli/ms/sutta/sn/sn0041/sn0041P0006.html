<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0041.html> Cittasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0041/sn0041P0006.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0041/sn0041P0005.html>Previous</a><a href=/canon/en/pli/ms/sutta/sn/sn0041/sn0041P0007.html>Next</a></div><p id=sn41.6:0.1><span class=root>Saṁyutta Nikāya 41.6 </span><br> <span class=sujato>Linked Discourses 41.6 </span><br><p id=sn41.6:0.2><span class=root>1. Cittavagga </span><br> <span class=sujato>1. With Citta </span><br><p id=sn41.6:0.3><span class="root big-bold">Dutiyakāmabhūsutta </span><br> <span class=sujato>With Kāmabhū (2nd) </span><br><p id=sn41.6:1.1><span class=root>Ekaṁ samayaṁ āyasmā kāmabhū macchikāsaṇḍe viharati ambāṭakavane. </span><br> <span class=sujato>At one time Venerable Kāmabhū was staying near Macchikāsaṇḍa in the Wild Mango Grove. </span><br><p id=sn41.6:1.2><span class=root>Atha kho citto gahapati yenāyasmā kāmabhū tenupasaṅkami; upasaṅkamitvā ekamantaṁ nisīdi. Ekamantaṁ nisinno kho citto gahapati āyasmantaṁ kāmabhuṁ etadavoca: </span><br> <span class=sujato>Then Citta the householder went up to Venerable Kāmabhū, sat down to one side, and said to him: </span><br><p id=sn41.6:1.3><span class=root>“kati nu kho, bhante, saṅkhārā”ti? </span><br> <span class=sujato>“Sir, how many processes are there?” </span><br><p id=sn41.6:1.4><span class=root>“Tayo kho, gahapati, saṅkhārā—</span><br> <span class=sujato>“Householder, there are three processes. </span><br><p id=sn41.6:1.5><span class=root>kāyasaṅkhāro, vacīsaṅkhāro, cittasaṅkhāro”ti. </span><br> <span class=sujato>Physical, verbal, and mental processes.” </span><br><p id=sn41.6:1.6><span class=root>“Sādhu, bhante”ti kho citto gahapati āyasmato kāmabhussa bhāsitaṁ abhinanditvā anumoditvā āyasmantaṁ kāmabhuṁ uttariṁ pañhaṁ apucchi: </span><br> <span class=sujato>Saying “Good, sir,” Citta approved and agreed with what Kāmabhū said. Then he asked another question: </span><br><p id=sn41.6:1.7><span class=root>“katamo pana, bhante, kāyasaṅkhāro, katamo vacīsaṅkhāro, katamo cittasaṅkhāro”ti? </span><br> <span class=sujato>“But sir, what is the physical process? What’s the verbal process? What’s the mental process?” </span><br><p id=sn41.6:1.8><span class=root>“Assāsapassāsā kho, gahapati, kāyasaṅkhāro, vitakkavicārā vacīsaṅkhāro, saññā ca vedanā ca cittasaṅkhāro”ti. </span><br> <span class=sujato>“Breathing is a physical process. Placing the mind and keeping it connected are verbal processes. Perception and feeling are mental processes.” </span><br><p id=sn41.6:2.1><span class=root>“Sādhu, bhante”ti kho citto gahapati …pe… uttariṁ pañhaṁ apucchi: </span><br> <span class=sujato>Saying “Good, sir,” he asked another question: </span><br><p id=sn41.6:2.2><span class=root>“kasmā pana, bhante, assāsapassāsā kāyasaṅkhāro, kasmā vitakkavicārā vacīsaṅkhāro, kasmā saññā ca vedanā ca cittasaṅkhāro”ti? </span><br> <span class=sujato>“But sir, why is breathing a physical process? Why are placing the mind and keeping it connected verbal processes? Why are perception and feeling mental processes?” </span><br><p id=sn41.6:2.3><span class=root>“Assāsapassāsā kho, gahapati, kāyikā. Ete dhammā kāyappaṭibaddhā, tasmā assāsapassāsā kāyasaṅkhāro. </span><br> <span class=sujato>“Breathing is physical. It’s tied up with the body, that’s why breathing is a physical process. </span><br><p id=sn41.6:2.4><span class=root>Pubbe kho, gahapati, vitakketvā vicāretvā pacchā vācaṁ bhindati, tasmā vitakkavicārā vacīsaṅkhāro. </span><br> <span class=sujato>First you place the mind and keep it connected, then you break into speech. That’s why placing the mind and keeping it connected are verbal processes. </span><br><p id=sn41.6:2.5><span class=root>Saññā ca vedanā ca cetasikā. Ete dhammā cittappaṭibaddhā, tasmā saññā ca vedanā ca cittasaṅkhāro”ti. </span><br> <span class=sujato>Perception and feeling are mental. They’re tied up with the mind, that’s why perception and feeling are mental processes.” </span><br><p id=sn41.6:3.1><span class=root>“Sādhu …pe… uttariṁ pañhaṁ apucchi: </span><br> <span class=sujato>Saying “Good, sir,” he asked another question: </span><br><p id=sn41.6:3.2><span class=root>“kathaṁ pana, bhante, saññāvedayitanirodhasamāpatti hotī”ti? </span><br> <span class=sujato>“But sir, how does someone attain the cessation of perception and feeling?” </span><br><p id=sn41.6:3.3><span class=root>“Na kho, gahapati, saññāvedayitanirodhaṁ samāpajjantassa bhikkhuno evaṁ hoti: </span><br> <span class=sujato>“A mendicant who is entering such an attainment does not think: </span><br><p id=sn41.6:3.4><span class=root>‘ahaṁ saññāvedayitanirodhaṁ samāpajjissan’ti vā ‘ahaṁ saññāvedayitanirodhaṁ samāpajjāmī’ti vā ‘ahaṁ saññāvedayitanirodhaṁ samāpanno’ti vā. </span><br> <span class=sujato>‘I will enter the cessation of perception and feeling’ or ‘I am entering the cessation of perception and feeling’ or ‘I have entered the cessation of perception and feeling.’ </span><br><p id=sn41.6:3.5><span class=root>Atha khvassa pubbeva tathā cittaṁ bhāvitaṁ hoti yaṁ taṁ tathattāya upanetī”ti. </span><br> <span class=sujato>Rather, their mind has been previously developed so as to lead to such a state.” </span><br><p id=sn41.6:4.1><span class=root>“Sādhu …pe… uttariṁ pañhaṁ apucchi: </span><br> <span class=sujato>Saying “Good, sir,” he asked another question: </span><br><p id=sn41.6:4.2><span class=root>“saññāvedayitanirodhaṁ samāpajjantassa pana, bhante, bhikkhuno katame dhammā paṭhamaṁ nirujjhanti, yadi vā kāyasaṅkhāro, yadi vā vacīsaṅkhāro, yadi vā cittasaṅkhāro”ti? </span><br> <span class=sujato>“But sir, which cease first for a mendicant who is entering the cessation of perception and feeling: physical, verbal, or mental processes?” </span><br><p id=sn41.6:4.3><span class=root>“Saññāvedayitanirodhaṁ samāpajjantassa kho, gahapati, bhikkhuno vacīsaṅkhāro paṭhamaṁ nirujjhati, tato kāyasaṅkhāro, tato cittasaṅkhāro”ti. </span><br> <span class=sujato>“Verbal processes cease first, then physical, then mental.” </span><br><p id=sn41.6:5.1><span class=root>“Sādhu …pe… uttariṁ pañhaṁ apucchi: </span><br> <span class=sujato>Saying “Good, sir,” he asked another question: </span><br><p id=sn41.6:5.2><span class=root>“yvāyaṁ, bhante, mato kālaṅkato, yo cāyaṁ bhikkhu saññāvedayitanirodhaṁ samāpanno, imesaṁ kiṁ nānākaraṇan”ti? </span><br> <span class=sujato>“What’s the difference between someone who has passed away and a mendicant who has attained the cessation of perception and feeling?” </span><br><p id=sn41.6:5.3><span class=root>“Yvāyaṁ, gahapati, mato kālaṅkato tassa kāyasaṅkhāro niruddho paṭippassaddho, vacīsaṅkhāro niruddho paṭippassaddho, cittasaṅkhāro niruddho paṭippassaddho, āyu parikkhīṇo, usmā vūpasantā, indriyāni viparibhinnāni. </span><br> <span class=sujato>“When someone dies, their physical, verbal, and mental processes have ceased and stilled; their vitality is spent; their warmth is dissipated; and their faculties have disintegrated. </span><br><p id=sn41.6:5.4><span class=root>Yo ca khvāyaṁ, gahapati, bhikkhu saññāvedayitanirodhaṁ samāpanno, tassapi kāyasaṅkhāro niruddho paṭippassaddho, vacīsaṅkhāro niruddho paṭippassaddho, cittasaṅkhāro niruddho paṭippassaddho, āyu aparikkhīṇo, usmā avūpasantā, indriyāni vippasannāni. </span><br> <span class=sujato>When a mendicant has attained the cessation of perception and feeling, their physical, verbal, and mental processes have ceased and stilled. But their vitality is not spent; their warmth is not dissipated; and their faculties are very clear. </span><br><p id=sn41.6:5.5><span class=root>Yvāyaṁ, gahapati, mato kālaṅkato, yo cāyaṁ bhikkhu saññāvedayitanirodhaṁ samāpanno, idaṁ nesaṁ nānākaraṇan”ti. </span><br> <span class=sujato>That’s the difference between someone who has passed away and a mendicant who has attained the cessation of perception and feeling.” </span><br><p id=sn41.6:6.1><span class=root>“Sādhu …pe… uttariṁ pañhaṁ apucchi: </span><br> <span class=sujato>Saying “Good, sir,” he asked another question: </span><br><p id=sn41.6:6.2><span class=root>“kathaṁ pana, bhante, saññāvedayitanirodhasamāpattiyā vuṭṭhānaṁ hotī”ti? </span><br> <span class=sujato>“But sir, how does someone emerge from the cessation of perception and feeling?” </span><br><p id=sn41.6:6.3><span class=root>“Na kho, gahapati, saññāvedayitanirodhasamāpattiyā vuṭṭhahantassa bhikkhuno evaṁ hoti: </span><br> <span class=sujato>“A mendicant who is emerging from such an attainment does not think: </span><br><p id=sn41.6:6.4><span class=root>‘ahaṁ saññāvedayitanirodhasamāpattiyā vuṭṭhahissan’ti vā ‘ahaṁ saññāvedayitanirodhasamāpattiyā vuṭṭhahāmī’ti vā ‘ahaṁ saññāvedayitanirodhasamāpattiyā vuṭṭhito’ti vā. </span><br> <span class=sujato>‘I will emerge from the cessation of perception and feeling’ or ‘I am emerging from the cessation of perception and feeling’ or ‘I have emerged from the cessation of perception and feeling.’ </span><br><p id=sn41.6:6.5><span class=root>Atha khvassa pubbeva tathā cittaṁ bhāvitaṁ hoti, yaṁ taṁ tathattāya upanetī”ti. </span><br> <span class=sujato>Rather, their mind has been previously developed so as to lead to such a state.” </span><br><p id=sn41.6:7.1><span class=root>“Sādhu, bhante …pe… uttariṁ pañhaṁ apucchi: </span><br> <span class=sujato>Saying “Good, sir,” he asked another question: </span><br><p id=sn41.6:7.2><span class=root>“saññāvedayitanirodhasamāpattiyā vuṭṭhahantassa pana, bhante, bhikkhuno katame dhammā paṭhamaṁ uppajjanti, yadi vā kāyasaṅkhāro, yadi vā vacīsaṅkhāro, yadi vā cittasaṅkhāro”ti? </span><br> <span class=sujato>“But sir, which arise first for a mendicant who is emerging from the cessation of perception and feeling: physical, verbal, or mental processes?” </span><br><p id=sn41.6:7.3><span class=root>“Saññāvedayitanirodhasamāpattiyā vuṭṭhahantassa, gahapati, bhikkhuno cittasaṅkhāro paṭhamaṁ uppajjati, tato kāyasaṅkhāro, tato vacīsaṅkhāro”ti. </span><br> <span class=sujato>“Mental processes arise first, then physical, then verbal.” </span><br><p id=sn41.6:8.1><span class=root>“Sādhu …pe… uttariṁ pañhaṁ apucchi: </span><br> <span class=sujato>Saying “Good, sir,” he asked another question: </span><br><p id=sn41.6:8.2><span class=root>“saññāvedayitanirodhasamāpattiyā vuṭṭhitaṁ pana, bhante, bhikkhuṁ kati phassā phusanti”? </span><br> <span class=sujato>“But sir, when a mendicant has emerged from the attainment of the cessation of perception and feeling, how many kinds of contact do they experience?” </span><br><p id=sn41.6:8.3><span class=root>“Saññāvedayitanirodhasamāpattiyā vuṭṭhitaṁ kho, gahapati, bhikkhuṁ tayo phassā phusanti—</span><br> <span class=sujato>“They experience three kinds of contact: </span><br><p id=sn41.6:8.4><span class=root>suññato phasso, animitto phasso, appaṇihito phasso”ti. </span><br> <span class=sujato>emptiness, signless, and undirected contacts.” </span><br><p id=sn41.6:9.1><span class=root>“Sādhu …pe… uttariṁ pañhaṁ apucchi: </span><br> <span class=sujato>Saying “Good, sir,” he asked another question: </span><br><p id=sn41.6:9.2><span class=root>“saññāvedayitanirodhasamāpattiyā vuṭṭhitassa pana, bhante, bhikkhuno kiṁninnaṁ cittaṁ hoti, kiṁpoṇaṁ, kiṁpabbhāran”ti? </span><br> <span class=sujato>“But sir, when a mendicant has emerged from the attainment of the cessation of perception and feeling, what does their mind slant, slope, and incline to?” </span><br><p id=sn41.6:9.3><span class=root>“Saññāvedayitanirodhasamāpattiyā vuṭṭhitassa kho, gahapati, bhikkhuno vivekaninnaṁ cittaṁ hoti vivekapoṇaṁ vivekapabbhāran”ti. </span><br> <span class=sujato>“Their mind slants, slopes, and inclines to seclusion.” </span><br><p id=sn41.6:10.1><span class=root>“Sādhu, bhante”ti kho citto gahapati āyasmato kāmabhussa bhāsitaṁ abhinanditvā anumoditvā āyasmantaṁ kāmabhuṁ uttariṁ pañhaṁ apucchi: </span><br> <span class=sujato>Saying “Good, sir,” Citta approved and agreed with what Kāmabhū said. Then he asked another question: </span><br><p id=sn41.6:10.2><span class=root>“saññāvedayitanirodhasamāpattiyā pana, bhante, kati dhammā bahūpakārā”ti? </span><br> <span class=sujato>“But sir, how many things are helpful for attaining the cessation of perception and feeling?” </span><br><p id=sn41.6:10.3><span class=root>“Addhā kho tvaṁ, gahapati, yaṁ paṭhamaṁ pucchitabbaṁ taṁ pucchasi. </span><br> <span class=sujato>“Well, householder, you’ve finally asked what you should have asked first! </span><br><p id=sn41.6:10.4><span class=root>Api ca tyāhaṁ byākarissāmi. </span><br> <span class=sujato>Nevertheless, I will answer you. </span><br><p id=sn41.6:10.5><span class=root>Saññāvedayitanirodhasamāpattiyā kho, gahapati, dve dhammā bahūpakārā—</span><br> <span class=sujato>Two things are helpful for attaining the cessation of perception and feeling: </span><br><p id=sn41.6:10.6><span class=root>samatho ca vipassanā cā”ti. </span><br> <span class=sujato>serenity and discernment.” </span><br><p id=sn41.6:10.7><span class=root>Chaṭṭhaṁ. </span><br></main><footer class="container footer"><small><a href=/about>Contact info</a></small></footer>