<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0041.html> Cittasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0041/sn0041P0010.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0041/sn0041P0009.html>Previous</a><a href=/canon/en/pli/ms/sutta/sn/sn0042.html>Next</a></div><p id=sn41.10:0.1><span class=root>Saṁyutta Nikāya 41.10 </span><br> <span class=sujato>Linked Discourses 41.10 </span><br><p id=sn41.10:0.2><span class=root>1. Cittavagga </span><br> <span class=sujato>1. With Citta </span><br><p id=sn41.10:0.3><span class="root big-bold">Gilānadassanasutta </span><br> <span class=sujato>Seeing the Sick </span><br><p id=sn41.10:1.1><span class=root>Tena kho pana samayena citto gahapati ābādhiko hoti dukkhito bāḷhagilāno. </span><br> <span class=sujato>Now at that time the householder Citta was sick, suffering, gravely ill. </span><br><p id=sn41.10:1.2><span class=root>Atha kho sambahulā ārāmadevatā vanadevatā rukkhadevatā osadhitiṇavanappatīsu adhivatthā devatā saṅgamma samāgamma cittaṁ gahapatiṁ etadavocuṁ: </span><br> <span class=sujato>Then several deities of the parks, forests, trees, and those who haunt the herbs, grass, and big trees came together and said to Citta, </span><br><p id=sn41.10:1.3><span class=root>“paṇidhehi, gahapati, anāgatamaddhānaṁ rājā assaṁ cakkavattī”ti. </span><br> <span class=sujato>“Householder, make a wish to become a wheel-turning monarch in the future!” </span><br><p id=sn41.10:2.1><span class=root>Evaṁ vutte, citto gahapati tā ārāmadevatā vanadevatā rukkhadevatā osadhitiṇavanappatīsu adhivatthā devatā etadavoca: </span><br> <span class=sujato>When they said this, Citta said to them, </span><br><p id=sn41.10:2.2><span class=root>“tampi aniccaṁ, tampi addhuvaṁ, tampi pahāya gamanīyan”ti. </span><br> <span class=sujato>“That too is impermanent! That too will pass! That too will be left behind!” </span><br><p id=sn41.10:2.3><span class=root>Evaṁ vutte, cittassa gahapatino mittāmaccā ñātisālohitā cittaṁ gahapatiṁ etadavocuṁ: </span><br> <span class=sujato>When he said this, his friends and colleagues, relatives and kin said, </span><br><p id=sn41.10:2.4><span class=root>“satiṁ, ayyaputta, upaṭṭhapehi, mā vippalapī”ti. </span><br> <span class=sujato>“Be mindful, master! Don’t babble.” </span><br><p id=sn41.10:2.5><span class=root>“Kiṁ tāhaṁ vadāmi yaṁ maṁ tumhe evaṁ vadetha: </span><br> <span class=sujato>“What have I said that makes you say that?” </span><br><p id=sn41.10:2.6><span class=root>‘satiṁ, ayyaputta, upaṭṭhapehi, mā vippalapī’”ti? </span><br><p id=sn41.10:2.7><span class=root>“Evaṁ kho tvaṁ, ayyaputta, vadesi: </span><br> <span class=sujato>“It’s because you said: </span><br><p id=sn41.10:2.8><span class=root>‘tampi aniccaṁ, tampi addhuvaṁ, tampi pahāya gamanīyan’”ti. </span><br> <span class=sujato>‘That too is impermanent! That too will pass! That too will be left behind!’” </span><br><p id=sn41.10:2.9><span class=root>“Tathā hi pana maṁ ārāmadevatā vanadevatā rukkhadevatā osadhitiṇavanappatīsu adhivatthā devatā evamāhaṁsu: </span><br> <span class=sujato>“Oh, well, that’s because the deities of the parks, forests, trees, and those who haunt the herbs, grass, and big trees said to me: </span><br><p id=sn41.10:2.10><span class=root>‘paṇidhehi, gahapati, anāgatamaddhānaṁ rājā assaṁ cakkavattī’ti. </span><br> <span class=sujato>‘Householder, make a wish to become a wheel-turning monarch in the future!’ </span><br><p id=sn41.10:2.11><span class=root>Tāhaṁ evaṁ vadāmi: </span><br> <span class=sujato>So I said to them: </span><br><p id=sn41.10:2.12><span class=root>‘tampi aniccaṁ …pe… tampi pahāya gamanīyan’”ti. </span><br> <span class=sujato>‘That too is impermanent! That too will pass! That too will be left behind!’” </span><br><p id=sn41.10:2.13><span class=root>“Kiṁ pana tā, ayyaputta, ārāmadevatā vanadevatā rukkhadevatā osadhitiṇavanappatīsu adhivatthā devatā atthavasaṁ sampassamānā evamāhaṁsu: </span><br> <span class=sujato>“But what reason do they see for saying that to you?” </span><br><p id=sn41.10:2.14><span class=root>‘paṇidhehi, gahapati, anāgatamaddhānaṁ rājā assaṁ cakkavattī’”ti? </span><br><p id=sn41.10:2.15><span class=root>“Tāsaṁ kho ārāmadevatānaṁ vanadevatānaṁ rukkhadevatānaṁ osadhitiṇavanappatīsu adhivatthānaṁ devatānaṁ evaṁ hoti: </span><br> <span class=sujato>“They think: </span><br><p id=sn41.10:2.16><span class=root>‘ayaṁ kho citto gahapati, sīlavā kalyāṇadhammo. </span><br> <span class=sujato>‘This householder Citta is ethical, of good character. </span><br><p id=sn41.10:2.17><span class=root>Sace paṇidahissati—</span><br> <span class=sujato>If he makes a wish to </span><br><p id=sn41.10:2.18><span class=root>anāgatamaddhānaṁ rājā assaṁ cakkavattī’ti, ‘tassa kho ayaṁ ijjhissati, sīlavato cetopaṇidhi visuddhattā dhammiko dhammikaṁ phalaṁ anupassatī’ti. </span><br> <span class=sujato>become a wheel-turning monarch in the future, his heart’s wish will succeed because of the purity of his ethics. And then as a proper, principled king he will provide proper spirit-offerings.’ </span><br><p id=sn41.10:2.19><span class=root>Imaṁ kho tā ārāmadevatā vanadevatā rukkhadevatā osadhitiṇavanappatīsu adhivatthā devatā atthavasaṁ sampassamānā evamāhaṁsu: </span><br> <span class=sujato>That’s the reason they see for saying to me: </span><br><p id=sn41.10:2.20><span class=root>‘paṇidhehi, gahapati, anāgatamaddhānaṁ rājā assaṁ cakkavattī’ti. </span><br> <span class=sujato>‘Householder, make a wish to become a wheel-turning monarch in the future!’ </span><br><p id=sn41.10:2.21><span class=root>Tāhaṁ evaṁ vadāmi: </span><br> <span class=sujato>So I said to them: </span><br><p id=sn41.10:2.22><span class=root>‘tampi aniccaṁ, tampi addhuvaṁ, tampi pahāya gamanīyan’”ti. </span><br> <span class=sujato>‘That too is impermanent! That too will pass! That too will be left behind!’” </span><br><p id=sn41.10:3.1><span class=root>“Tena hi, ayyaputta, amhepi ovadāhī”ti. </span><br> <span class=sujato>“Then, master, advise us!” </span><br><p id=sn41.10:3.2><span class=root>“Tasmā hi vo evaṁ sikkhitabbaṁ—</span><br> <span class=sujato>“So you should train like this: </span><br><p id=sn41.10:3.3><span class=root>buddhe aveccappasādena samannāgatā bhavissāma: </span><br> <span class=sujato>We will have experiential confidence in the Buddha: </span><br><p id=sn41.10:3.4><span class=root>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti. </span><br> <span class=sujato>‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span><br><p id=sn41.10:3.5><span class=root>Dhamme aveccappasādena samannāgatā bhavissāma: </span><br> <span class=sujato>We will have experiential confidence in the teaching: </span><br><p id=sn41.10:3.6><span class=root>‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti. </span><br> <span class=sujato>‘The teaching is well explained by the Buddha—apparent in the present life, immediately effective, inviting inspection, relevant, so that sensible people can know it for themselves.’ </span><br><p id=sn41.10:3.7><span class=root>Saṅghe aveccappasādena samannāgatā bhavissāma: </span><br> <span class=sujato>We will have experiential confidence in the Saṅgha: </span><br><p id=sn41.10:3.8><span class=root>‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassā’ti. </span><br> <span class=sujato>‘The Saṅgha of the Buddha’s disciples is practicing the way that’s good, sincere, systematic, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’ </span><br><p id=sn41.10:3.9><span class=root>Yaṁ kho pana kiñci kule deyyadhammaṁ sabbaṁ taṁ appaṭivibhattaṁ bhavissati sīlavantehi kalyāṇadhammehīti evañhi vo sikkhitabban”ti. </span><br> <span class=sujato>And we will share without reservation all the gifts available to give in our family with those who are ethical and of good character.” </span><br><p id=sn41.10:3.10><span class=root>Atha kho citto gahapati mittāmacce ñātisālohite buddhe ca dhamme ca saṅghe ca cāge ca samādapetvā kālamakāsīti. </span><br> <span class=sujato>Then, after Citta had encouraged his friends and colleagues, relatives and kin in the Buddha, the teaching, the Saṅgha, and generosity, he passed away. </span><br><p id=sn41.10:3.11><span class=root>Dasamaṁ. </span><br><p id=sn41.10:3.12><span class=root>Cittavaggo paṭhamo. </span><br><p id=sn41.10:4.0><span class=root>Tassuddānaṁ </span><br><p id=sn41.10:4.1><span class=root>Saṁyojanaṁ dve isidattā, </span><br><p id=sn41.10:4.2><span class=root>Mahako kāmabhūpi ca; </span><br><p id=sn41.10:4.3><span class=root>Godatto ca nigaṇṭho ca, </span><br><p id=sn41.10:4.4><span class=root>Acelena gilānadassananti. </span><br><p id=sn41.10:4.5><span class=root>Cittasaṁyuttaṁ samattaṁ. </span><br> <span class=sujato>The Linked Discourses on Citta the Householder are complete. </span><br></main><footer class="container footer"><small><a href=/about>Contact info</a></small></footer>