<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0047.html> Satipaṭṭhānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0047/sn0047P0029.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0047/sn0047P0028.html>Previous</a><a href=/canon/en/pli/ms/sutta/sn/sn0047/sn0047P0030.html>Next</a></div><p><div class=verse-container id=sn47.29:0.1><span>Saṁyutta Nikāya 47.29 </span><span class="translation sujato">Linked Discourses 47.29 </span></div><p><div class=verse-container id=sn47.29:0.2><span>3. Sīlaṭṭhitivagga </span><span class="translation sujato">3. Ethics and Duration </span></div><p><div class=verse-container id=sn47.29:0.3><span class=big-bold>Sirivaḍḍhasutta </span><span class="translation sujato">With Sirivaḍḍha </span></div><p><div class=verse-container id=sn47.29:1.1><span>Ekaṁ samayaṁ āyasmā ānando rājagahe viharati veḷuvane kalandakanivāpe. </span><span class="translation sujato">At one time Venerable Ānanda was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=sn47.29:1.2><span>Tena kho pana samayena sirivaḍḍho gahapati ābādhiko hoti dukkhito bāḷhagilāno. </span><span class="translation sujato">Now at that time the householder Sirivaḍḍha was sick, suffering, gravely ill. </span></div><p><div class=verse-container id=sn47.29:1.3><span>Atha kho sirivaḍḍho gahapati aññataraṁ purisaṁ āmantesi: </span><span class="translation sujato">Then he addressed a man: </span></div><p><div class=verse-container id=sn47.29:1.4><span>“ehi tvaṁ, ambho purisa, yenāyasmā ānando tenupasaṅkama; upasaṅkamitvā mama vacanena āyasmato ānandassa pāde sirasā vanda: </span><span class="translation sujato">“Please, worthy man, go to Venerable Ānanda, and in my name bow with your head to his feet. Say to him: </span></div><p><div class=verse-container id=sn47.29:1.5><span>‘sirivaḍḍho, bhante, gahapati ābādhiko dukkhito bāḷhagilāno. </span><span class="translation sujato">‘Sir, the householder Sirivaḍḍha is sick, suffering, gravely ill. </span></div><p><div class=verse-container id=sn47.29:1.6><span>So āyasmato ānandassa pāde sirasā vandatī’ti. </span><span class="translation sujato">He bows with his head to your feet.’ </span></div><p><div class=verse-container id=sn47.29:1.7><span>Evañca vadehi: </span><span class="translation sujato">And then say: </span></div><p><div class=verse-container id=sn47.29:1.8><span>‘sādhu kira, bhante, āyasmā ānando yena sirivaḍḍhassa gahapatissa nivesanaṁ tenupasaṅkamatu anukampaṁ upādāyā’”ti. </span><span class="translation sujato">‘Sir, please visit him at his home out of sympathy.’” </span></div><p><div class=verse-container id=sn47.29:1.9><span>“Evaṁ, bhante”ti kho so puriso sirivaḍḍhassa gahapatissa paṭissutvā yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho so puriso āyasmantaṁ ānandaṁ etadavoca: </span><span class="translation sujato">“Yes, sir,” that man replied. He did as Sirivaḍḍha asked. </span></div><p><div class=verse-container id=sn47.29:1.10><span>“sirivaḍḍho, bhante, gahapati ābādhiko dukkhito bāḷhagilāno, so āyasmato ānandassa pāde sirasā vandati. </span></div><p><div class=verse-container id=sn47.29:1.11><span>Evañca vadeti: </span></div><p><div class=verse-container id=sn47.29:1.12><span>‘sādhu kira, bhante, āyasmā ānando yena sirivaḍḍhassa gahapatissa nivesanaṁ tenupasaṅkamatu anukampaṁ upādāyā’”ti. </span></div><p><div class=verse-container id=sn47.29:1.13><span>Adhivāsesi kho āyasmā ānando tuṇhībhāvena. </span><span class="translation sujato">Ānanda consented with silence. </span></div><p><div class=verse-container id=sn47.29:2.1><span>Atha kho āyasmā ānando pubbaṇhasamayaṁ nivāsetvā pattacīvaramādāya yena sirivaḍḍhassa gahapatissa nivesanaṁ tenupasaṅkami; upasaṅkamitvā paññatte āsane nisīdi. Nisajja kho āyasmā ānando sirivaḍḍhaṁ gahapatiṁ etadavoca: </span><span class="translation sujato">Then Venerable Ānanda robed up in the morning and, taking his bowl and robe, went to the home of the householder Sirivaḍḍha, sat down on the seat spread out, and said to him: </span></div><p><div class=verse-container id=sn47.29:2.2><span>“kacci te, gahapati, khamanīyaṁ kacci yāpanīyaṁ, kacci dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti? </span><span class="translation sujato">“I hope you’re keeping well, householder; I hope you’re all right. And I hope the pain is fading, not growing, that its fading is evident, not its growing.” </span></div><p><div class=verse-container id=sn47.29:2.3><span>“Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti. </span><span class="translation sujato">“Sir, I’m not keeping well, I’m not getting by. The pain is terrible and growing, not fading; its growing is evident, not its fading.” </span></div><p><div class=verse-container id=sn47.29:3.1><span>“Tasmātiha te, gahapati, evaṁ sikkhitabbaṁ: </span><span class="translation sujato">“So you should train like this: </span></div><p><div class=verse-container id=sn47.29:3.2><span>‘kāye kāyānupassī viharissāmi ātāpī sampajāno satimā, vineyya loke abhijjhādomanassaṁ; </span><span class="translation sujato">‘I’ll meditate observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=sn47.29:3.3><span>vedanāsu …pe… </span><span class="translation sujato">I’ll meditate on an aspect of feelings … </span></div><p><div class=verse-container id=sn47.29:3.4><span>citte …pe… </span><span class="translation sujato">mind … </span></div><p><div class=verse-container id=sn47.29:3.5><span>dhammesu dhammānupassī viharissāmi ātāpī sampajāno satimā, vineyya loke abhijjhādomanassan’ti. </span><span class="translation sujato">principles—keen, aware, and mindful, rid of covetousness and displeasure for the world.’ </span></div><p><div class=verse-container id=sn47.29:3.6><span>Evañhi te, gahapati, sikkhitabban”ti. </span><span class="translation sujato">That’s how you should train.” </span></div><p><div class=verse-container id=sn47.29:4.1><span>“Yeme, bhante, bhagavatā cattāro satipaṭṭhānā desitā saṁvijjanti, te dhammā mayi, ahañca tesu dhammesu sandissāmi. </span><span class="translation sujato">“These four kinds of mindfulness meditation that were taught by the Buddha are found in me, and I exhibit them. </span></div><p><div class=verse-container id=sn47.29:4.2><span>Ahañhi, bhante, kāye kāyānupassī viharāmi ātāpī sampajāno satimā, vineyya loke abhijjhādomanassaṁ; </span><span class="translation sujato">For I meditate observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=sn47.29:4.3><span>vedanāsu …pe… </span><span class="translation sujato">I meditate observing an aspect of feelings … </span></div><p><div class=verse-container id=sn47.29:4.4><span>citte …pe… </span><span class="translation sujato">mind … </span></div><p><div class=verse-container id=sn47.29:4.5><span>dhammesu dhammānupassī viharāmi ātāpī sampajāno satimā, vineyya loke abhijjhādomanassaṁ. </span><span class="translation sujato">principles—keen, aware, and mindful, rid of covetousness and displeasure for the world. </span></div><p><div class=verse-container id=sn47.29:4.6><span>Yāni cimāni, bhante, bhagavatā pañcorambhāgiyāni saṁyojanāni desitāni, nāhaṁ, bhante, tesaṁ kiñci attani appahīnaṁ samanupassāmī”ti. </span><span class="translation sujato">And of the five lower fetters taught by the Buddha, I don’t see any that I haven’t given up.” </span></div><p><div class=verse-container id=sn47.29:4.7><span>“Lābhā te, gahapati, suladdhaṁ te, gahapati. </span><span class="translation sujato">“You’re fortunate, householder, so very fortunate! </span></div><p><div class=verse-container id=sn47.29:4.8><span>Anāgāmiphalaṁ tayā, gahapati, byākatan”ti. </span><span class="translation sujato">You have declared the fruit of non-return.” </span></div><p><div class=verse-container id=sn47.29:4.9><span>Navamaṁ. </span></div><div class=flex-between><a href=/canon/en/pli/ms/sutta/sn/sn0047/sn0047P0028.html>Previous</a><a href=/canon/en/pli/ms/sutta/sn/sn0047/sn0047P0030.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>