<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0047.html> Satipaṭṭhānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0047/sn0047P0003.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0047/sn0047P0002.html>Previous</a><a href=/canon/en/pli/ms/sutta/sn/sn0047/sn0047P0004.html>Next</a></div><p id=sn47.3:0.1><span class=root>Saṁyutta Nikāya 47.3 </span><br> <span class=sujato>Linked Discourses 47.3 </span><br><p id=sn47.3:0.2><span class=root>1. Ambapālivagga </span><br> <span class=sujato>1. In Ambapālī’s Mango Grove </span><br><p id=sn47.3:0.3><span class="root big-bold">Bhikkhusutta </span><br> <span class=sujato>A Monk </span><br><p id=sn47.3:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=sn47.3:1.2><span class=root>Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca: </span><br> <span class=sujato>Then a mendicant went up to the Buddha, bowed, sat down to one side, and said to him, </span><br><p id=sn47.3:1.3><span class=root>“sādhu me, bhante, bhagavā saṅkhittena dhammaṁ desetu, yamahaṁ bhagavato dhammaṁ sutvā eko vūpakaṭṭho appamatto ātāpī pahitatto vihareyyan”ti. </span><br> <span class=sujato>“Sir, may the Buddha please teach me Dhamma in brief. When I’ve heard it, I’ll live alone, withdrawn, diligent, keen, and resolute.” </span><br><p id=sn47.3:1.4><span class=root>“Evameva panidhekacce moghapurisā mañceva ajjhesanti, dhamme ca bhāsite mameva anubandhitabbaṁ maññantī”ti. </span><br> <span class=sujato>“This is exactly how some silly people ask me for something. But when the teaching has been explained they think only of following me around.” </span><br><p id=sn47.3:1.5><span class=root>“Desetu me, bhante, bhagavā saṅkhittena dhammaṁ, desetu sugato saṅkhittena dhammaṁ. Appeva nāmāhaṁ bhagavato bhāsitassa atthaṁ jāneyyaṁ, appeva nāmāhaṁ bhagavato bhāsitassa dāyādo assan”ti. </span><br> <span class=sujato>“Sir, may the Buddha please teach me Dhamma in brief! May the Holy One teach me the Dhamma in brief! Hopefully I can understand the meaning of what the Buddha says! Hopefully I can be an heir of the Buddha’s teaching!” </span><br><p id=sn47.3:1.6><span class=root>“Tasmātiha tvaṁ, bhikkhu, ādimeva visodhehi kusalesu dhammesu. </span><br> <span class=sujato>“Well then, mendicant, you should purify the starting point of skillful qualities. </span><br><p id=sn47.3:1.7><span class=root>Ko cādi kusalānaṁ dhammānaṁ? </span><br> <span class=sujato>What is the starting point of skillful qualities? </span><br><p id=sn47.3:1.8><span class=root>Sīlañca suvisuddhaṁ, diṭṭhi ca ujukā. </span><br> <span class=sujato>Well purified ethics and correct view. </span><br><p id=sn47.3:1.9><span class=root>Yato kho te, bhikkhu, sīlañca suvisuddhaṁ bhavissati diṭṭhi ca ujukā, tato tvaṁ, bhikkhu, sīlaṁ nissāya sīle patiṭṭhāya cattāro satipaṭṭhāne tividhena bhāveyyāsi. </span><br> <span class=sujato>When your ethics are well purified and your view is correct, you should develop the four kinds of mindfulness meditation in three ways, depending on and grounded on ethics. </span><br><p id=sn47.3:2.1><span class=root>Katame cattāro? </span><br> <span class=sujato>What four? </span><br><p id=sn47.3:2.2><span class=root>Idha tvaṁ, bhikkhu, ajjhattaṁ vā kāye kāyānupassī viharāhi ātāpī sampajāno satimā, vineyya loke abhijjhādomanassaṁ; </span><br> <span class=sujato>Meditate observing an aspect of the body internally—keen, aware, and mindful, rid of covetousness and displeasure for the world. </span><br><p id=sn47.3:2.3><span class=root>bahiddhā vā kāye kāyānupassī viharāhi ātāpī sampajāno satimā, vineyya loke abhijjhādomanassaṁ; </span><br> <span class=sujato>Or meditate observing an aspect of the body externally—keen, aware, and mindful, rid of covetousness and displeasure for the world. </span><br><p id=sn47.3:2.4><span class=root>ajjhattabahiddhā vā kāye kāyānupassī viharāhi ātāpī sampajāno satimā, vineyya loke abhijjhādomanassaṁ. </span><br> <span class=sujato>Or meditate observing an aspect of the body internally and externally—keen, aware, and mindful, rid of covetousness and displeasure for the world. </span><br><p id=sn47.3:2.5><span class=root>Ajjhattaṁ vā vedanāsu …pe… </span><br> <span class=sujato>Or meditate observing an aspect of feelings internally … </span><br><p id=sn47.3:2.6><span class=root>bahiddhā vā vedanāsu … </span><br> <span class=sujato>externally … </span><br><p id=sn47.3:2.7><span class=root>ajjhattabahiddhā vā vedanāsu vedanānupassī viharāhi ātāpī sampajāno satimā, vineyya loke abhijjhādomanassaṁ. </span><br> <span class=sujato>internally and externally—keen, aware, and mindful, rid of covetousness and displeasure for the world. </span><br><p id=sn47.3:2.8><span class=root>Ajjhattaṁ vā citte … </span><br> <span class=sujato>Or meditate observing an aspect of the mind internally … </span><br><p id=sn47.3:2.9><span class=root>bahiddhā vā citte … </span><br> <span class=sujato>externally … </span><br><p id=sn47.3:2.10><span class=root>ajjhattabahiddhā vā citte cittānupassī viharāhi ātāpī sampajāno satimā, vineyya loke abhijjhādomanassaṁ. </span><br> <span class=sujato>internally and externally—keen, aware, and mindful, rid of covetousness and displeasure for the world. </span><br><p id=sn47.3:2.11><span class=root>Ajjhattaṁ vā dhammesu … </span><br> <span class=sujato>Or meditate observing an aspect of principles internally … </span><br><p id=sn47.3:2.12><span class=root>bahiddhā vā dhammesu … </span><br> <span class=sujato>externally … </span><br><p id=sn47.3:2.13><span class=root>ajjhattabahiddhā vā dhammesu dhammānupassī viharāhi ātāpī sampajāno satimā, vineyya loke abhijjhādomanassaṁ. </span><br> <span class=sujato>internally and externally—keen, aware, and mindful, rid of covetousness and displeasure for the world. </span><br><p id=sn47.3:2.14><span class=root>Yato kho tvaṁ, bhikkhu, sīlaṁ nissāya sīle patiṭṭhāya ime cattāro satipaṭṭhāne evaṁ tividhena bhāvessasi, tato tuyhaṁ, bhikkhu, yā ratti vā divaso vā āgamissati vuddhiyeva pāṭikaṅkhā kusalesu dhammesu, no parihānī”ti. </span><br> <span class=sujato>When you develop the four kinds of mindfulness meditation in these three ways, depending on and grounded on ethics, you can expect growth, not decline, in skillful qualities, whether by day or by night.” </span><br><p id=sn47.3:3.1><span class=root>Atha kho so bhikkhu bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sujato>And then that mendicant approved and agreed with what the Buddha said. He got up from his seat, bowed, and respectfully circled the Buddha, keeping him on his right, before leaving. </span><br><p id=sn47.3:3.2><span class=root>Atha kho so bhikkhu eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharati. </span><br> <span class=sujato>Then that mendicant, living alone, withdrawn, diligent, keen, and resolute, soon realized the supreme end of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness. </span><br><p id=sn47.3:3.3><span class=root>“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi. </span><br> <span class=sujato>He understood: “Rebirth is ended; the spiritual journey has been completed; what had to be done has been done; there is nothing further for this place.” </span><br><p id=sn47.3:3.4><span class=root>Aññataro ca pana so bhikkhu arahataṁ ahosīti. </span><br> <span class=sujato>And that mendicant became one of the perfected. </span><br><p id=sn47.3:3.5><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>