<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0047.html> Satipaṭṭhānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0047/sn0047P0008.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0047/sn0047P0007.html>Previous</a><a href=/canon/en/pli/ms/sutta/sn/sn0047/sn0047P0009.html>Next</a></div><p id=sn47.8:0.1><span class=root>Saṁyutta Nikāya 47.8 </span><br> <span class=sujato>Linked Discourses 47.8 </span><br><p id=sn47.8:0.2><span class=root>1. Ambapālivagga </span><br> <span class=sujato>1. In Ambapālī’s Mango Grove </span><br><p id=sn47.8:0.3><span class="root big-bold">Sūdasutta </span><br> <span class=sujato>Cooks </span><br><p id=sn47.8:1.1><span class=root>“Seyyathāpi, bhikkhave, bālo abyatto akusalo sūdo rājānaṁ vā rājamahāmattaṁ vā nānaccayehi sūpehi paccupaṭṭhito assa—</span><br> <span class=sujato>“Mendicants, suppose a foolish, incompetent, unskillful cook was to serve a ruler or their chief minister with an extravagant variety of curries: </span><br><p id=sn47.8:1.2><span class=root>ambilaggehipi, tittakaggehipi, kaṭukaggehipi, madhuraggehipi, khārikehipi, akhārikehipi, loṇikehipi, aloṇikehipi. </span><br> <span class=sujato>superbly sour, bitter, pungent, and sweet; hot and mild, and salty and bland. </span><br><p id=sn47.8:2.1><span class=root>Sa kho so, bhikkhave, bālo abyatto akusalo sūdo sakassa bhattu nimittaṁ na uggaṇhāti: </span><br> <span class=sujato>But that cook didn’t take their master’s hint: </span><br><p id=sn47.8:2.2><span class=root>‘idaṁ vā me ajja bhattu sūpeyyaṁ ruccati, imassa vā abhiharati, imassa vā bahuṁ gaṇhāti, imassa vā vaṇṇaṁ bhāsati. </span><br> <span class=sujato>‘Today my master preferred this sauce, or he reached for it, or he took a lot of it, or he praised it. </span><br><p id=sn47.8:2.3><span class=root>Ambilaggaṁ vā me ajja bhattu sūpeyyaṁ ruccati, ambilaggassa vā abhiharati, ambilaggassa vā bahuṁ gaṇhāti, ambilaggassa vā vaṇṇaṁ bhāsati. Tittakaggaṁ vā me ajja … kaṭukaggaṁ vā me ajja … madhuraggaṁ vā me ajja … khārikaṁ vā me ajja … akhārikaṁ vā me ajja … loṇikaṁ vā me ajja … aloṇikaṁ vā me ajja bhattu sūpeyyaṁ ruccati, aloṇikassa vā abhiharati, aloṇikassa vā bahuṁ gaṇhāti, aloṇikassa vā vaṇṇaṁ bhāsatī’ti. </span><br> <span class=sujato>Today my master preferred the sour or bitter or pungent or sweet or hot or mild or salty sauce. Or he preferred the bland sauce, or he reached for the bland one, or he took a lot of it, or he praised it.’ </span><br><p id=sn47.8:3.1><span class=root>Sa kho so, bhikkhave, bālo abyatto akusalo sūdo na ceva lābhī hoti acchādanassa, na lābhī vetanassa, na lābhī abhihārānaṁ. </span><br> <span class=sujato>That foolish, incompetent, unskillful cook doesn’t get presented with clothes, wages, or bonuses. </span><br><p id=sn47.8:3.2><span class=root>Taṁ kissa hetu? </span><br> <span class=sujato>Why is that? </span><br><p id=sn47.8:3.3><span class=root>Tathā hi so, bhikkhave, bālo abyatto akusalo sūdo sakassa bhattu nimittaṁ na uggaṇhāti. </span><br> <span class=sujato>Because they don’t take their master’s hint. </span><br><p id=sn47.8:3.4><span class=root>Evameva kho, bhikkhave, idhekacco bālo abyatto akusalo bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>In the same way, a foolish, incompetent, unskillful mendicant meditates by observing an aspect of the body—keen, aware, and mindful, rid of covetousness and displeasure for the world. </span><br><p id=sn47.8:3.5><span class=root>Tassa kāye kāyānupassino viharato cittaṁ na samādhiyati, upakkilesā na pahīyanti. </span><br> <span class=sujato>As they meditate observing an aspect of the body, their mind doesn’t enter immersion, and their corruptions aren’t given up. </span><br><p id=sn47.8:3.6><span class=root>So taṁ nimittaṁ na uggaṇhāti. </span><br> <span class=sujato>But they don’t take the hint. </span><br><p id=sn47.8:3.7><span class=root>Vedanāsu vedanānupassī viharati …pe… </span><br> <span class=sujato>They meditate observing an aspect of feelings … </span><br><p id=sn47.8:3.8><span class=root>citte cittānupassī viharati …pe… </span><br> <span class=sujato>mind … </span><br><p id=sn47.8:3.9><span class=root>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>principles—keen, aware, and mindful, rid of covetousness and displeasure for the world. </span><br><p id=sn47.8:3.10><span class=root>Tassa dhammesu dhammānupassino viharato cittaṁ na samādhiyati, upakkilesā na pahīyanti. </span><br> <span class=sujato>As they meditate observing an aspect of principles, the mind doesn’t enter immersion, and the corruptions aren’t given up. </span><br><p id=sn47.8:3.11><span class=root>So taṁ nimittaṁ na uggaṇhāti. </span><br> <span class=sujato>But they don’t take the hint. </span><br><p id=sn47.8:4.1><span class=root>Sa kho so, bhikkhave, bālo abyatto akusalo bhikkhu na ceva lābhī hoti diṭṭheva dhamme sukhavihārānaṁ, na lābhī satisampajaññassa. </span><br> <span class=sujato>That foolish, incompetent, unskillful mendicant doesn’t get blissful meditations in this very life, nor do they get mindfulness and situational awareness. </span><br><p id=sn47.8:4.2><span class=root>Taṁ kissa hetu? </span><br> <span class=sujato>Why is that? </span><br><p id=sn47.8:4.3><span class=root>Tathā hi so, bhikkhave, bālo abyatto akusalo bhikkhu sakassa cittassa nimittaṁ na uggaṇhāti. </span><br> <span class=sujato>Because they don’t take their mind’s hint. </span><br><p id=sn47.8:5.1><span class=root>Seyyathāpi, bhikkhave, paṇḍito byatto kusalo sūdo rājānaṁ vā rājamahāmattaṁ vā nānaccayehi sūpehi paccupaṭṭhito assa—</span><br> <span class=sujato>Suppose an astute, competent, skillful cook was to serve a ruler or their chief minister with an extravagant variety of curries: </span><br><p id=sn47.8:5.2><span class=root>ambilaggehipi, tittakaggehipi, kaṭukaggehipi, madhuraggehipi, khārikehipi, akhārikehipi, loṇikehipi, aloṇikehipi. </span><br> <span class=sujato>superbly sour, bitter, pungent, and sweet; hot and mild, and salty and bland. </span><br><p id=sn47.8:6.1><span class=root>Sa kho so, bhikkhave, paṇḍito byatto kusalo sūdo sakassa bhattu nimittaṁ uggaṇhāti: </span><br> <span class=sujato>And that cook took their master’s hint: </span><br><p id=sn47.8:6.2><span class=root>‘idaṁ vā me ajja bhattu sūpeyyaṁ ruccati, imassa vā abhiharati, imassa vā bahuṁ gaṇhāti, imassa vā vaṇṇaṁ bhāsati. </span><br> <span class=sujato>‘Today my master preferred this sauce, or he reached for it, or he took a lot of it, or he praised it. </span><br><p id=sn47.8:6.3><span class=root>Ambilaggaṁ vā me ajja bhattu sūpeyyaṁ ruccati, ambilaggassa vā abhiharati, ambilaggassa vā bahuṁ gaṇhāti, ambilaggassa vā vaṇṇaṁ bhāsati. Tittakaggaṁ vā me ajja … kaṭukaggaṁ vā me ajja … madhuraggaṁ vā me ajja … khārikaṁ vā me ajja … akhārikaṁ vā me ajja … loṇikaṁ vā me ajja … aloṇikaṁ vā me ajja bhattu sūpeyyaṁ ruccati, aloṇikassa vā abhiharati, aloṇikassa vā bahuṁ gaṇhāti, aloṇikassa vā vaṇṇaṁ bhāsatī’ti. </span><br> <span class=sujato>Today my master preferred the sour or bitter or pungent or sweet or hot or mild or salty sauce. Or he preferred the bland sauce, or he reached for the bland one, or he took a lot of it, or he praised it.’ </span><br><p id=sn47.8:7.1><span class=root>Sa kho so, bhikkhave, paṇḍito byatto kusalo sūdo lābhī ceva hoti acchādanassa, lābhī vetanassa, lābhī abhihārānaṁ. </span><br> <span class=sujato>That astute, competent, skillful cook gets presented with clothes, wages, and bonuses. </span><br><p id=sn47.8:7.2><span class=root>Taṁ kissa hetu? </span><br> <span class=sujato>Why is that? </span><br><p id=sn47.8:7.3><span class=root>Tathā hi so, bhikkhave, paṇḍito byatto kusalo sūdo sakassa bhattu nimittaṁ uggaṇhāti. </span><br> <span class=sujato>Because they take their master’s hint. </span><br><p id=sn47.8:7.4><span class=root>Evameva kho, bhikkhave, idhekacco paṇḍito byatto kusalo bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>In the same way, an astute, competent, skillful mendicant meditates by observing an aspect of the body—keen, aware, and mindful, rid of covetousness and displeasure for the world. </span><br><p id=sn47.8:7.5><span class=root>Tassa kāye kāyānupassino viharato cittaṁ samādhiyati, upakkilesā pahīyanti. </span><br> <span class=sujato>As they meditate observing an aspect of the body, their mind enters immersion, and their corruptions are given up. </span><br><p id=sn47.8:7.6><span class=root>So taṁ nimittaṁ uggaṇhāti. </span><br> <span class=sujato>They take the hint. </span><br><p id=sn47.8:7.7><span class=root>Vedanāsu vedanānupassī viharati …pe… </span><br> <span class=sujato>They meditate observing an aspect of feelings … </span><br><p id=sn47.8:7.8><span class=root>citte cittānupassī viharati …pe… </span><br> <span class=sujato>mind … </span><br><p id=sn47.8:7.9><span class=root>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>principles—keen, aware, and mindful, rid of covetousness and displeasure for the world. </span><br><p id=sn47.8:7.10><span class=root>Tassa dhammesu dhammānupassino viharato cittaṁ samādhiyati, upakkilesā pahīyanti. </span><br> <span class=sujato>As they meditate observing an aspect of principles, their mind enters immersion, and their corruptions are given up. </span><br><p id=sn47.8:7.11><span class=root>So taṁ nimittaṁ uggaṇhāti. </span><br> <span class=sujato>They take the hint. </span><br><p id=sn47.8:8.1><span class=root>Sa kho so, bhikkhave, paṇḍito byatto kusalo bhikkhu lābhī ceva hoti diṭṭheva dhamme sukhavihārānaṁ, lābhī hoti satisampajaññassa. </span><br> <span class=sujato>That astute, competent, skillful mendicant gets blissful meditations in this very life, and they get mindfulness and situational awareness. </span><br><p id=sn47.8:8.2><span class=root>Taṁ kissa hetu? </span><br> <span class=sujato>Why is that? </span><br><p id=sn47.8:8.3><span class=root>Tathā hi so, bhikkhave, paṇḍito byatto kusalo bhikkhu sakassa cittassa nimittaṁ uggaṇhātī”ti. </span><br> <span class=sujato>Because they take their mind’s hint.” </span><br><p id=sn47.8:8.4><span class=root>Aṭṭhamaṁ. </span><br></main><footer class="container footer"><small><a href=/about/>Contact info</a></small></footer>