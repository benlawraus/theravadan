<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0047.html> Satipaṭṭhānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0047/sn0047P0012.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0047/sn0047P0011.html>Previous</a><a href=/canon/en/pli/ms/sutta/sn/sn0047/sn0047P0013.html>Next</a></div><p id=sn47.12:0.1><span class=root>Saṁyutta Nikāya 47.12 </span><br> <span class=sujato>Linked Discourses 47.12 </span><br><p id=sn47.12:0.2><span class=root>2. Nālandavagga </span><br> <span class=sujato>2. At Nāḷandā </span><br><p id=sn47.12:0.3><span class="root big-bold">Nālandasutta </span><br> <span class=sujato>At Nāḷandā </span><br><p id=sn47.12:1.1><span class=root>Ekaṁ samayaṁ bhagavā nālandāyaṁ viharati pāvārikambavane. </span><br> <span class=sujato>At one time the Buddha was staying near Nāḷandā in Pāvārika’s mango grove. </span><br><p id=sn47.12:1.2><span class=root>Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sujato>Then Sāriputta went up to the Buddha, bowed, sat down to one side, and said to him: </span><br><p id=sn47.12:1.3><span class=root>“evaṁpasanno ahaṁ, bhante, bhagavati. </span><br> <span class=sujato>“Sir, I have such confidence in the Buddha that </span><br><p id=sn47.12:1.4><span class=root>Na cāhu, na ca bhavissati, na cetarahi vijjati añño samaṇo vā brāhmaṇo vā bhagavatā bhiyyobhiññataro, yadidaṁ—sambodhiyan”ti. </span><br> <span class=sujato>I believe there’s no other ascetic or brahmin—whether past, future, or present—whose direct knowledge is superior to the Buddha when it comes to awakening.” </span><br><p id=sn47.12:1.5><span class=root>“Uḷārā kho tyāyaṁ, sāriputta, āsabhī vācā bhāsitā, ekaṁso gahito, sīhanādo nadito: </span><br> <span class=sujato>“That’s a grand and dramatic statement, Sāriputta. You’ve roared a definitive, categorical lion’s roar, saying: </span><br><p id=sn47.12:1.6><span class=root>‘evaṁpasanno ahaṁ, bhante, bhagavati. </span><br> <span class=sujato>‘I have such confidence in the Buddha that </span><br><p id=sn47.12:1.7><span class=root>Na cāhu, na ca bhavissati na cetarahi vijjati añño samaṇo vā brāhmaṇo vā bhagavatā bhiyyobhiññataro, yadidaṁ—sambodhiyan’ti. </span><br> <span class=sujato>I believe there’s no other ascetic or brahmin—whether past, future, or present—whose direct knowledge is superior to the Buddha when it comes to awakening.’ </span><br><p id=sn47.12:2.1><span class=root>Kiṁ nu te, sāriputta, ye te ahesuṁ atītamaddhānaṁ arahanto sammāsambuddhā, sabbe te bhagavanto cetasā ceto paricca viditā: </span><br> <span class=sujato>What about all the perfected ones, the fully awakened Buddhas who lived in the past? Have you comprehended their minds to know that </span><br><p id=sn47.12:2.2><span class=root>‘evaṁsīlā te bhagavanto ahesuṁ’ iti vā, ‘evaṁdhammā te bhagavanto ahesuṁ’ iti vā, ‘evaṁpaññā te bhagavanto ahesuṁ’ iti vā, ‘evaṁvihārino te bhagavanto ahesuṁ’ iti vā, ‘evaṁvimuttā te bhagavanto ahesuṁ’ iti vā”ti? </span><br> <span class=sujato>those Buddhas had such ethics, or such qualities, or such wisdom, or such meditation, or such freedom?” </span><br><p id=sn47.12:2.3><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn47.12:3.1><span class=root>“Kiṁ pana te, sāriputta, ye te bhavissanti anāgatamaddhānaṁ arahanto sammāsambuddhā, sabbe te bhagavanto cetasā ceto paricca viditā: </span><br> <span class=sujato>“And what about all the perfected ones, the fully awakened Buddhas who will live in the future? Have you comprehended their minds to know that </span><br><p id=sn47.12:3.2><span class=root>‘evaṁsīlā te bhagavanto bhavissanti’ iti vā, ‘evaṁdhammā te bhagavanto bhavissanti’ iti vā, ‘evaṁpaññā te bhagavanto bhavissanti’ iti vā, ‘evaṁvihārino te bhagavanto bhavissanti’ iti vā, ‘evaṁvimuttā te bhagavanto bhavissanti’ iti vā”ti? </span><br> <span class=sujato>those Buddhas will have such ethics, or such qualities, or such wisdom, or such meditation, or such freedom?” </span><br><p id=sn47.12:3.3><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn47.12:4.1><span class=root>“Kiṁ pana tyāhaṁ, sāriputta, etarahi, arahaṁ sammāsambuddho cetasā ceto paricca vidito: </span><br> <span class=sujato>“And what about me, the perfected one, the fully awakened Buddha at present? Have you comprehended my mind to know that </span><br><p id=sn47.12:4.2><span class=root>‘evaṁsīlo bhagavā’ iti vā, ‘evaṁdhammo bhagavā’ iti vā, ‘evaṁpañño bhagavā’ iti vā, ‘evaṁvihārī bhagavā’ iti vā, ‘evaṁvimutto bhagavā’ iti vā”ti? </span><br> <span class=sujato>I have such ethics, or such qualities, or such wisdom, or such meditation, or such freedom?” </span><br><p id=sn47.12:4.3><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn47.12:5.1><span class=root>“Ettha ca te, sāriputta, atītānāgatapaccuppannesu arahantesu sammāsambuddhesu cetopariyañāṇaṁ natthi. </span><br> <span class=sujato>“Well then, Sāriputta, given that you don’t comprehend the minds of Buddhas past, future, or present, </span><br><p id=sn47.12:5.2><span class=root>Atha kiñcarahi tyāyaṁ, sāriputta, uḷārā āsabhī vācā bhāsitā, ekaṁso gahito, sīhanādo nadito: </span><br> <span class=sujato>what exactly are you doing, making such a grand and dramatic statement, roaring such a definitive, categorical lion’s roar?” </span><br><p id=sn47.12:5.3><span class=root>‘evaṁpasanno ahaṁ, bhante, bhagavati. </span><br><p id=sn47.12:5.4><span class=root>Na cāhu, na ca bhavissati, na cetarahi vijjati añño samaṇo vā brāhmaṇo vā bhagavatā’ bhiyyobhiññataro, yadidaṁ—sambodhiyan”ti? </span><br><p id=sn47.12:6.1><span class=root>“Na kho me, bhante, atītānāgatapaccuppannesu arahantesu sammāsambuddhesu cetopariyañāṇaṁ atthi, </span><br> <span class=sujato>“Sir, though I don’t comprehend the minds of Buddhas past, future, and present, </span><br><p id=sn47.12:6.2><span class=root>api ca me dhammanvayo vidito. </span><br> <span class=sujato>still I understand this by inference from the teaching. </span><br><p id=sn47.12:6.3><span class=root>Seyyathāpi, bhante, rañño paccantimaṁ nagaraṁ daḷhuddhāpaṁ daḷhapākāratoraṇaṁ ekadvāraṁ. </span><br> <span class=sujato>Suppose there was a king’s frontier citadel with fortified embankments, ramparts, and arches, and a single gate. </span><br><p id=sn47.12:6.4><span class=root>Tatrassa dovāriko paṇḍito byatto medhāvī aññātānaṁ nivāretā ñātānaṁ pavesetā. </span><br> <span class=sujato>And it has a gatekeeper who is astute, competent, and intelligent. He keeps strangers out and lets known people in. </span><br><p id=sn47.12:6.5><span class=root>So tassa nagarassa samantā anupariyāyapathaṁ anukkamamāno na passeyya pākārasandhiṁ vā pākāravivaraṁ vā, antamaso biḷāranikkhamanamattampi. </span><br> <span class=sujato>As he walks around the patrol path, he doesn’t see a hole or cleft in the wall, not even one big enough for a cat to slip out. </span><br><p id=sn47.12:6.6><span class=root>Tassa evamassa: </span><br> <span class=sujato>He thinks, </span><br><p id=sn47.12:6.7><span class=root>‘ye kho keci oḷārikā pāṇā imaṁ nagaraṁ pavisanti vā nikkhamanti vā, sabbe te imināva dvārena pavisanti vā nikkhamanti vā’ti. </span><br> <span class=sujato>‘Whatever sizable creatures enter or leave the citadel, all of them do so via this gate.’ </span><br><p id=sn47.12:6.8><span class=root>Evameva kho me, bhante, dhammanvayo vidito: </span><br> <span class=sujato>In the same way, I understand this by inference from the teaching: </span><br><p id=sn47.12:6.9><span class=root>‘yepi te, bhante, ahesuṁ atītamaddhānaṁ arahanto sammāsambuddhā, sabbe te bhagavanto pañca nīvaraṇe pahāya, cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacittā, satta bojjhaṅge yathābhūtaṁ bhāvetvā, anuttaraṁ sammāsambodhiṁ abhisambujjhiṁsu. </span><br> <span class=sujato>‘All the perfected ones, fully awakened Buddhas—whether past, future, or present—give up the five hindrances, corruptions of the heart that weaken wisdom. Their mind is firmly established in the four kinds of mindfulness meditation. They correctly develop the seven awakening factors. And they wake up to the supreme perfect awakening.’” </span><br><p id=sn47.12:6.10><span class=root>Yepi te, bhante, bhavissanti anāgatamaddhānaṁ arahanto sammāsambuddhā, sabbe te bhagavanto pañca nīvaraṇe pahāya, cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacittā, satta bojjhaṅge yathābhūtaṁ bhāvetvā, anuttaraṁ sammāsambodhiṁ abhisambujjhissanti. </span><br><p id=sn47.12:6.11><span class=root>Bhagavāpi, bhante, etarahi arahaṁ sammāsambuddho pañca nīvaraṇe pahāya, cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacitto, satta bojjhaṅge yathābhūtaṁ bhāvetvā, anuttaraṁ sammāsambodhiṁ abhisambuddho’”ti. </span><br><p id=sn47.12:7.1><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=sn47.12:7.2><span class=root>Tasmātiha tvaṁ, sāriputta, imaṁ dhammapariyāyaṁ abhikkhaṇaṁ bhāseyyāsi bhikkhūnaṁ bhikkhunīnaṁ upāsakānaṁ upāsikānaṁ. </span><br> <span class=sujato>So Sāriputta, you should frequently speak this exposition of the teaching to the monks, nuns, laymen, and laywomen. </span><br><p id=sn47.12:7.3><span class=root>Yesampi hi, sāriputta, moghapurisānaṁ bhavissati tathāgate kaṅkhā vā vimati vā, tesampimaṁ dhammapariyāyaṁ sutvā yā tathāgate kaṅkhā vā vimati vā sā pahīyissatī”ti. </span><br> <span class=sujato>Though there will be some silly people who have doubt or uncertainty regarding the Realized One, when they hear this exposition of the teaching they’ll give up that doubt or uncertainty.” </span><br><p id=sn47.12:7.4><span class=root>Dutiyaṁ. </span><br></main><footer class="container footer"><small><a href=/about/>Contact info</a></small></footer>