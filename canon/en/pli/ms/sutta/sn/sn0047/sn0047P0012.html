<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0047.html> Satipaṭṭhānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0047/sn0047P0012.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0047/sn0047P0011.html>Previous</a><a href=/canon/en/pli/ms/sutta/sn/sn0047/sn0047P0013.html>Next</a></div><p><div class=verse-container id=sn47.12:0.1><span>Saṁyutta Nikāya 47.12 </span><span class="translation sujato">Linked Discourses 47.12 </span></div><p><div class=verse-container id=sn47.12:0.2><span>2. Nālandavagga </span><span class="translation sujato">2. At Nāḷandā </span></div><p><div class=verse-container id=sn47.12:0.3><span class=big-bold>Nālandasutta </span><span class="translation sujato">At Nāḷandā </span></div><p><div class=verse-container id=sn47.12:1.1><span>Ekaṁ samayaṁ bhagavā nālandāyaṁ viharati pāvārikambavane. </span><span class="translation sujato">At one time the Buddha was staying near Nāḷandā in Pāvārika’s mango grove. </span></div><p><div class=verse-container id=sn47.12:1.2><span>Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><span class="translation sujato">Then Sāriputta went up to the Buddha, bowed, sat down to one side, and said to him: </span></div><p><div class=verse-container id=sn47.12:1.3><span>“evaṁpasanno ahaṁ, bhante, bhagavati. </span><span class="translation sujato">“Sir, I have such confidence in the Buddha that </span></div><p><div class=verse-container id=sn47.12:1.4><span>Na cāhu, na ca bhavissati, na cetarahi vijjati añño samaṇo vā brāhmaṇo vā bhagavatā bhiyyobhiññataro, yadidaṁ—sambodhiyan”ti. </span><span class="translation sujato">I believe there’s no other ascetic or brahmin—whether past, future, or present—whose direct knowledge is superior to the Buddha when it comes to awakening.” </span></div><p><div class=verse-container id=sn47.12:1.5><span>“Uḷārā kho tyāyaṁ, sāriputta, āsabhī vācā bhāsitā, ekaṁso gahito, sīhanādo nadito: </span><span class="translation sujato">“That’s a grand and dramatic statement, Sāriputta. You’ve roared a definitive, categorical lion’s roar, saying: </span></div><p><div class=verse-container id=sn47.12:1.6><span>‘evaṁpasanno ahaṁ, bhante, bhagavati. </span><span class="translation sujato">‘I have such confidence in the Buddha that </span></div><p><div class=verse-container id=sn47.12:1.7><span>Na cāhu, na ca bhavissati na cetarahi vijjati añño samaṇo vā brāhmaṇo vā bhagavatā bhiyyobhiññataro, yadidaṁ—sambodhiyan’ti. </span><span class="translation sujato">I believe there’s no other ascetic or brahmin—whether past, future, or present—whose direct knowledge is superior to the Buddha when it comes to awakening.’ </span></div><p><div class=verse-container id=sn47.12:2.1><span>Kiṁ nu te, sāriputta, ye te ahesuṁ atītamaddhānaṁ arahanto sammāsambuddhā, sabbe te bhagavanto cetasā ceto paricca viditā: </span><span class="translation sujato">What about all the perfected ones, the fully awakened Buddhas who lived in the past? Have you comprehended their minds to know that </span></div><p><div class=verse-container id=sn47.12:2.2><span>‘evaṁsīlā te bhagavanto ahesuṁ’ iti vā, ‘evaṁdhammā te bhagavanto ahesuṁ’ iti vā, ‘evaṁpaññā te bhagavanto ahesuṁ’ iti vā, ‘evaṁvihārino te bhagavanto ahesuṁ’ iti vā, ‘evaṁvimuttā te bhagavanto ahesuṁ’ iti vā”ti? </span><span class="translation sujato">those Buddhas had such ethics, or such qualities, or such wisdom, or such meditation, or such freedom?” </span></div><p><div class=verse-container id=sn47.12:2.3><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn47.12:3.1><span>“Kiṁ pana te, sāriputta, ye te bhavissanti anāgatamaddhānaṁ arahanto sammāsambuddhā, sabbe te bhagavanto cetasā ceto paricca viditā: </span><span class="translation sujato">“And what about all the perfected ones, the fully awakened Buddhas who will live in the future? Have you comprehended their minds to know that </span></div><p><div class=verse-container id=sn47.12:3.2><span>‘evaṁsīlā te bhagavanto bhavissanti’ iti vā, ‘evaṁdhammā te bhagavanto bhavissanti’ iti vā, ‘evaṁpaññā te bhagavanto bhavissanti’ iti vā, ‘evaṁvihārino te bhagavanto bhavissanti’ iti vā, ‘evaṁvimuttā te bhagavanto bhavissanti’ iti vā”ti? </span><span class="translation sujato">those Buddhas will have such ethics, or such qualities, or such wisdom, or such meditation, or such freedom?” </span></div><p><div class=verse-container id=sn47.12:3.3><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn47.12:4.1><span>“Kiṁ pana tyāhaṁ, sāriputta, etarahi, arahaṁ sammāsambuddho cetasā ceto paricca vidito: </span><span class="translation sujato">“And what about me, the perfected one, the fully awakened Buddha at present? Have you comprehended my mind to know that </span></div><p><div class=verse-container id=sn47.12:4.2><span>‘evaṁsīlo bhagavā’ iti vā, ‘evaṁdhammo bhagavā’ iti vā, ‘evaṁpañño bhagavā’ iti vā, ‘evaṁvihārī bhagavā’ iti vā, ‘evaṁvimutto bhagavā’ iti vā”ti? </span><span class="translation sujato">I have such ethics, or such qualities, or such wisdom, or such meditation, or such freedom?” </span></div><p><div class=verse-container id=sn47.12:4.3><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn47.12:5.1><span>“Ettha ca te, sāriputta, atītānāgatapaccuppannesu arahantesu sammāsambuddhesu cetopariyañāṇaṁ natthi. </span><span class="translation sujato">“Well then, Sāriputta, given that you don’t comprehend the minds of Buddhas past, future, or present, </span></div><p><div class=verse-container id=sn47.12:5.2><span>Atha kiñcarahi tyāyaṁ, sāriputta, uḷārā āsabhī vācā bhāsitā, ekaṁso gahito, sīhanādo nadito: </span><span class="translation sujato">what exactly are you doing, making such a grand and dramatic statement, roaring such a definitive, categorical lion’s roar?” </span></div><p><div class=verse-container id=sn47.12:5.3><span>‘evaṁpasanno ahaṁ, bhante, bhagavati. </span></div><p><div class=verse-container id=sn47.12:5.4><span>Na cāhu, na ca bhavissati, na cetarahi vijjati añño samaṇo vā brāhmaṇo vā bhagavatā’ bhiyyobhiññataro, yadidaṁ—sambodhiyan”ti? </span></div><p><div class=verse-container id=sn47.12:6.1><span>“Na kho me, bhante, atītānāgatapaccuppannesu arahantesu sammāsambuddhesu cetopariyañāṇaṁ atthi, </span><span class="translation sujato">“Sir, though I don’t comprehend the minds of Buddhas past, future, and present, </span></div><p><div class=verse-container id=sn47.12:6.2><span>api ca me dhammanvayo vidito. </span><span class="translation sujato">still I understand this by inference from the teaching. </span></div><p><div class=verse-container id=sn47.12:6.3><span>Seyyathāpi, bhante, rañño paccantimaṁ nagaraṁ daḷhuddhāpaṁ daḷhapākāratoraṇaṁ ekadvāraṁ. </span><span class="translation sujato">Suppose there was a king’s frontier citadel with fortified embankments, ramparts, and arches, and a single gate. </span></div><p><div class=verse-container id=sn47.12:6.4><span>Tatrassa dovāriko paṇḍito byatto medhāvī aññātānaṁ nivāretā ñātānaṁ pavesetā. </span><span class="translation sujato">And it has a gatekeeper who is astute, competent, and intelligent. He keeps strangers out and lets known people in. </span></div><p><div class=verse-container id=sn47.12:6.5><span>So tassa nagarassa samantā anupariyāyapathaṁ anukkamamāno na passeyya pākārasandhiṁ vā pākāravivaraṁ vā, antamaso biḷāranikkhamanamattampi. </span><span class="translation sujato">As he walks around the patrol path, he doesn’t see a hole or cleft in the wall, not even one big enough for a cat to slip out. </span></div><p><div class=verse-container id=sn47.12:6.6><span>Tassa evamassa: </span><span class="translation sujato">He thinks, </span></div><p><div class=verse-container id=sn47.12:6.7><span>‘ye kho keci oḷārikā pāṇā imaṁ nagaraṁ pavisanti vā nikkhamanti vā, sabbe te imināva dvārena pavisanti vā nikkhamanti vā’ti. </span><span class="translation sujato">‘Whatever sizable creatures enter or leave the citadel, all of them do so via this gate.’ </span></div><p><div class=verse-container id=sn47.12:6.8><span>Evameva kho me, bhante, dhammanvayo vidito: </span><span class="translation sujato">In the same way, I understand this by inference from the teaching: </span></div><p><div class=verse-container id=sn47.12:6.9><span>‘yepi te, bhante, ahesuṁ atītamaddhānaṁ arahanto sammāsambuddhā, sabbe te bhagavanto pañca nīvaraṇe pahāya, cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacittā, satta bojjhaṅge yathābhūtaṁ bhāvetvā, anuttaraṁ sammāsambodhiṁ abhisambujjhiṁsu. </span><span class="translation sujato">‘All the perfected ones, fully awakened Buddhas—whether past, future, or present—give up the five hindrances, corruptions of the heart that weaken wisdom. Their mind is firmly established in the four kinds of mindfulness meditation. They correctly develop the seven awakening factors. And they wake up to the supreme perfect awakening.’” </span></div><p><div class=verse-container id=sn47.12:6.10><span>Yepi te, bhante, bhavissanti anāgatamaddhānaṁ arahanto sammāsambuddhā, sabbe te bhagavanto pañca nīvaraṇe pahāya, cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacittā, satta bojjhaṅge yathābhūtaṁ bhāvetvā, anuttaraṁ sammāsambodhiṁ abhisambujjhissanti. </span></div><p><div class=verse-container id=sn47.12:6.11><span>Bhagavāpi, bhante, etarahi arahaṁ sammāsambuddho pañca nīvaraṇe pahāya, cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacitto, satta bojjhaṅge yathābhūtaṁ bhāvetvā, anuttaraṁ sammāsambodhiṁ abhisambuddho’”ti. </span></div><p><div class=verse-container id=sn47.12:7.1><span>“Sādhu sādhu, sāriputta. </span><span class="translation sujato">“Good, good, Sāriputta! </span></div><p><div class=verse-container id=sn47.12:7.2><span>Tasmātiha tvaṁ, sāriputta, imaṁ dhammapariyāyaṁ abhikkhaṇaṁ bhāseyyāsi bhikkhūnaṁ bhikkhunīnaṁ upāsakānaṁ upāsikānaṁ. </span><span class="translation sujato">So Sāriputta, you should frequently speak this exposition of the teaching to the monks, nuns, laymen, and laywomen. </span></div><p><div class=verse-container id=sn47.12:7.3><span>Yesampi hi, sāriputta, moghapurisānaṁ bhavissati tathāgate kaṅkhā vā vimati vā, tesampimaṁ dhammapariyāyaṁ sutvā yā tathāgate kaṅkhā vā vimati vā sā pahīyissatī”ti. </span><span class="translation sujato">Though there will be some silly people who have doubt or uncertainty regarding the Realized One, when they hear this exposition of the teaching they’ll give up that doubt or uncertainty.” </span></div><p><div class=verse-container id=sn47.12:7.4><span>Dutiyaṁ. </span></div><div class=flex-between><a href=/canon/en/pli/ms/sutta/sn/sn0047/sn0047P0011.html>Previous</a><a href=/canon/en/pli/ms/sutta/sn/sn0047/sn0047P0013.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>