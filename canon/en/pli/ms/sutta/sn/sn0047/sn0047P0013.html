<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0047.html> Satipaṭṭhānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0047/sn0047P0013.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0047/sn0047P0012.html>Previous</a><a href=/canon/en/pli/ms/sutta/sn/sn0047/sn0047P0014.html>Next</a></div><p><div class=verse-container id=sn47.13:0.1><span>Saṁyutta Nikāya 47.13 </span><span class="translation sujato">Linked Discourses 47.13 </span></div><p><div class=verse-container id=sn47.13:0.2><span>2. Nālandavagga </span><span class="translation sujato">2. At Nāḷandā </span></div><p><div class=verse-container id=sn47.13:0.3><span class=big-bold>Cundasutta </span><span class="translation sujato">With Cunda </span></div><p><div class=verse-container id=sn47.13:1.1><span>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=sn47.13:1.2><span>Tena kho pana samayena āyasmā sāriputto magadhesu viharati nālakagāmake ābādhiko dukkhito bāḷhagilāno. </span><span class="translation sujato">At that time Venerable Sāriputta was staying in the Magadhan lands near the little village of Nālaka, and he was sick, suffering, gravely ill. </span></div><p><div class=verse-container id=sn47.13:1.3><span>Cundo ca samaṇuddeso āyasmato sāriputtassa upaṭṭhāko hoti. </span><span class="translation sujato">And the novice Cunda was his carer. </span></div><p><div class=verse-container id=sn47.13:2.1><span>Atha kho āyasmā sāriputto teneva ābādhena parinibbāyi. </span><span class="translation sujato">Then Venerable Sāriputta was fully extinguished from that sickness. </span></div><p><div class=verse-container id=sn47.13:2.2><span>Atha kho cundo samaṇuddeso āyasmato sāriputtassa pattacīvaramādāya yena sāvatthi jetavanaṁ anāthapiṇḍikassa ārāmo yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho cundo samaṇuddeso āyasmantaṁ ānandaṁ etadavoca: </span><span class="translation sujato">Then Cunda took Sāriputta’s bowl and robes and set out for Sāvatthī. He went to see Venerable Ānanda at Jeta’s grove, Anāthapiṇḍika’s monastery, bowed, sat down to one side, and said to him: </span></div><p><div class=verse-container id=sn47.13:2.3><span>“āyasmā, bhante, sāriputto parinibbuto. </span><span class="translation sujato">“Sir, Venerable Sāriputta has become fully quenched. </span></div><p><div class=verse-container id=sn47.13:2.4><span>Idamassa pattacīvaran”ti. </span><span class="translation sujato">This is his bowl and robe.” </span></div><p><div class=verse-container id=sn47.13:3.1><span>“Atthi kho idaṁ, āvuso cunda, kathāpābhataṁ bhagavantaṁ dassanāya. </span><span class="translation sujato">“Reverend Cunda, we should see the Buddha about this matter. </span></div><p><div class=verse-container id=sn47.13:3.2><span>Āyāmāvuso cunda, yena bhagavā tenupasaṅkamissāma; upasaṅkamitvā bhagavato etamatthaṁ ārocessāmā”ti. </span><span class="translation sujato">Come, let’s go to the Buddha and inform him about this.” </span></div><p><div class=verse-container id=sn47.13:3.3><span>“Evaṁ, bhante”ti kho cundo samaṇuddeso āyasmato ānandassa paccassosi. </span><span class="translation sujato">“Yes, sir,” replied Cunda. </span></div><p><div class=verse-container id=sn47.13:4.1><span>Atha kho āyasmā ca ānando cundo ca samaṇuddeso yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then Ānanda and Cunda went to the Buddha, bowed, sat down to one side, and said to him: </span></div><p><div class=verse-container id=sn47.13:4.2><span>“ayaṁ, bhante, cundo samaṇuddeso evamāha: </span><span class="translation sujato">“Sir, this novice Cunda says that </span></div><p><div class=verse-container id=sn47.13:4.3><span>‘āyasmā, bhante, sāriputto parinibbuto; </span><span class="translation sujato">Venerable Sāriputta has become fully quenched. </span></div><p><div class=verse-container id=sn47.13:4.4><span>idamassa pattacīvaran’ti. </span><span class="translation sujato">This is his bowl and robe. </span></div><p><div class=verse-container id=sn47.13:4.5><span>Api ca me, bhante, madhurakajāto viya kāyo, disāpi me na pakkhāyanti, dhammāpi maṁ nappaṭibhanti ‘āyasmā sāriputto parinibbuto’ti sutvā”. </span><span class="translation sujato">Since I heard this, my body feels like it’s drugged. I’m disorientated, and the teachings don’t spring to mind.” </span></div><p><div class=verse-container id=sn47.13:5.1><span>“Kiṁ nu kho te, ānanda, sāriputto sīlakkhandhaṁ vā ādāya parinibbuto, samādhikkhandhaṁ vā ādāya parinibbuto, paññākkhandhaṁ vā ādāya parinibbuto, vimuttikkhandhaṁ vā ādāya parinibbuto, vimuttiñāṇadassanakkhandhaṁ vā ādāya parinibbuto”ti? </span><span class="translation sujato">“Well, Ānanda, when Sāriputta was fully quenched, did he take away your entire spectrum of ethical conduct, of immersion, of wisdom, of freedom, or of the knowledge and vision of freedom?” </span></div><p><div class=verse-container id=sn47.13:5.2><span>“Na ca kho me, bhante, āyasmā sāriputto sīlakkhandhaṁ vā ādāya parinibbuto, samādhikkhandhaṁ vā …pe… </span><span class="translation sujato">“No, sir, he did not. </span></div><p><div class=verse-container id=sn47.13:5.3><span>paññākkhandhaṁ vā …pe… </span></div><p><div class=verse-container id=sn47.13:5.4><span>vimuttikkhandhaṁ vā …pe… </span></div><p><div class=verse-container id=sn47.13:5.5><span>vimuttiñāṇadassanakkhandhaṁ vā ādāya parinibbuto. </span></div><p><div class=verse-container id=sn47.13:5.6><span>Api ca me, bhante, āyasmā sāriputto ovādako ahosi otiṇṇo viññāpako sandassako samādapako samuttejako sampahaṁsako, akilāsu dhammadesanāya, anuggāhako sabrahmacārīnaṁ. </span><span class="translation sujato">But Venerable Sāriputta was my adviser and counselor. He educated, encouraged, fired up, and inspired me. He never tired of teaching the Dhamma, and he supported his spiritual companions. </span></div><p><div class=verse-container id=sn47.13:5.7><span>Taṁ mayaṁ āyasmato sāriputtassa dhammojaṁ dhammabhogaṁ dhammānuggahaṁ anussarāmā”ti. </span><span class="translation sujato">I remember the nectar of the teaching, the riches of the teaching, the support of the teaching given by Venerable Sāriputta.” </span></div><p><div class=verse-container id=sn47.13:6.1><span>“Nanu taṁ, ānanda, mayā paṭikacceva akkhātaṁ: </span><span class="translation sujato">“Ānanda, did I not prepare for this when I explained that </span></div><p><div class=verse-container id=sn47.13:6.2><span>‘sabbehi piyehi manāpehi nānābhāvo vinābhāvo aññathābhāvo. </span><span class="translation sujato">we must be parted and separated from all we hold dear and beloved? </span></div><p><div class=verse-container id=sn47.13:6.3><span>Taṁ kutettha, ānanda, labbhā. Yaṁ taṁ jātaṁ bhūtaṁ saṅkhataṁ palokadhammaṁ, taṁ vata mā palujjīti—</span><span class="translation sujato">How could it possibly be so that what is born, created, conditioned, and liable to wear out should not wear out? </span></div><p><div class=verse-container id=sn47.13:6.4><span>netaṁ ṭhānaṁ vijjati. </span><span class="translation sujato">That is not possible. </span></div><p><div class=verse-container id=sn47.13:6.5><span>Seyyathāpi, ānanda, mahato rukkhassa tiṭṭhato sāravato yo mahantataro khandho so palujjeyya; </span><span class="translation sujato">Suppose there was a large tree standing with heartwood, and the largest branch fell off. </span></div><p><div class=verse-container id=sn47.13:6.6><span>evameva kho ānanda, mahato bhikkhusaṅghassa tiṭṭhato sāravato sāriputto parinibbuto. </span><span class="translation sujato">In the same way, in the great Saṅgha that stands with heartwood, Sāriputta has become fully quenched. </span></div><p><div class=verse-container id=sn47.13:6.7><span>Taṁ kutettha, ānanda, labbhā. Yaṁ taṁ jātaṁ bhūtaṁ saṅkhataṁ palokadhammaṁ, taṁ vata mā palujjī’ti—</span><span class="translation sujato">How could it possibly be so that what is born, created, conditioned, and liable to wear out should not wear out? </span></div><p><div class=verse-container id=sn47.13:6.8><span>netaṁ ṭhānaṁ vijjati. </span><span class="translation sujato">That is not possible. </span></div><p><div class=verse-container id=sn47.13:6.9><span>Tasmātihānanda, attadīpā viharatha attasaraṇā anaññasaraṇā, dhammadīpā dhammasaraṇā anaññasaraṇā. </span><span class="translation sujato">So Ānanda, live as your own island, your own refuge, with no other refuge. Let the teaching be your island and your refuge, with no other refuge. </span></div><p><div class=verse-container id=sn47.13:7.1><span>Kathañcānanda, bhikkhu attadīpo viharati attasaraṇo anaññasaraṇo, dhammadīpo dhammasaraṇo anaññasaraṇo? </span><span class="translation sujato">And how does a mendicant do this? </span></div><p><div class=verse-container id=sn47.13:7.2><span>Idhānanda, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ; </span><span class="translation sujato">It’s when a mendicant meditates by observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=sn47.13:7.3><span>vedanāsu …pe… </span><span class="translation sujato">They meditate observing an aspect of feelings … </span></div><p><div class=verse-container id=sn47.13:7.4><span>citte …pe… </span><span class="translation sujato">mind … </span></div><p><div class=verse-container id=sn47.13:7.5><span>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><span class="translation sujato">principles—keen, aware, and mindful, rid of covetousness and displeasure for the world. </span></div><p><div class=verse-container id=sn47.13:7.6><span>Evaṁ kho, ānanda, bhikkhu attadīpo viharati attasaraṇo anaññasaraṇo, dhammadīpo dhammasaraṇo anaññasaraṇo. </span><span class="translation sujato">That’s how a mendicant lives as their own island, their own refuge, with no other refuge. That’s how the teaching is their island and their refuge, with no other refuge. </span></div><p><div class=verse-container id=sn47.13:7.7><span>Ye hi keci, ānanda, etarahi vā mamaccaye vā attadīpā viharissanti attasaraṇā anaññasaraṇā, dhammadīpā dhammasaraṇā anaññasaraṇā; tamatagge mete, ānanda, bhikkhū bhavissanti ye keci sikkhākāmā”ti. </span><span class="translation sujato">Whether now or after I have passed, any who shall live as their own island, their own refuge, with no other refuge; with the teaching as their island and their refuge, with no other refuge—those mendicants of mine who want to train shall be among the best of the best.” </span></div><p><div class=verse-container id=sn47.13:7.8><span>Tatiyaṁ. </span></div><div class=flex-between><a href=/canon/en/pli/ms/sutta/sn/sn0047/sn0047P0012.html>Previous</a><a href=/canon/en/pli/ms/sutta/sn/sn0047/sn0047P0014.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>