<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0047.html> Satipaṭṭhānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0047/sn0047P0010.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0047/sn0047P0009.html>Previous</a><a href=/canon/en/pli/ms/sutta/sn/sn0047/sn0047P0011.html>Next</a></div><p><div class=verse-container id=sn47.10:0.1><span>Saṁyutta Nikāya 47.10 </span><span class="translation sujato">Linked Discourses 47.10 </span></div><p><div class=verse-container id=sn47.10:0.2><span>1. Ambapālivagga </span><span class="translation sujato">1. In Ambapālī’s Mango Grove </span></div><p><div class=verse-container id=sn47.10:0.3><span class=big-bold>Bhikkhunupassayasutta </span><span class="translation sujato">The Nuns’ Quarters </span></div><p><div class=verse-container id=sn47.10:1.1><span>Atha kho āyasmā ānando pubbaṇhasamayaṁ nivāsetvā pattacīvaramādāya yena aññataro bhikkhunupassayo tenupasaṅkami; upasaṅkamitvā paññatte āsane nisīdi. </span><span class="translation sujato">Then Venerable Ānanda robed up in the morning and, taking his bowl and robe, went to the nuns’ quarters, and sat down on the seat spread out. </span></div><p><div class=verse-container id=sn47.10:1.2><span>Atha kho sambahulā bhikkhuniyo yenāyasmā ānando tenupasaṅkamiṁsu; upasaṅkamitvā āyasmantaṁ ānandaṁ abhivādetvā ekamantaṁ nisīdiṁsu. Ekamantaṁ nisinnā kho tā bhikkhuniyo āyasmantaṁ ānandaṁ etadavocuṁ: </span><span class="translation sujato">Then several nuns went up to Venerable Ānanda bowed, sat down to one side, and said to him: </span></div><p><div class=verse-container id=sn47.10:2.1><span>“Idha, bhante ānanda, sambahulā bhikkhuniyo catūsu satipaṭṭhānesu suppatiṭṭhitacittā viharantiyo uḷāraṁ pubbenāparaṁ visesaṁ sañjānantī”ti. </span><span class="translation sujato">“Honorable Ānanda, several nuns meditate with their minds firmly established in the four kinds of mindfulness meditation. They have realized a higher distinction than they had before.” </span></div><p><div class=verse-container id=sn47.10:2.2><span>“Evametaṁ, bhaginiyo, evametaṁ, bhaginiyo. </span><span class="translation sujato">“That’s how it is, sisters! That’s how it is, sisters! </span></div><p><div class=verse-container id=sn47.10:2.3><span>Yo hi koci, bhaginiyo, bhikkhu vā bhikkhunī vā catūsu satipaṭṭhānesu suppatiṭṭhitacitto viharati, tassetaṁ pāṭikaṅkhaṁ: </span><span class="translation sujato">Any monk or nun who meditates with their mind firmly established in the four kinds of mindfulness meditation can expect to </span></div><p><div class=verse-container id=sn47.10:2.4><span>‘uḷāraṁ pubbenāparaṁ visesaṁ sañjānissatī’”ti. </span><span class="translation sujato">realize a higher distinction than they had before.” </span></div><p><div class=verse-container id=sn47.10:3.1><span>Atha kho āyasmā ānando tā bhikkhuniyo dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi. </span><span class="translation sujato">Then Ānanda educated, encouraged, fired up, and inspired those nuns with a Dhamma talk, after which he got up from his seat and left. </span></div><p><div class=verse-container id=sn47.10:3.2><span>Atha kho āyasmā ānando sāvatthiyaṁ piṇḍāya caritvā pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then Ānanda wandered for alms in Sāvatthī. After the meal, on his return from almsround, he went to the Buddha, bowed, sat down to one side, and told him what had happened. </span></div><p><div class=verse-container id=sn47.10:4.1><span>“Idhāhaṁ, bhante, pubbaṇhasamayaṁ nivāsetvā pattacīvaramādāya yena aññataro bhikkhunupassayo tenupasaṅkamiṁ; upasaṅkamitvā paññatte āsane nisīdiṁ. </span></div><p><div class=verse-container id=sn47.10:4.2><span>Atha kho, bhante, sambahulā bhikkhuniyo yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ nisīdiṁsu. Ekamantaṁ nisinnā kho, bhante, tā bhikkhuniyo maṁ etadavocuṁ: </span></div><p><div class=verse-container id=sn47.10:4.3><span>‘idha, bhante ānanda, sambahulā bhikkhuniyo catūsu satipaṭṭhānesu suppatiṭṭhitacittā viharantiyo uḷāraṁ pubbenāparaṁ visesaṁ sañjānantī’ti. </span></div><p><div class=verse-container id=sn47.10:4.4><span>Evaṁ vuttāhaṁ, bhante, tā bhikkhuniyo etadavocaṁ: </span></div><p><div class=verse-container id=sn47.10:4.5><span>‘evametaṁ, bhaginiyo, evametaṁ, bhaginiyo. </span></div><p><div class=verse-container id=sn47.10:4.6><span>Yo hi koci, bhaginiyo, bhikkhu vā bhikkhunī vā catūsu satipaṭṭhānesu suppatiṭṭhitacitto viharati, tassetaṁ pāṭikaṅkhaṁ—uḷāraṁ pubbenāparaṁ visesaṁ sañjānissatī’”ti. </span></div><p><div class=verse-container id=sn47.10:5.1><span>“Evametaṁ, ānanda, evametaṁ, ānanda. </span><span class="translation sujato">“That’s so true, Ānanda! That’s so true! </span></div><p><div class=verse-container id=sn47.10:5.2><span>Yo hi koci, ānanda, bhikkhu vā bhikkhunī vā catūsu satipaṭṭhānesu suppatiṭṭhitacitto viharati, tassetaṁ pāṭikaṅkhaṁ: </span><span class="translation sujato">Any monk or nun who meditates with their mind firmly established in the four kinds of mindfulness meditation can expect to </span></div><p><div class=verse-container id=sn47.10:5.3><span>‘uḷāraṁ pubbenāparaṁ visesaṁ sañjānissati’. </span><span class="translation sujato">realize a higher distinction than they had before. </span></div><p><div class=verse-container id=sn47.10:6.1><span>Katamesu catūsu? </span><span class="translation sujato">What four? </span></div><p><div class=verse-container id=sn47.10:6.2><span>Idhānanda, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ. </span><span class="translation sujato">It’s when a mendicant meditates by observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=sn47.10:6.3><span>Tassa kāye kāyānupassino viharato kāyārammaṇo vā uppajjati kāyasmiṁ pariḷāho, cetaso vā līnattaṁ, bahiddhā vā cittaṁ vikkhipati. </span><span class="translation sujato">As they meditate observing an aspect of the body, based on the body there arises physical tension, or mental sluggishness, or the mind is externally scattered. </span></div><p><div class=verse-container id=sn47.10:6.4><span>Tenānanda, bhikkhunā kismiñcideva pasādanīye nimitte cittaṁ paṇidahitabbaṁ. </span><span class="translation sujato">That mendicant should direct their mind towards an inspiring subject as a basis for meditation. </span></div><p><div class=verse-container id=sn47.10:6.5><span>Tassa kismiñcideva pasādanīye nimitte cittaṁ paṇidahato pāmojjaṁ jāyati. </span><span class="translation sujato">As they do so, joy springs up. </span></div><p><div class=verse-container id=sn47.10:6.6><span>Pamuditassa pīti jāyati. </span><span class="translation sujato">Being joyful, rapture springs up. </span></div><p><div class=verse-container id=sn47.10:6.7><span>Pītimanassa kāyo passambhati. </span><span class="translation sujato">When the mind is full of rapture, the body becomes tranquil. </span></div><p><div class=verse-container id=sn47.10:6.8><span>Passaddhakāyo sukhaṁ vedayati. </span><span class="translation sujato">When the body is tranquil, one feels bliss. </span></div><p><div class=verse-container id=sn47.10:6.9><span>Sukhino cittaṁ samādhiyati. </span><span class="translation sujato">And when blissful, the mind becomes immersed in samādhi. </span></div><p><div class=verse-container id=sn47.10:6.10><span>So iti paṭisañcikkhati: </span><span class="translation sujato">Then they reflect: </span></div><p><div class=verse-container id=sn47.10:6.11><span>‘yassa khvāhaṁ atthāya cittaṁ paṇidahiṁ, so me attho abhinipphanno. </span><span class="translation sujato">‘I have accomplished the goal for which I directed my mind. </span></div><p><div class=verse-container id=sn47.10:6.12><span>Handa dāni paṭisaṁharāmī’ti. </span><span class="translation sujato">Let me now pull back.’ </span></div><p><div class=verse-container id=sn47.10:6.13><span>So paṭisaṁharati ceva na ca vitakketi na ca vicāreti. </span><span class="translation sujato">They pull back, and neither place the mind nor keep it connected. </span></div><p><div class=verse-container id=sn47.10:6.14><span>‘Avitakkomhi avicāro, ajjhattaṁ satimā sukhamasmī’ti pajānāti. </span><span class="translation sujato">They understand: ‘I’m neither placing the mind nor keeping it connected. Mindful within myself, I’m happy.’ </span></div><p><div class=verse-container id=sn47.10:7.1><span>Puna caparaṁ, ānanda, bhikkhu vedanāsu …pe… </span><span class="translation sujato">Furthermore, a mendicant meditates by observing an aspect of feelings … </span></div><p><div class=verse-container id=sn47.10:7.2><span>citte …pe… </span><span class="translation sujato">mind … </span></div><p><div class=verse-container id=sn47.10:7.3><span>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><span class="translation sujato">principles—keen, aware, and mindful, rid of covetousness and displeasure for the world. </span></div><p><div class=verse-container id=sn47.10:7.4><span>Tassa dhammesu dhammānupassino viharato dhammārammaṇo vā uppajjati kāyasmiṁ pariḷāho, cetaso vā līnattaṁ, bahiddhā vā cittaṁ vikkhipati. </span><span class="translation sujato">As they meditate observing an aspect of principles, based on principles there arises physical tension, or mental sluggishness, or the mind is externally scattered. </span></div><p><div class=verse-container id=sn47.10:7.5><span>Tenānanda, bhikkhunā kismiñcideva pasādanīye nimitte cittaṁ paṇidahitabbaṁ. </span><span class="translation sujato">That mendicant should direct their mind towards an inspiring subject as a basis for meditation. </span></div><p><div class=verse-container id=sn47.10:7.6><span>Tassa kismiñcideva pasādanīye nimitte cittaṁ paṇidahato pāmojjaṁ jāyati. </span><span class="translation sujato">As they do so, joy springs up. </span></div><p><div class=verse-container id=sn47.10:7.7><span>Pamuditassa pīti jāyati. </span><span class="translation sujato">Being joyful, rapture springs up. </span></div><p><div class=verse-container id=sn47.10:7.8><span>Pītimanassa kāyo passambhati. </span><span class="translation sujato">When the mind is full of rapture, the body becomes tranquil. </span></div><p><div class=verse-container id=sn47.10:7.9><span>Passaddhakāyo sukhaṁ vedayati. </span><span class="translation sujato">When the body is tranquil, one feels bliss. </span></div><p><div class=verse-container id=sn47.10:7.10><span>Sukhino cittaṁ samādhiyati. </span><span class="translation sujato">And when blissful, the mind becomes immersed in samādhi. </span></div><p><div class=verse-container id=sn47.10:7.11><span>So iti paṭisañcikkhati: </span><span class="translation sujato">Then they reflect: </span></div><p><div class=verse-container id=sn47.10:7.12><span>‘yassa khvāhaṁ atthāya cittaṁ paṇidahiṁ, so me attho abhinipphanno. </span><span class="translation sujato">‘I have accomplished the goal for which I directed my mind. </span></div><p><div class=verse-container id=sn47.10:7.13><span>Handa dāni paṭisaṁharāmī’ti. </span><span class="translation sujato">Let me now pull back.’ </span></div><p><div class=verse-container id=sn47.10:7.14><span>So paṭisaṁharati ceva na ca vitakketi na ca vicāreti. </span><span class="translation sujato">They pull back, and neither place the mind nor keep it connected. </span></div><p><div class=verse-container id=sn47.10:7.15><span>‘Avitakkomhi avicāro, ajjhattaṁ satimā sukhamasmī’ti pajānāti. </span><span class="translation sujato">They understand: ‘I’m neither placing the mind nor keeping it connected. Mindful within myself, I’m happy.’ </span></div><p><div class=verse-container id=sn47.10:7.16><span>Evaṁ kho, ānanda, paṇidhāya bhāvanā hoti. </span><span class="translation sujato">That’s how there is directed development. </span></div><p><div class=verse-container id=sn47.10:8.1><span>Kathañcānanda, appaṇidhāya bhāvanā hoti? </span><span class="translation sujato">And how is there undirected development? </span></div><p><div class=verse-container id=sn47.10:8.2><span>Bahiddhā, ānanda, bhikkhu cittaṁ appaṇidhāya ‘appaṇihitaṁ me bahiddhā cittan’ti pajānāti. </span><span class="translation sujato">Not directing their mind externally, a mendicant understands: ‘My mind is not directed externally.’ </span></div><p><div class=verse-container id=sn47.10:8.3><span>Atha pacchāpure ‘asaṅkhittaṁ vimuttaṁ appaṇihitan’ti pajānāti. </span><span class="translation sujato">And they understand: ‘Before and behind, it’s unconstricted, freed, and undirected.’ </span></div><p><div class=verse-container id=sn47.10:8.4><span>Atha ca pana ‘kāye kāyānupassī viharāmi ātāpī sampajāno satimā sukhamasmī’ti pajānāti. </span><span class="translation sujato">And they also understand: ‘I meditate observing an aspect of the body—keen, aware, mindful; I am happy.’ </span></div><p><div class=verse-container id=sn47.10:8.5><span>Bahiddhā, ānanda, bhikkhu cittaṁ appaṇidhāya ‘appaṇihitaṁ me bahiddhā cittan’ti pajānāti. </span><span class="translation sujato">Not directing their mind externally, a mendicant understands: ‘My mind is not directed externally.’ </span></div><p><div class=verse-container id=sn47.10:8.6><span>Atha pacchāpure ‘asaṅkhittaṁ vimuttaṁ appaṇihitan’ti pajānāti. </span><span class="translation sujato">And they understand: ‘Before and behind, it’s unconstricted, freed, and undirected.’ </span></div><p><div class=verse-container id=sn47.10:8.7><span>Atha ca pana ‘vedanāsu vedanānupassī viharāmi ātāpī sampajāno satimā sukhamasmī’ti pajānāti. </span><span class="translation sujato">And they also understand: ‘I meditate observing an aspect of feelings—keen, aware, mindful; I am happy.’ </span></div><p><div class=verse-container id=sn47.10:8.8><span>Bahiddhā, ānanda, bhikkhu cittaṁ appaṇidhāya ‘appaṇihitaṁ me bahiddhā cittan’ti pajānāti. </span><span class="translation sujato">Not directing their mind externally, a mendicant understands: ‘My mind is not directed externally.’ </span></div><p><div class=verse-container id=sn47.10:8.9><span>Atha pacchāpure ‘asaṅkhittaṁ vimuttaṁ appaṇihitan’ti pajānāti. </span><span class="translation sujato">And they understand: ‘Before and behind, it’s unconstricted, freed, and undirected.’ </span></div><p><div class=verse-container id=sn47.10:8.10><span>Atha ca pana ‘citte cittānupassī viharāmi ātāpī sampajāno satimā sukhamasmī’ti pajānāti. </span><span class="translation sujato">And they also understand: ‘I meditate observing an aspect of the mind—keen, aware, mindful; I am happy.’ </span></div><p><div class=verse-container id=sn47.10:8.11><span>Bahiddhā, ānanda, bhikkhu cittaṁ appaṇidhāya ‘appaṇihitaṁ me bahiddhā cittan’ti pajānāti. </span><span class="translation sujato">Not directing their mind externally, a mendicant understands: ‘My mind is not directed externally.’ </span></div><p><div class=verse-container id=sn47.10:8.12><span>Atha pacchāpure ‘asaṅkhittaṁ vimuttaṁ appaṇihitan’ti pajānāti. </span><span class="translation sujato">And they understand: ‘Before and behind, it’s unconstricted, freed, and undirected.’ </span></div><p><div class=verse-container id=sn47.10:8.13><span>Atha ca pana ‘dhammesu dhammānupassī viharāmi ātāpī sampajāno satimā sukhamasmī’ti pajānāti. </span><span class="translation sujato">And they also understand: ‘I meditate observing an aspect of principles—keen, aware, mindful; I am happy.’ </span></div><p><div class=verse-container id=sn47.10:8.14><span>Evaṁ kho, ānanda, appaṇidhāya bhāvanā hoti. </span><span class="translation sujato">That’s how there is undirected development. </span></div><p><div class=verse-container id=sn47.10:9.1><span>Iti kho, ānanda, desitā mayā paṇidhāya bhāvanā, desitā appaṇidhāya bhāvanā. </span><span class="translation sujato">So, Ānanda, I’ve taught you directed development and undirected development. </span></div><p><div class=verse-container id=sn47.10:9.2><span>Yaṁ, ānanda, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā. </span><span class="translation sujato">Out of sympathy, I’ve done what a teacher should do who wants what’s best for their disciples. </span></div><p><div class=verse-container id=sn47.10:9.3><span>Etāni, ānanda, rukkhamūlāni, etāni suññāgārāni. Jhāyathānanda, mā pamādattha; mā pacchā vippaṭisārino ahuvattha. Ayaṁ vo amhākaṁ anusāsanī”ti. </span><span class="translation sujato">Here are these roots of trees, and here are these empty huts. Practice absorption, Ānanda! Don’t be negligent! Don’t regret it later! This is my instruction to you.” </span></div><p><div class=verse-container id=sn47.10:10.1><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=sn47.10:10.2><span>Attamano āyasmā ānando bhagavato bhāsitaṁ abhinandīti. </span><span class="translation sujato">Satisfied, Venerable Ānanda approved what the Buddha said. </span></div><p><div class=verse-container id=sn47.10:10.3><span>Dasamaṁ. </span></div><p><div class=verse-container id=sn47.10:10.4><span>Ambapālivaggo paṭhamo. </span></div><p><div class=verse-container id=sn47.10:11.0><span>Tassuddānaṁ </span></div><p><div class=verse-container id=sn47.10:11.1><span>Ambapāli sato bhikkhu, </span></div><p><div class=verse-container id=sn47.10:11.2><span>Sālā kusalarāsi ca; </span></div><p><div class=verse-container id=sn47.10:11.3><span>Sakuṇagghi makkaṭo sūdo, </span></div><p><div class=verse-container id=sn47.10:11.4><span>Gilāno bhikkhunupassayoti. </span></div><div class=flex-between><a href=/canon/en/pli/ms/sutta/sn/sn0047/sn0047P0009.html>Previous</a><a href=/canon/en/pli/ms/sutta/sn/sn0047/sn0047P0011.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>