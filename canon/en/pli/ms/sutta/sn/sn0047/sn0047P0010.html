<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0047.html> Satipaṭṭhānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0047/sn0047P0010.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0047/sn0047P0009.html>Previous</a><a href=/canon/en/pli/ms/sutta/sn/sn0047/sn0047P0011.html>Next</a></div><p id=sn47.10:0.1><span class=root>Saṁyutta Nikāya 47.10 </span><br> <span class=sujato>Linked Discourses 47.10 </span><br><p id=sn47.10:0.2><span class=root>1. Ambapālivagga </span><br> <span class=sujato>1. In Ambapālī’s Mango Grove </span><br><p id=sn47.10:0.3><span class="root big-bold">Bhikkhunupassayasutta </span><br> <span class=sujato>The Nuns’ Quarters </span><br><p id=sn47.10:1.1><span class=root>Atha kho āyasmā ānando pubbaṇhasamayaṁ nivāsetvā pattacīvaramādāya yena aññataro bhikkhunupassayo tenupasaṅkami; upasaṅkamitvā paññatte āsane nisīdi. </span><br> <span class=sujato>Then Venerable Ānanda robed up in the morning and, taking his bowl and robe, went to the nuns’ quarters, and sat down on the seat spread out. </span><br><p id=sn47.10:1.2><span class=root>Atha kho sambahulā bhikkhuniyo yenāyasmā ānando tenupasaṅkamiṁsu; upasaṅkamitvā āyasmantaṁ ānandaṁ abhivādetvā ekamantaṁ nisīdiṁsu. Ekamantaṁ nisinnā kho tā bhikkhuniyo āyasmantaṁ ānandaṁ etadavocuṁ: </span><br> <span class=sujato>Then several nuns went up to Venerable Ānanda bowed, sat down to one side, and said to him: </span><br><p id=sn47.10:2.1><span class=root>“Idha, bhante ānanda, sambahulā bhikkhuniyo catūsu satipaṭṭhānesu suppatiṭṭhitacittā viharantiyo uḷāraṁ pubbenāparaṁ visesaṁ sañjānantī”ti. </span><br> <span class=sujato>“Honorable Ānanda, several nuns meditate with their minds firmly established in the four kinds of mindfulness meditation. They have realized a higher distinction than they had before.” </span><br><p id=sn47.10:2.2><span class=root>“Evametaṁ, bhaginiyo, evametaṁ, bhaginiyo. </span><br> <span class=sujato>“That’s how it is, sisters! That’s how it is, sisters! </span><br><p id=sn47.10:2.3><span class=root>Yo hi koci, bhaginiyo, bhikkhu vā bhikkhunī vā catūsu satipaṭṭhānesu suppatiṭṭhitacitto viharati, tassetaṁ pāṭikaṅkhaṁ: </span><br> <span class=sujato>Any monk or nun who meditates with their mind firmly established in the four kinds of mindfulness meditation can expect to </span><br><p id=sn47.10:2.4><span class=root>‘uḷāraṁ pubbenāparaṁ visesaṁ sañjānissatī’”ti. </span><br> <span class=sujato>realize a higher distinction than they had before.” </span><br><p id=sn47.10:3.1><span class=root>Atha kho āyasmā ānando tā bhikkhuniyo dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi. </span><br> <span class=sujato>Then Ānanda educated, encouraged, fired up, and inspired those nuns with a Dhamma talk, after which he got up from his seat and left. </span><br><p id=sn47.10:3.2><span class=root>Atha kho āyasmā ānando sāvatthiyaṁ piṇḍāya caritvā pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><br> <span class=sujato>Then Ānanda wandered for alms in Sāvatthī. After the meal, on his return from almsround, he went to the Buddha, bowed, sat down to one side, and told him what had happened. </span><br><p id=sn47.10:4.1><span class=root>“Idhāhaṁ, bhante, pubbaṇhasamayaṁ nivāsetvā pattacīvaramādāya yena aññataro bhikkhunupassayo tenupasaṅkamiṁ; upasaṅkamitvā paññatte āsane nisīdiṁ. </span><br><p id=sn47.10:4.2><span class=root>Atha kho, bhante, sambahulā bhikkhuniyo yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ nisīdiṁsu. Ekamantaṁ nisinnā kho, bhante, tā bhikkhuniyo maṁ etadavocuṁ: </span><br><p id=sn47.10:4.3><span class=root>‘idha, bhante ānanda, sambahulā bhikkhuniyo catūsu satipaṭṭhānesu suppatiṭṭhitacittā viharantiyo uḷāraṁ pubbenāparaṁ visesaṁ sañjānantī’ti. </span><br><p id=sn47.10:4.4><span class=root>Evaṁ vuttāhaṁ, bhante, tā bhikkhuniyo etadavocaṁ: </span><br><p id=sn47.10:4.5><span class=root>‘evametaṁ, bhaginiyo, evametaṁ, bhaginiyo. </span><br><p id=sn47.10:4.6><span class=root>Yo hi koci, bhaginiyo, bhikkhu vā bhikkhunī vā catūsu satipaṭṭhānesu suppatiṭṭhitacitto viharati, tassetaṁ pāṭikaṅkhaṁ—uḷāraṁ pubbenāparaṁ visesaṁ sañjānissatī’”ti. </span><br><p id=sn47.10:5.1><span class=root>“Evametaṁ, ānanda, evametaṁ, ānanda. </span><br> <span class=sujato>“That’s so true, Ānanda! That’s so true! </span><br><p id=sn47.10:5.2><span class=root>Yo hi koci, ānanda, bhikkhu vā bhikkhunī vā catūsu satipaṭṭhānesu suppatiṭṭhitacitto viharati, tassetaṁ pāṭikaṅkhaṁ: </span><br> <span class=sujato>Any monk or nun who meditates with their mind firmly established in the four kinds of mindfulness meditation can expect to </span><br><p id=sn47.10:5.3><span class=root>‘uḷāraṁ pubbenāparaṁ visesaṁ sañjānissati’. </span><br> <span class=sujato>realize a higher distinction than they had before. </span><br><p id=sn47.10:6.1><span class=root>Katamesu catūsu? </span><br> <span class=sujato>What four? </span><br><p id=sn47.10:6.2><span class=root>Idhānanda, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>It’s when a mendicant meditates by observing an aspect of the body—keen, aware, and mindful, rid of covetousness and displeasure for the world. </span><br><p id=sn47.10:6.3><span class=root>Tassa kāye kāyānupassino viharato kāyārammaṇo vā uppajjati kāyasmiṁ pariḷāho, cetaso vā līnattaṁ, bahiddhā vā cittaṁ vikkhipati. </span><br> <span class=sujato>As they meditate observing an aspect of the body, based on the body there arises physical tension, or mental sluggishness, or the mind is externally scattered. </span><br><p id=sn47.10:6.4><span class=root>Tenānanda, bhikkhunā kismiñcideva pasādanīye nimitte cittaṁ paṇidahitabbaṁ. </span><br> <span class=sujato>That mendicant should direct their mind towards an inspiring subject as a basis for meditation. </span><br><p id=sn47.10:6.5><span class=root>Tassa kismiñcideva pasādanīye nimitte cittaṁ paṇidahato pāmojjaṁ jāyati. </span><br> <span class=sujato>As they do so, joy springs up. </span><br><p id=sn47.10:6.6><span class=root>Pamuditassa pīti jāyati. </span><br> <span class=sujato>Being joyful, rapture springs up. </span><br><p id=sn47.10:6.7><span class=root>Pītimanassa kāyo passambhati. </span><br> <span class=sujato>When the mind is full of rapture, the body becomes tranquil. </span><br><p id=sn47.10:6.8><span class=root>Passaddhakāyo sukhaṁ vedayati. </span><br> <span class=sujato>When the body is tranquil, one feels bliss. </span><br><p id=sn47.10:6.9><span class=root>Sukhino cittaṁ samādhiyati. </span><br> <span class=sujato>And when blissful, the mind becomes immersed in samādhi. </span><br><p id=sn47.10:6.10><span class=root>So iti paṭisañcikkhati: </span><br> <span class=sujato>Then they reflect: </span><br><p id=sn47.10:6.11><span class=root>‘yassa khvāhaṁ atthāya cittaṁ paṇidahiṁ, so me attho abhinipphanno. </span><br> <span class=sujato>‘I have accomplished the goal for which I directed my mind. </span><br><p id=sn47.10:6.12><span class=root>Handa dāni paṭisaṁharāmī’ti. </span><br> <span class=sujato>Let me now pull back.’ </span><br><p id=sn47.10:6.13><span class=root>So paṭisaṁharati ceva na ca vitakketi na ca vicāreti. </span><br> <span class=sujato>They pull back, and neither place the mind nor keep it connected. </span><br><p id=sn47.10:6.14><span class=root>‘Avitakkomhi avicāro, ajjhattaṁ satimā sukhamasmī’ti pajānāti. </span><br> <span class=sujato>They understand: ‘I’m neither placing the mind nor keeping it connected. Mindful within myself, I’m happy.’ </span><br><p id=sn47.10:7.1><span class=root>Puna caparaṁ, ānanda, bhikkhu vedanāsu …pe… </span><br> <span class=sujato>Furthermore, a mendicant meditates by observing an aspect of feelings … </span><br><p id=sn47.10:7.2><span class=root>citte …pe… </span><br> <span class=sujato>mind … </span><br><p id=sn47.10:7.3><span class=root>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>principles—keen, aware, and mindful, rid of covetousness and displeasure for the world. </span><br><p id=sn47.10:7.4><span class=root>Tassa dhammesu dhammānupassino viharato dhammārammaṇo vā uppajjati kāyasmiṁ pariḷāho, cetaso vā līnattaṁ, bahiddhā vā cittaṁ vikkhipati. </span><br> <span class=sujato>As they meditate observing an aspect of principles, based on principles there arises physical tension, or mental sluggishness, or the mind is externally scattered. </span><br><p id=sn47.10:7.5><span class=root>Tenānanda, bhikkhunā kismiñcideva pasādanīye nimitte cittaṁ paṇidahitabbaṁ. </span><br> <span class=sujato>That mendicant should direct their mind towards an inspiring subject as a basis for meditation. </span><br><p id=sn47.10:7.6><span class=root>Tassa kismiñcideva pasādanīye nimitte cittaṁ paṇidahato pāmojjaṁ jāyati. </span><br> <span class=sujato>As they do so, joy springs up. </span><br><p id=sn47.10:7.7><span class=root>Pamuditassa pīti jāyati. </span><br> <span class=sujato>Being joyful, rapture springs up. </span><br><p id=sn47.10:7.8><span class=root>Pītimanassa kāyo passambhati. </span><br> <span class=sujato>When the mind is full of rapture, the body becomes tranquil. </span><br><p id=sn47.10:7.9><span class=root>Passaddhakāyo sukhaṁ vedayati. </span><br> <span class=sujato>When the body is tranquil, one feels bliss. </span><br><p id=sn47.10:7.10><span class=root>Sukhino cittaṁ samādhiyati. </span><br> <span class=sujato>And when blissful, the mind becomes immersed in samādhi. </span><br><p id=sn47.10:7.11><span class=root>So iti paṭisañcikkhati: </span><br> <span class=sujato>Then they reflect: </span><br><p id=sn47.10:7.12><span class=root>‘yassa khvāhaṁ atthāya cittaṁ paṇidahiṁ, so me attho abhinipphanno. </span><br> <span class=sujato>‘I have accomplished the goal for which I directed my mind. </span><br><p id=sn47.10:7.13><span class=root>Handa dāni paṭisaṁharāmī’ti. </span><br> <span class=sujato>Let me now pull back.’ </span><br><p id=sn47.10:7.14><span class=root>So paṭisaṁharati ceva na ca vitakketi na ca vicāreti. </span><br> <span class=sujato>They pull back, and neither place the mind nor keep it connected. </span><br><p id=sn47.10:7.15><span class=root>‘Avitakkomhi avicāro, ajjhattaṁ satimā sukhamasmī’ti pajānāti. </span><br> <span class=sujato>They understand: ‘I’m neither placing the mind nor keeping it connected. Mindful within myself, I’m happy.’ </span><br><p id=sn47.10:7.16><span class=root>Evaṁ kho, ānanda, paṇidhāya bhāvanā hoti. </span><br> <span class=sujato>That’s how there is directed development. </span><br><p id=sn47.10:8.1><span class=root>Kathañcānanda, appaṇidhāya bhāvanā hoti? </span><br> <span class=sujato>And how is there undirected development? </span><br><p id=sn47.10:8.2><span class=root>Bahiddhā, ānanda, bhikkhu cittaṁ appaṇidhāya ‘appaṇihitaṁ me bahiddhā cittan’ti pajānāti. </span><br> <span class=sujato>Not directing their mind externally, a mendicant understands: ‘My mind is not directed externally.’ </span><br><p id=sn47.10:8.3><span class=root>Atha pacchāpure ‘asaṅkhittaṁ vimuttaṁ appaṇihitan’ti pajānāti. </span><br> <span class=sujato>And they understand: ‘Before and behind, it’s unconstricted, freed, and undirected.’ </span><br><p id=sn47.10:8.4><span class=root>Atha ca pana ‘kāye kāyānupassī viharāmi ātāpī sampajāno satimā sukhamasmī’ti pajānāti. </span><br> <span class=sujato>And they also understand: ‘I meditate observing an aspect of the body—keen, aware, mindful; I am happy.’ </span><br><p id=sn47.10:8.5><span class=root>Bahiddhā, ānanda, bhikkhu cittaṁ appaṇidhāya ‘appaṇihitaṁ me bahiddhā cittan’ti pajānāti. </span><br> <span class=sujato>Not directing their mind externally, a mendicant understands: ‘My mind is not directed externally.’ </span><br><p id=sn47.10:8.6><span class=root>Atha pacchāpure ‘asaṅkhittaṁ vimuttaṁ appaṇihitan’ti pajānāti. </span><br> <span class=sujato>And they understand: ‘Before and behind, it’s unconstricted, freed, and undirected.’ </span><br><p id=sn47.10:8.7><span class=root>Atha ca pana ‘vedanāsu vedanānupassī viharāmi ātāpī sampajāno satimā sukhamasmī’ti pajānāti. </span><br> <span class=sujato>And they also understand: ‘I meditate observing an aspect of feelings—keen, aware, mindful; I am happy.’ </span><br><p id=sn47.10:8.8><span class=root>Bahiddhā, ānanda, bhikkhu cittaṁ appaṇidhāya ‘appaṇihitaṁ me bahiddhā cittan’ti pajānāti. </span><br> <span class=sujato>Not directing their mind externally, a mendicant understands: ‘My mind is not directed externally.’ </span><br><p id=sn47.10:8.9><span class=root>Atha pacchāpure ‘asaṅkhittaṁ vimuttaṁ appaṇihitan’ti pajānāti. </span><br> <span class=sujato>And they understand: ‘Before and behind, it’s unconstricted, freed, and undirected.’ </span><br><p id=sn47.10:8.10><span class=root>Atha ca pana ‘citte cittānupassī viharāmi ātāpī sampajāno satimā sukhamasmī’ti pajānāti. </span><br> <span class=sujato>And they also understand: ‘I meditate observing an aspect of the mind—keen, aware, mindful; I am happy.’ </span><br><p id=sn47.10:8.11><span class=root>Bahiddhā, ānanda, bhikkhu cittaṁ appaṇidhāya ‘appaṇihitaṁ me bahiddhā cittan’ti pajānāti. </span><br> <span class=sujato>Not directing their mind externally, a mendicant understands: ‘My mind is not directed externally.’ </span><br><p id=sn47.10:8.12><span class=root>Atha pacchāpure ‘asaṅkhittaṁ vimuttaṁ appaṇihitan’ti pajānāti. </span><br> <span class=sujato>And they understand: ‘Before and behind, it’s unconstricted, freed, and undirected.’ </span><br><p id=sn47.10:8.13><span class=root>Atha ca pana ‘dhammesu dhammānupassī viharāmi ātāpī sampajāno satimā sukhamasmī’ti pajānāti. </span><br> <span class=sujato>And they also understand: ‘I meditate observing an aspect of principles—keen, aware, mindful; I am happy.’ </span><br><p id=sn47.10:8.14><span class=root>Evaṁ kho, ānanda, appaṇidhāya bhāvanā hoti. </span><br> <span class=sujato>That’s how there is undirected development. </span><br><p id=sn47.10:9.1><span class=root>Iti kho, ānanda, desitā mayā paṇidhāya bhāvanā, desitā appaṇidhāya bhāvanā. </span><br> <span class=sujato>So, Ānanda, I’ve taught you directed development and undirected development. </span><br><p id=sn47.10:9.2><span class=root>Yaṁ, ānanda, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā. </span><br> <span class=sujato>Out of sympathy, I’ve done what a teacher should do who wants what’s best for their disciples. </span><br><p id=sn47.10:9.3><span class=root>Etāni, ānanda, rukkhamūlāni, etāni suññāgārāni. Jhāyathānanda, mā pamādattha; mā pacchā vippaṭisārino ahuvattha. Ayaṁ vo amhākaṁ anusāsanī”ti. </span><br> <span class=sujato>Here are these roots of trees, and here are these empty huts. Practice absorption, Ānanda! Don’t be negligent! Don’t regret it later! This is my instruction to you.” </span><br><p id=sn47.10:10.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=sn47.10:10.2><span class=root>Attamano āyasmā ānando bhagavato bhāsitaṁ abhinandīti. </span><br> <span class=sujato>Satisfied, Venerable Ānanda approved what the Buddha said. </span><br><p id=sn47.10:10.3><span class=root>Dasamaṁ. </span><br><p id=sn47.10:10.4><span class=root>Ambapālivaggo paṭhamo. </span><br><p id=sn47.10:11.0><span class=root>Tassuddānaṁ </span><br><p id=sn47.10:11.1><span class=root>Ambapāli sato bhikkhu, </span><br><p id=sn47.10:11.2><span class=root>Sālā kusalarāsi ca; </span><br><p id=sn47.10:11.3><span class=root>Sakuṇagghi makkaṭo sūdo, </span><br><p id=sn47.10:11.4><span class=root>Gilāno bhikkhunupassayoti. </span><br></main><footer class="container footer"><small><a href=/about>Contact info</a></small></footer>