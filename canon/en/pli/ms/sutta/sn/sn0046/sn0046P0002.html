<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0046/sn0046P0002.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0046/sn0046P0001.html>Previous</a><a href=/canon/en/pli/ms/sutta/sn/sn0046/sn0046P0003.html>Next</a></div><p id=sn46.2:0.1><span class=root>Saṁyutta Nikāya 46.2 </span><br> <span class=sujato>Linked Discourses 46.2 </span><br><p id=sn46.2:0.2><span class=root>1. Pabbatavagga </span><br> <span class=sujato>1. Mountains </span><br><p id=sn46.2:0.3><span class="root big-bold">Kāyasutta </span><br> <span class=sujato>The Body </span><br><p id=sn46.2:1.1><span class=root>Sāvatthinidānaṁ. </span><br> <span class=sujato>At Sāvatthī. </span><br><p id=sn46.2:1.2><span class=root>“Seyyathāpi, bhikkhave, ayaṁ kāyo āhāraṭṭhitiko, āhāraṁ paṭicca tiṭṭhati, anāhāro no tiṭṭhati; </span><br> <span class=sujato>“Mendicants, this body is sustained by food. It depends on food to continue, and without food it doesn’t continue. </span><br><p id=sn46.2:1.3><span class=root>evameva kho, bhikkhave, pañca nīvaraṇā āhāraṭṭhitikā, āhāraṁ paṭicca tiṭṭhanti, anāhārā no tiṭṭhanti. </span><br> <span class=sujato>In the same way, the five hindrances are sustained by fuel. They depend on fuel to continue, and without fuel they don’t continue. </span><br><p id=sn46.2:2.1><span class=root>Ko ca, bhikkhave, āhāro anuppannassa vā kāmacchandassa uppādāya, uppannassa vā kāmacchandassa bhiyyobhāvāya vepullāya? </span><br> <span class=sujato>And what fuels the arising of sensual desire, or, when it has arisen, makes it increase and grow? </span><br><p id=sn46.2:2.2><span class=root>Atthi, bhikkhave, subhanimittaṁ. </span><br> <span class=sujato>There is the feature of beauty. </span><br><p id=sn46.2:2.3><span class=root>Tattha ayonisomanasikārabahulīkāro—</span><br> <span class=sujato>Frequent irrational application of mind to that </span><br><p id=sn46.2:2.4><span class=root>ayamāhāro anuppannassa vā kāmacchandassa uppādāya, uppannassa vā kāmacchandassa bhiyyobhāvāya vepullāya. </span><br> <span class=sujato>fuels the arising of sensual desire, or, when it has arisen, makes it increase and grow. </span><br><p id=sn46.2:3.1><span class=root>Ko ca, bhikkhave, āhāro anuppannassa vā byāpādassa uppādāya, uppannassa vā byāpādassa bhiyyobhāvāya vepullāya? </span><br> <span class=sujato>And what fuels the arising of ill will, or, when it has arisen, makes it increase and grow? </span><br><p id=sn46.2:3.2><span class=root>Atthi, bhikkhave, paṭighanimittaṁ. </span><br> <span class=sujato>There is the feature of harshness. </span><br><p id=sn46.2:3.3><span class=root>Tattha ayonisomanasikārabahulīkāro—</span><br> <span class=sujato>Frequent irrational application of mind to that </span><br><p id=sn46.2:3.4><span class=root>ayamāhāro anuppannassa vā byāpādassa uppādāya, uppannassa vā byāpādassa bhiyyobhāvāya vepullāya. </span><br> <span class=sujato>fuels the arising of ill will, or, when it has arisen, makes it increase and grow. </span><br><p id=sn46.2:4.1><span class=root>Ko ca, bhikkhave, āhāro anuppannassa vā thinamiddhassa uppādāya, uppannassa vā thinamiddhassa bhiyyobhāvāya vepullāya? </span><br> <span class=sujato>And what fuels the arising of dullness and drowsiness, or, when they have arisen, makes them increase and grow? </span><br><p id=sn46.2:4.2><span class=root>Atthi, bhikkhave, arati tandi vijambhitā bhattasammado cetaso ca līnattaṁ. </span><br> <span class=sujato>There is discontent, sloth, yawning, sleepiness after eating, and mental sluggishness. </span><br><p id=sn46.2:4.3><span class=root>Tattha ayonisomanasikārabahulīkāro—</span><br> <span class=sujato>Frequent irrational application of mind to them </span><br><p id=sn46.2:4.4><span class=root>ayamāhāro anuppannassa vā thinamiddhassa uppādāya, uppannassa vā thinamiddhassa bhiyyobhāvāya vepullāya. </span><br> <span class=sujato>fuels the arising of dullness and drowsiness, or, when they have arisen, makes them increase and grow. </span><br><p id=sn46.2:5.1><span class=root>Ko ca, bhikkhave, āhāro anuppannassa vā uddhaccakukkuccassa uppādāya, uppannassa vā uddhaccakukkuccassa bhiyyobhāvāya vepullāya? </span><br> <span class=sujato>And what fuels the arising of restlessness and remorse, or, when they have arisen, makes them increase and grow? </span><br><p id=sn46.2:5.2><span class=root>Atthi, bhikkhave, cetaso avūpasamo. </span><br> <span class=sujato>There is the unsettled mind. </span><br><p id=sn46.2:5.3><span class=root>Tattha ayonisomanasikārabahulīkāro—</span><br> <span class=sujato>Frequent irrational application of mind to that </span><br><p id=sn46.2:5.4><span class=root>ayamāhāro anuppannassa vā uddhaccakukkuccassa uppādāya, uppannassa vā uddhaccakukkuccassa bhiyyobhāvāya vepullāya. </span><br> <span class=sujato>fuels the arising of restlessness and remorse, or, when they have arisen, makes them increase and grow. </span><br><p id=sn46.2:6.1><span class=root>Ko ca, bhikkhave, āhāro anuppannāya vā vicikicchāya uppādāya, uppannāya vā vicikicchāya bhiyyobhāvāya vepullāya? </span><br> <span class=sujato>And what fuels the arising of doubt, or, when it has arisen, makes it increase and grow? </span><br><p id=sn46.2:6.2><span class=root>Atthi, bhikkhave, vicikicchāṭṭhānīyā dhammā. </span><br> <span class=sujato>There are things that are grounds for doubt. </span><br><p id=sn46.2:6.3><span class=root>Tattha ayonisomanasikārabahulīkāro—</span><br> <span class=sujato>Frequent irrational application of mind to them </span><br><p id=sn46.2:6.4><span class=root>ayamāhāro anuppannāya vā vicikicchāya uppādāya, uppannāya vā vicikicchāya bhiyyobhāvāya vepullāya. </span><br> <span class=sujato>fuels the arising of doubt, or, when it has arisen, makes it increase and grow. </span><br><p id=sn46.2:7.1><span class=root>Seyyathāpi, bhikkhave, ayaṁ kāyo āhāraṭṭhitiko, āhāraṁ paṭicca tiṭṭhati, anāhāro no tiṭṭhati; </span><br> <span class=sujato>This body is sustained by food. It depends on food to continue, and without food it doesn’t continue. </span><br><p id=sn46.2:7.2><span class=root>evameva kho, bhikkhave, ime pañca nīvaraṇā āhāraṭṭhitikā, āhāraṁ paṭicca tiṭṭhanti, anāhārā no tiṭṭhanti. </span><br> <span class=sujato>In the same way, the five hindrances are sustained by fuel. They depend on fuel to continue, and without fuel they don’t continue. </span><br><p id=sn46.2:8.1><span class=root>Seyyathāpi, bhikkhave, ayaṁ kāyo āhāraṭṭhitiko, āhāraṁ paṭicca tiṭṭhati, anāhāro no tiṭṭhati; </span><br> <span class=sujato>This body is sustained by food. It depends on food to continue, and without food it doesn’t continue. </span><br><p id=sn46.2:8.2><span class=root>evameva kho, bhikkhave, satta bojjhaṅgā āhāraṭṭhitikā, āhāraṁ paṭicca tiṭṭhanti, anāhārā no tiṭṭhanti. </span><br> <span class=sujato>In the same way, the seven awakening factors are sustained by fuel. They depend on fuel to continue, and without fuel they don’t continue. </span><br><p id=sn46.2:9.1><span class=root>Ko ca, bhikkhave, āhāro anuppannassa vā satisambojjhaṅgassa uppādāya, uppannassa vā satisambojjhaṅgassa bhāvanāya pāripūriyā? </span><br> <span class=sujato>And what fuels the arising of the awakening factor of mindfulness, or, when it has arisen, fully develops it? </span><br><p id=sn46.2:9.2><span class=root>Atthi, bhikkhave, satisambojjhaṅgaṭṭhānīyā dhammā. </span><br> <span class=sujato>There are things that are grounds for the awakening factor of mindfulness. </span><br><p id=sn46.2:9.3><span class=root>Tattha yonisomanasikārabahulīkāro—</span><br> <span class=sujato>Frequent rational application of mind to them </span><br><p id=sn46.2:9.4><span class=root>ayamāhāro anuppannassa vā satisambojjhaṅgassa uppādāya, uppannassa vā satisambojjhaṅgassa bhāvanāya pāripūriyā. </span><br> <span class=sujato>fuels the arising of the awakening factor of mindfulness, or, when it has arisen, fully develops it. </span><br><p id=sn46.2:10.1><span class=root>Ko ca, bhikkhave, āhāro anuppannassa vā dhammavicayasambojjhaṅgassa uppādāya, uppannassa vā dhammavicayasambojjhaṅgassa bhāvanāya pāripūriyā? </span><br> <span class=sujato>And what fuels the arising of the awakening factor of investigation of principles, or, when it has arisen, fully develops it? </span><br><p id=sn46.2:10.2><span class=root>Atthi, bhikkhave, kusalākusalā dhammā, sāvajjānavajjā dhammā, hīnapaṇītā dhammā, kaṇhasukkasappaṭibhāgā dhammā. </span><br> <span class=sujato>There are qualities that are skillful and unskillful, blameworthy and blameless, inferior and superior, and those on the side of dark and bright. </span><br><p id=sn46.2:10.3><span class=root>Tattha yonisomanasikārabahulīkāro—</span><br> <span class=sujato>Frequent rational application of mind to them </span><br><p id=sn46.2:10.4><span class=root>ayamāhāro anuppannassa vā dhammavicayasambojjhaṅgassa uppādāya, uppannassa vā dhammavicayasambojjhaṅgassa bhāvanāya pāripūriyā. </span><br> <span class=sujato>fuels the arising of the awakening factor of investigation of principles, or, when it has arisen, fully develops it. </span><br><p id=sn46.2:11.1><span class=root>Ko ca, bhikkhave, āhāro anuppannassa vā vīriyasambojjhaṅgassa uppādāya, uppannassa vā vīriyasambojjhaṅgassa bhāvanāya pāripūriyā? </span><br> <span class=sujato>And what fuels the arising of the awakening factor of energy, or, when it has arisen, fully develops it? </span><br><p id=sn46.2:11.2><span class=root>Atthi, bhikkhave, ārambhadhātu nikkamadhātu parakkamadhātu. </span><br> <span class=sujato>There are the elements of initiative, persistence, and exertion. </span><br><p id=sn46.2:11.3><span class=root>Tattha yonisomanasikārabahulīkāro—</span><br> <span class=sujato>Frequent rational application of mind to them </span><br><p id=sn46.2:11.4><span class=root>ayamāhāro anuppannassa vā vīriyasambojjhaṅgassa uppādāya, uppannassa vā vīriyasambojjhaṅgassa bhāvanāya pāripūriyā. </span><br> <span class=sujato>fuels the arising of the awakening factor of energy, or, when it has arisen, fully develops it. </span><br><p id=sn46.2:12.1><span class=root>Ko ca, bhikkhave, āhāro anuppannassa vā pītisambojjhaṅgassa uppādāya, uppannassa vā pītisambojjhaṅgassa bhāvanāya pāripūriyā? </span><br> <span class=sujato>And what fuels the arising of the awakening factor of rapture, or, when it has arisen, fully develops it? </span><br><p id=sn46.2:12.2><span class=root>Atthi, bhikkhave, pītisambojjhaṅgaṭṭhānīyā dhammā. </span><br> <span class=sujato>There are things that are grounds for the awakening factor of rapture. </span><br><p id=sn46.2:12.3><span class=root>Tattha yonisomanasikārabahulīkāro—</span><br> <span class=sujato>Frequent rational application of mind to them </span><br><p id=sn46.2:12.4><span class=root>ayamāhāro anuppannassa vā pītisambojjhaṅgassa uppādāya, uppannassa vā pītisambojjhaṅgassa bhāvanāya pāripūriyā. </span><br> <span class=sujato>fuels the arising of the awakening factor of rapture, or, when it has arisen, fully develops it. </span><br><p id=sn46.2:13.1><span class=root>Ko ca, bhikkhave, āhāro anuppannassa vā passaddhisambojjhaṅgassa uppādāya, uppannassa vā passaddhisambojjhaṅgassa bhāvanāya pāripūriyā? </span><br> <span class=sujato>And what fuels the arising of the awakening factor of tranquility, or, when it has arisen, fully develops it? </span><br><p id=sn46.2:13.2><span class=root>Atthi, bhikkhave, kāyapassaddhi, cittapassaddhi. </span><br> <span class=sujato>There is tranquility of the body and of the mind. </span><br><p id=sn46.2:13.3><span class=root>Tattha yonisomanasikārabahulīkāro—</span><br> <span class=sujato>Frequent rational application of mind to that </span><br><p id=sn46.2:13.4><span class=root>ayamāhāro anuppannassa vā passaddhisambojjhaṅgassa uppādāya, uppannassa vā passaddhisambojjhaṅgassa bhāvanāya pāripūriyā. </span><br> <span class=sujato>fuels the arising of the awakening factor of tranquility, or, when it has arisen, fully develops it. </span><br><p id=sn46.2:14.1><span class=root>Ko ca, bhikkhave, āhāro anuppannassa vā samādhisambojjhaṅgassa uppādāya, uppannassa vā samādhisambojjhaṅgassa bhāvanāya pāripūriyā? </span><br> <span class=sujato>And what fuels the arising of the awakening factor of immersion, or, when it has arisen, fully develops it? </span><br><p id=sn46.2:14.2><span class=root>Atthi, bhikkhave, samathanimittaṁ abyagganimittaṁ. </span><br> <span class=sujato>There are things that are the basis of serenity and freedom from distraction. </span><br><p id=sn46.2:14.3><span class=root>Tattha yonisomanasikārabahulīkāro—</span><br> <span class=sujato>Frequent rational application of mind to them </span><br><p id=sn46.2:14.4><span class=root>ayamāhāro anuppannassa vā samādhisambojjhaṅgassa uppādāya, uppannassa vā samādhisambojjhaṅgassa bhāvanāya pāripūriyā. </span><br> <span class=sujato>fuels the arising of the awakening factor of immersion, or, when it has arisen, fully develops it. </span><br><p id=sn46.2:15.1><span class=root>Ko ca, bhikkhave, āhāro anuppannassa vā upekkhāsambojjhaṅgassa uppādāya, uppannassa vā upekkhāsambojjhaṅgassa bhāvanāya pāripūriyā? </span><br> <span class=sujato>And what fuels the arising of the awakening factor of equanimity, or, when it has arisen, fully develops it? </span><br><p id=sn46.2:15.2><span class=root>Atthi, bhikkhave, upekkhāsambojjhaṅgaṭṭhānīyā dhammā. </span><br> <span class=sujato>There are things that are grounds for the awakening factor of equanimity. </span><br><p id=sn46.2:15.3><span class=root>Tattha yonisomanasikārabahulīkāro—</span><br> <span class=sujato>Frequent rational application of mind to them </span><br><p id=sn46.2:15.4><span class=root>ayamāhāro anuppannassa vā upekkhāsambojjhaṅgassa uppādāya, uppannassa vā upekkhāsambojjhaṅgassa bhāvanāya pāripūriyā. </span><br> <span class=sujato>fuels the arising of the awakening factor of equanimity, or, when it has arisen, fully develops it. </span><br><p id=sn46.2:16.1><span class=root>Seyyathāpi, bhikkhave, ayaṁ kāyo āhāraṭṭhitiko, āhāraṁ paṭicca tiṭṭhati, anāhāro no tiṭṭhati; </span><br> <span class=sujato>This body is sustained by food. It depends on food to continue, and without food it doesn’t continue. </span><br><p id=sn46.2:16.2><span class=root>evameva kho, bhikkhave, ime satta bojjhaṅgā āhāraṭṭhitikā, āhāraṁ paṭicca tiṭṭhanti, anāhārā no tiṭṭhantī”ti. </span><br> <span class=sujato>In the same way, the seven awakening factors are sustained by fuel. They depend on fuel to continue, and without fuel they don’t continue.” </span><br><p id=sn46.2:16.3><span class=root>Dutiyaṁ. </span><br></main><footer class="container footer"><small><a href=/about/>Contact info</a></small></footer>