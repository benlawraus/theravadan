<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0046/sn0046P0053.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0046/sn0046P0052.html>Previous</a><a href=/canon/en/pli/ms/sutta/sn/sn0046/sn0046P0054.html>Next</a></div><p><div class=verse-container id=sn46.53:0.1><span>Saṁyutta Nikāya 46.53 </span><span class="translation sujato">Linked Discourses 46.53 </span></div><p><div class=verse-container id=sn46.53:0.2><span>6. Sākacchavagga </span><span class="translation sujato">6. Discussion </span></div><p><div class=verse-container id=sn46.53:0.3><span class=big-bold>Aggisutta </span><span class="translation sujato">Fire </span></div><p><div class=verse-container id=sn46.53:1.1><span>Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pavisiṁsu. </span><span class="translation sujato">Then several mendicants robed up in the morning and, taking their bowls and robes, entered Sāvatthī for alms. </span></div><p><div class=verse-container id=sn46.53:1.2><span>(Pariyāyasuttasadisaṁ.) </span><span class="translation sujato">(The same as the previous discourse.) </span></div><p><div class=verse-container id=sn46.53:2.1><span>“Evaṁvādino, bhikkhave, aññatitthiyā paribbājakā evamassu vacanīyā: </span><span class="translation sujato">“Mendicants, when wanderers of other religions say this, you should say to them: </span></div><p><div class=verse-container id=sn46.53:2.2><span>‘yasmiṁ, āvuso, samaye līnaṁ cittaṁ hoti, katamesaṁ tasmiṁ samaye bojjhaṅgānaṁ akālo bhāvanāya, katamesaṁ tasmiṁ samaye bojjhaṅgānaṁ kālo bhāvanāya? </span><span class="translation sujato">‘Reverends, which awakening factors should not be developed when the mind is sluggish? And which awakening factors should be developed at that time? </span></div><p><div class=verse-container id=sn46.53:2.3><span>Yasmiṁ panāvuso, samaye uddhataṁ cittaṁ hoti, katamesaṁ tasmiṁ samaye bojjhaṅgānaṁ akālo bhāvanāya, katamesaṁ tasmiṁ samaye bojjhaṅgānaṁ kālo bhāvanāyā’ti? </span><span class="translation sujato">Which awakening factors should not be developed when the mind is restless? And which awakening factors should be developed at that time?’ </span></div><p><div class=verse-container id=sn46.53:2.4><span>Evaṁ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṁ āpajjissanti. </span><span class="translation sujato">Questioned like this, the wanderers of other religions would be stumped, and, in addition, would get frustrated. </span></div><p><div class=verse-container id=sn46.53:2.5><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.53:2.6><span>Yathā taṁ, bhikkhave, avisayasmiṁ. </span><span class="translation sujato">Because they’re out of their element. </span></div><p><div class=verse-container id=sn46.53:3.1><span>Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā ito vā pana sutvā. </span><span class="translation sujato">I don’t see anyone in this world—with its gods, Māras, and Divinities, this population with its ascetics and brahmins, its gods and humans—who could provide a satisfying answer to these questions except for the Realized One or his disciple or someone who has heard it from them. </span></div><p><div class=verse-container id=sn46.53:4.1><span>Yasmiṁ, bhikkhave, samaye līnaṁ cittaṁ hoti, akālo tasmiṁ samaye passaddhisambojjhaṅgassa bhāvanāya, akālo samādhisambojjhaṅgassa bhāvanāya, akālo upekkhāsambojjhaṅgassa bhāvanāya. </span><span class="translation sujato">When the mind is sluggish, it’s the wrong time to develop the awakening factors of tranquility, immersion, and equanimity. </span></div><p><div class=verse-container id=sn46.53:4.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.53:4.3><span>Līnaṁ, bhikkhave, cittaṁ taṁ etehi dhammehi dussamuṭṭhāpayaṁ hoti. </span><span class="translation sujato">Because it’s hard to stimulate a sluggish mind with these things. </span></div><p><div class=verse-container id=sn46.53:5.1><span>Seyyathāpi, bhikkhave, puriso parittaṁ aggiṁ ujjāletukāmo assa. </span><span class="translation sujato">Suppose someone wanted to make a small fire flare up. </span></div><p><div class=verse-container id=sn46.53:5.2><span>So tattha allāni ceva tiṇāni pakkhipeyya, allāni ca gomayāni pakkhipeyya, allāni ca kaṭṭhāni pakkhipeyya, udakavātañca dadeyya, paṁsukena ca okireyya; </span><span class="translation sujato">If they toss wet grass, cow-dung, and timber on it, spray it with water, and scatter dirt on it, </span></div><p><div class=verse-container id=sn46.53:5.3><span>bhabbo nu kho so puriso parittaṁ aggiṁ ujjāletun”ti? </span><span class="translation sujato">could they make it flare up?” </span></div><p><div class=verse-container id=sn46.53:5.4><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn46.53:6.1><span>“Evameva kho, bhikkhave, yasmiṁ samaye līnaṁ cittaṁ hoti, akālo tasmiṁ samaye passaddhisambojjhaṅgassa bhāvanāya, akālo samādhisambojjhaṅgassa bhāvanāya, akālo upekkhāsambojjhaṅgassa bhāvanāya. </span><span class="translation sujato">“In the same way, when the mind is sluggish, it’s the wrong time to develop the awakening factors of tranquility, immersion, and equanimity. </span></div><p><div class=verse-container id=sn46.53:6.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.53:6.3><span>Līnaṁ, bhikkhave, cittaṁ taṁ etehi dhammehi dussamuṭṭhāpayaṁ hoti. </span><span class="translation sujato">Because it’s hard to stimulate a sluggish mind with these things. </span></div><p><div class=verse-container id=sn46.53:7.1><span>Yasmiñca kho, bhikkhave, samaye līnaṁ cittaṁ hoti, kālo tasmiṁ samaye dhammavicayasambojjhaṅgassa bhāvanāya, kālo vīriyasambojjhaṅgassa bhāvanāya, kālo pītisambojjhaṅgassa bhāvanāya. </span><span class="translation sujato">When the mind is sluggish, it’s the right time to develop the awakening factors of investigation of principles, energy, and rapture. </span></div><p><div class=verse-container id=sn46.53:7.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.53:7.3><span>Līnaṁ, bhikkhave, cittaṁ taṁ etehi dhammehi susamuṭṭhāpayaṁ hoti. </span><span class="translation sujato">Because it’s easy to stimulate a sluggish mind with these things. </span></div><p><div class=verse-container id=sn46.53:8.1><span>Seyyathāpi, bhikkhave, puriso parittaṁ aggiṁ ujjāletukāmo assa. </span><span class="translation sujato">Suppose someone wanted to make a small fire flare up. </span></div><p><div class=verse-container id=sn46.53:8.2><span>So tattha sukkhāni ceva tiṇāni pakkhipeyya, sukkhāni gomayāni pakkhipeyya, sukkhāni kaṭṭhāni pakkhipeyya, mukhavātañca dadeyya, na ca paṁsukena okireyya; </span><span class="translation sujato">If they toss dry grass, cow-dung, and timber on it, blow on it, and don’t scatter dirt on it, </span></div><p><div class=verse-container id=sn46.53:8.3><span>bhabbo nu kho so puriso parittaṁ aggiṁ ujjāletun”ti? </span><span class="translation sujato">could they make it flare up?” </span></div><p><div class=verse-container id=sn46.53:8.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=sn46.53:9.1><span>“Evameva kho, bhikkhave, yasmiṁ samaye līnaṁ cittaṁ hoti, kālo tasmiṁ samaye dhammavicayasambojjhaṅgassa bhāvanāya, kālo vīriyasambojjhaṅgassa bhāvanāya, kālo pītisambojjhaṅgassa bhāvanāya. </span><span class="translation sujato">“In the same way, when the mind is sluggish, it’s the right time to develop the awakening factors of investigation of principles, energy, and rapture. </span></div><p><div class=verse-container id=sn46.53:9.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.53:9.3><span>Līnaṁ, bhikkhave, cittaṁ taṁ etehi dhammehi susamuṭṭhāpayaṁ hoti. </span><span class="translation sujato">Because it’s easy to stimulate a sluggish mind with these things. </span></div><p><div class=verse-container id=sn46.53:10.1><span>Yasmiṁ, bhikkhave, samaye uddhataṁ cittaṁ hoti, akālo tasmiṁ samaye dhammavicayasambojjhaṅgassa bhāvanāya, akālo vīriyasambojjhaṅgassa bhāvanāya, akālo pītisambojjhaṅgassa bhāvanāya. </span><span class="translation sujato">When the mind is restless, it’s the wrong time to develop the awakening factors of investigation of principles, energy, and rapture. </span></div><p><div class=verse-container id=sn46.53:10.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.53:10.3><span>Uddhataṁ, bhikkhave, cittaṁ taṁ etehi dhammehi duvūpasamayaṁ hoti. </span><span class="translation sujato">Because it’s hard to settle a restless mind with these things. </span></div><p><div class=verse-container id=sn46.53:11.1><span>Seyyathāpi, bhikkhave, puriso mahantaṁ aggikkhandhaṁ nibbāpetukāmo assa. </span><span class="translation sujato">Suppose someone wanted to extinguish a great mass of fire. </span></div><p><div class=verse-container id=sn46.53:11.2><span>So tattha sukkhāni ceva tiṇāni pakkhipeyya, sukkhāni ca gomayāni pakkhipeyya, sukkhāni ca kaṭṭhāni pakkhipeyya, mukhavātañca dadeyya, na ca paṁsukena okireyya; </span><span class="translation sujato">If they toss dry grass, cow-dung, and timber on it, blow on it, and don’t scatter dirt on it, </span></div><p><div class=verse-container id=sn46.53:11.3><span>bhabbo nu kho so puriso mahantaṁ aggikkhandhaṁ nibbāpetun”ti? </span><span class="translation sujato">could they extinguish it?” </span></div><p><div class=verse-container id=sn46.53:11.4><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn46.53:12.1><span>“Evameva kho, bhikkhave, yasmiṁ samaye uddhataṁ cittaṁ hoti, akālo tasmiṁ samaye dhammavicayasambojjhaṅgassa bhāvanāya, akālo vīriyasambojjhaṅgassa bhāvanāya, akālo pītisambojjhaṅgassa bhāvanāya. </span><span class="translation sujato">“In the same way, when the mind is restless, it’s the wrong time to develop the awakening factors of investigation of principles, energy, and rapture. </span></div><p><div class=verse-container id=sn46.53:12.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.53:12.3><span>Uddhataṁ, bhikkhave, cittaṁ taṁ etehi dhammehi duvūpasamayaṁ hoti. </span><span class="translation sujato">Because it’s hard to settle a restless mind with these things. </span></div><p><div class=verse-container id=sn46.53:13.1><span>Yasmiñca kho, bhikkhave, samaye uddhataṁ cittaṁ hoti, kālo tasmiṁ samaye passaddhisambojjhaṅgassa bhāvanāya, kālo samādhisambojjhaṅgassa bhāvanāya, kālo upekkhāsambojjhaṅgassa bhāvanāya. </span><span class="translation sujato">When the mind is restless, it’s the right time to develop the awakening factors of tranquility, immersion, and equanimity. </span></div><p><div class=verse-container id=sn46.53:13.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.53:13.3><span>Uddhataṁ, bhikkhave, cittaṁ taṁ etehi dhammehi suvūpasamayaṁ hoti. </span><span class="translation sujato">Because it’s easy to settle a restless mind with these things. </span></div><p><div class=verse-container id=sn46.53:14.1><span>Seyyathāpi, bhikkhave, puriso mahantaṁ aggikkhandhaṁ nibbāpetukāmo assa. </span><span class="translation sujato">Suppose someone wanted to extinguish a great mass of fire. </span></div><p><div class=verse-container id=sn46.53:14.2><span>So tattha allāni ceva tiṇāni pakkhipeyya, allāni ca gomayāni pakkhipeyya, allāni ca kaṭṭhāni pakkhipeyya, udakavātañca dadeyya, paṁsukena ca okireyya; </span><span class="translation sujato">If they toss wet grass, cow-dung, and timber on it, spray it with water, and scatter dirt on it, </span></div><p><div class=verse-container id=sn46.53:14.3><span>bhabbo nu kho so puriso mahantaṁ aggikkhandhaṁ nibbāpetun”ti? </span><span class="translation sujato">could they extinguish it?” </span></div><p><div class=verse-container id=sn46.53:14.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=sn46.53:15.1><span>“Evameva kho, bhikkhave, yasmiṁ samaye uddhataṁ cittaṁ hoti, kālo tasmiṁ samaye passaddhisambojjhaṅgassa bhāvanāya, kālo samādhisambojjhaṅgassa bhāvanāya, kālo upekkhāsambojjhaṅgassa bhāvanāya. </span><span class="translation sujato">“In the same way, when the mind is restless, it’s the right time to develop the awakening factors of tranquility, immersion, and equanimity. </span></div><p><div class=verse-container id=sn46.53:15.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.53:15.3><span>Uddhataṁ, bhikkhave, cittaṁ taṁ etehi dhammehi suvūpasamayaṁ hoti. </span><span class="translation sujato">Because it’s easy to settle a restless mind with these things. </span></div><p><div class=verse-container id=sn46.53:15.4><span>Satiñca khvāhaṁ, bhikkhave, sabbatthikaṁ vadāmī”ti. </span><span class="translation sujato">But mindfulness is always useful, I say.” </span></div><p><div class=verse-container id=sn46.53:15.5><span>Tatiyaṁ. </span></div><div class=flex-between><a href=/canon/en/pli/ms/sutta/sn/sn0046/sn0046P0052.html>Previous</a><a href=/canon/en/pli/ms/sutta/sn/sn0046/sn0046P0054.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>