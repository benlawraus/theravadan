<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0046/sn0046P0053.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0046/sn0046P0052.html>Previous</a><a href=/canon/en/pli/ms/sutta/sn/sn0046/sn0046P0054.html>Next</a></div><p id=sn46.53:0.1><span class=root>Saṁyutta Nikāya 46.53 </span><br> <span class=sujato>Linked Discourses 46.53 </span><br><p id=sn46.53:0.2><span class=root>6. Sākacchavagga </span><br> <span class=sujato>6. Discussion </span><br><p id=sn46.53:0.3><span class="root big-bold">Aggisutta </span><br> <span class=sujato>Fire </span><br><p id=sn46.53:1.1><span class=root>Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pavisiṁsu. </span><br> <span class=sujato>Then several mendicants robed up in the morning and, taking their bowls and robes, entered Sāvatthī for alms. </span><br><p id=sn46.53:1.2><span class=root>(Pariyāyasuttasadisaṁ.) </span><br> <span class=sujato>(The same as the previous discourse.) </span><br><p id=sn46.53:2.1><span class=root>“Evaṁvādino, bhikkhave, aññatitthiyā paribbājakā evamassu vacanīyā: </span><br> <span class=sujato>“Mendicants, when wanderers of other religions say this, you should say to them: </span><br><p id=sn46.53:2.2><span class=root>‘yasmiṁ, āvuso, samaye līnaṁ cittaṁ hoti, katamesaṁ tasmiṁ samaye bojjhaṅgānaṁ akālo bhāvanāya, katamesaṁ tasmiṁ samaye bojjhaṅgānaṁ kālo bhāvanāya? </span><br> <span class=sujato>‘Reverends, which awakening factors should not be developed when the mind is sluggish? And which awakening factors should be developed at that time? </span><br><p id=sn46.53:2.3><span class=root>Yasmiṁ panāvuso, samaye uddhataṁ cittaṁ hoti, katamesaṁ tasmiṁ samaye bojjhaṅgānaṁ akālo bhāvanāya, katamesaṁ tasmiṁ samaye bojjhaṅgānaṁ kālo bhāvanāyā’ti? </span><br> <span class=sujato>Which awakening factors should not be developed when the mind is restless? And which awakening factors should be developed at that time?’ </span><br><p id=sn46.53:2.4><span class=root>Evaṁ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṁ āpajjissanti. </span><br> <span class=sujato>Questioned like this, the wanderers of other religions would be stumped, and, in addition, would get frustrated. </span><br><p id=sn46.53:2.5><span class=root>Taṁ kissa hetu? </span><br> <span class=sujato>Why is that? </span><br><p id=sn46.53:2.6><span class=root>Yathā taṁ, bhikkhave, avisayasmiṁ. </span><br> <span class=sujato>Because they’re out of their element. </span><br><p id=sn46.53:3.1><span class=root>Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā ito vā pana sutvā. </span><br> <span class=sujato>I don’t see anyone in this world—with its gods, Māras, and Divinities, this population with its ascetics and brahmins, its gods and humans—who could provide a satisfying answer to these questions except for the Realized One or his disciple or someone who has heard it from them. </span><br><p id=sn46.53:4.1><span class=root>Yasmiṁ, bhikkhave, samaye līnaṁ cittaṁ hoti, akālo tasmiṁ samaye passaddhisambojjhaṅgassa bhāvanāya, akālo samādhisambojjhaṅgassa bhāvanāya, akālo upekkhāsambojjhaṅgassa bhāvanāya. </span><br> <span class=sujato>When the mind is sluggish, it’s the wrong time to develop the awakening factors of tranquility, immersion, and equanimity. </span><br><p id=sn46.53:4.2><span class=root>Taṁ kissa hetu? </span><br> <span class=sujato>Why is that? </span><br><p id=sn46.53:4.3><span class=root>Līnaṁ, bhikkhave, cittaṁ taṁ etehi dhammehi dussamuṭṭhāpayaṁ hoti. </span><br> <span class=sujato>Because it’s hard to stimulate a sluggish mind with these things. </span><br><p id=sn46.53:5.1><span class=root>Seyyathāpi, bhikkhave, puriso parittaṁ aggiṁ ujjāletukāmo assa. </span><br> <span class=sujato>Suppose someone wanted to make a small fire flare up. </span><br><p id=sn46.53:5.2><span class=root>So tattha allāni ceva tiṇāni pakkhipeyya, allāni ca gomayāni pakkhipeyya, allāni ca kaṭṭhāni pakkhipeyya, udakavātañca dadeyya, paṁsukena ca okireyya; </span><br> <span class=sujato>If they toss wet grass, cow-dung, and timber on it, spray it with water, and scatter dirt on it, </span><br><p id=sn46.53:5.3><span class=root>bhabbo nu kho so puriso parittaṁ aggiṁ ujjāletun”ti? </span><br> <span class=sujato>could they make it flare up?” </span><br><p id=sn46.53:5.4><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn46.53:6.1><span class=root>“Evameva kho, bhikkhave, yasmiṁ samaye līnaṁ cittaṁ hoti, akālo tasmiṁ samaye passaddhisambojjhaṅgassa bhāvanāya, akālo samādhisambojjhaṅgassa bhāvanāya, akālo upekkhāsambojjhaṅgassa bhāvanāya. </span><br> <span class=sujato>“In the same way, when the mind is sluggish, it’s the wrong time to develop the awakening factors of tranquility, immersion, and equanimity. </span><br><p id=sn46.53:6.2><span class=root>Taṁ kissa hetu? </span><br> <span class=sujato>Why is that? </span><br><p id=sn46.53:6.3><span class=root>Līnaṁ, bhikkhave, cittaṁ taṁ etehi dhammehi dussamuṭṭhāpayaṁ hoti. </span><br> <span class=sujato>Because it’s hard to stimulate a sluggish mind with these things. </span><br><p id=sn46.53:7.1><span class=root>Yasmiñca kho, bhikkhave, samaye līnaṁ cittaṁ hoti, kālo tasmiṁ samaye dhammavicayasambojjhaṅgassa bhāvanāya, kālo vīriyasambojjhaṅgassa bhāvanāya, kālo pītisambojjhaṅgassa bhāvanāya. </span><br> <span class=sujato>When the mind is sluggish, it’s the right time to develop the awakening factors of investigation of principles, energy, and rapture. </span><br><p id=sn46.53:7.2><span class=root>Taṁ kissa hetu? </span><br> <span class=sujato>Why is that? </span><br><p id=sn46.53:7.3><span class=root>Līnaṁ, bhikkhave, cittaṁ taṁ etehi dhammehi susamuṭṭhāpayaṁ hoti. </span><br> <span class=sujato>Because it’s easy to stimulate a sluggish mind with these things. </span><br><p id=sn46.53:8.1><span class=root>Seyyathāpi, bhikkhave, puriso parittaṁ aggiṁ ujjāletukāmo assa. </span><br> <span class=sujato>Suppose someone wanted to make a small fire flare up. </span><br><p id=sn46.53:8.2><span class=root>So tattha sukkhāni ceva tiṇāni pakkhipeyya, sukkhāni gomayāni pakkhipeyya, sukkhāni kaṭṭhāni pakkhipeyya, mukhavātañca dadeyya, na ca paṁsukena okireyya; </span><br> <span class=sujato>If they toss dry grass, cow-dung, and timber on it, blow on it, and don’t scatter dirt on it, </span><br><p id=sn46.53:8.3><span class=root>bhabbo nu kho so puriso parittaṁ aggiṁ ujjāletun”ti? </span><br> <span class=sujato>could they make it flare up?” </span><br><p id=sn46.53:8.4><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn46.53:9.1><span class=root>“Evameva kho, bhikkhave, yasmiṁ samaye līnaṁ cittaṁ hoti, kālo tasmiṁ samaye dhammavicayasambojjhaṅgassa bhāvanāya, kālo vīriyasambojjhaṅgassa bhāvanāya, kālo pītisambojjhaṅgassa bhāvanāya. </span><br> <span class=sujato>“In the same way, when the mind is sluggish, it’s the right time to develop the awakening factors of investigation of principles, energy, and rapture. </span><br><p id=sn46.53:9.2><span class=root>Taṁ kissa hetu? </span><br> <span class=sujato>Why is that? </span><br><p id=sn46.53:9.3><span class=root>Līnaṁ, bhikkhave, cittaṁ taṁ etehi dhammehi susamuṭṭhāpayaṁ hoti. </span><br> <span class=sujato>Because it’s easy to stimulate a sluggish mind with these things. </span><br><p id=sn46.53:10.1><span class=root>Yasmiṁ, bhikkhave, samaye uddhataṁ cittaṁ hoti, akālo tasmiṁ samaye dhammavicayasambojjhaṅgassa bhāvanāya, akālo vīriyasambojjhaṅgassa bhāvanāya, akālo pītisambojjhaṅgassa bhāvanāya. </span><br> <span class=sujato>When the mind is restless, it’s the wrong time to develop the awakening factors of investigation of principles, energy, and rapture. </span><br><p id=sn46.53:10.2><span class=root>Taṁ kissa hetu? </span><br> <span class=sujato>Why is that? </span><br><p id=sn46.53:10.3><span class=root>Uddhataṁ, bhikkhave, cittaṁ taṁ etehi dhammehi duvūpasamayaṁ hoti. </span><br> <span class=sujato>Because it’s hard to settle a restless mind with these things. </span><br><p id=sn46.53:11.1><span class=root>Seyyathāpi, bhikkhave, puriso mahantaṁ aggikkhandhaṁ nibbāpetukāmo assa. </span><br> <span class=sujato>Suppose someone wanted to extinguish a great mass of fire. </span><br><p id=sn46.53:11.2><span class=root>So tattha sukkhāni ceva tiṇāni pakkhipeyya, sukkhāni ca gomayāni pakkhipeyya, sukkhāni ca kaṭṭhāni pakkhipeyya, mukhavātañca dadeyya, na ca paṁsukena okireyya; </span><br> <span class=sujato>If they toss dry grass, cow-dung, and timber on it, blow on it, and don’t scatter dirt on it, </span><br><p id=sn46.53:11.3><span class=root>bhabbo nu kho so puriso mahantaṁ aggikkhandhaṁ nibbāpetun”ti? </span><br> <span class=sujato>could they extinguish it?” </span><br><p id=sn46.53:11.4><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn46.53:12.1><span class=root>“Evameva kho, bhikkhave, yasmiṁ samaye uddhataṁ cittaṁ hoti, akālo tasmiṁ samaye dhammavicayasambojjhaṅgassa bhāvanāya, akālo vīriyasambojjhaṅgassa bhāvanāya, akālo pītisambojjhaṅgassa bhāvanāya. </span><br> <span class=sujato>“In the same way, when the mind is restless, it’s the wrong time to develop the awakening factors of investigation of principles, energy, and rapture. </span><br><p id=sn46.53:12.2><span class=root>Taṁ kissa hetu? </span><br> <span class=sujato>Why is that? </span><br><p id=sn46.53:12.3><span class=root>Uddhataṁ, bhikkhave, cittaṁ taṁ etehi dhammehi duvūpasamayaṁ hoti. </span><br> <span class=sujato>Because it’s hard to settle a restless mind with these things. </span><br><p id=sn46.53:13.1><span class=root>Yasmiñca kho, bhikkhave, samaye uddhataṁ cittaṁ hoti, kālo tasmiṁ samaye passaddhisambojjhaṅgassa bhāvanāya, kālo samādhisambojjhaṅgassa bhāvanāya, kālo upekkhāsambojjhaṅgassa bhāvanāya. </span><br> <span class=sujato>When the mind is restless, it’s the right time to develop the awakening factors of tranquility, immersion, and equanimity. </span><br><p id=sn46.53:13.2><span class=root>Taṁ kissa hetu? </span><br> <span class=sujato>Why is that? </span><br><p id=sn46.53:13.3><span class=root>Uddhataṁ, bhikkhave, cittaṁ taṁ etehi dhammehi suvūpasamayaṁ hoti. </span><br> <span class=sujato>Because it’s easy to settle a restless mind with these things. </span><br><p id=sn46.53:14.1><span class=root>Seyyathāpi, bhikkhave, puriso mahantaṁ aggikkhandhaṁ nibbāpetukāmo assa. </span><br> <span class=sujato>Suppose someone wanted to extinguish a great mass of fire. </span><br><p id=sn46.53:14.2><span class=root>So tattha allāni ceva tiṇāni pakkhipeyya, allāni ca gomayāni pakkhipeyya, allāni ca kaṭṭhāni pakkhipeyya, udakavātañca dadeyya, paṁsukena ca okireyya; </span><br> <span class=sujato>If they toss wet grass, cow-dung, and timber on it, spray it with water, and scatter dirt on it, </span><br><p id=sn46.53:14.3><span class=root>bhabbo nu kho so puriso mahantaṁ aggikkhandhaṁ nibbāpetun”ti? </span><br> <span class=sujato>could they extinguish it?” </span><br><p id=sn46.53:14.4><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn46.53:15.1><span class=root>“Evameva kho, bhikkhave, yasmiṁ samaye uddhataṁ cittaṁ hoti, kālo tasmiṁ samaye passaddhisambojjhaṅgassa bhāvanāya, kālo samādhisambojjhaṅgassa bhāvanāya, kālo upekkhāsambojjhaṅgassa bhāvanāya. </span><br> <span class=sujato>“In the same way, when the mind is restless, it’s the right time to develop the awakening factors of tranquility, immersion, and equanimity. </span><br><p id=sn46.53:15.2><span class=root>Taṁ kissa hetu? </span><br> <span class=sujato>Why is that? </span><br><p id=sn46.53:15.3><span class=root>Uddhataṁ, bhikkhave, cittaṁ taṁ etehi dhammehi suvūpasamayaṁ hoti. </span><br> <span class=sujato>Because it’s easy to settle a restless mind with these things. </span><br><p id=sn46.53:15.4><span class=root>Satiñca khvāhaṁ, bhikkhave, sabbatthikaṁ vadāmī”ti. </span><br> <span class=sujato>But mindfulness is always useful, I say.” </span><br><p id=sn46.53:15.5><span class=root>Tatiyaṁ. </span><br></main><footer class="container footer"><small><a href=/about>Contact info</a></small></footer>