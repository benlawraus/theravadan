<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0046/sn0046P0054.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0046/sn0046P0053.html>Previous</a><a href=/canon/en/pli/ms/sutta/sn/sn0046/sn0046P0055.html>Next</a></div><p id=sn46.54:0.1><span class=root>Saṁyutta Nikāya 46.54 </span><br> <span class=sujato>Linked Discourses 46.54 </span><br><p id=sn46.54:0.2><span class=root>6. Sākacchavagga </span><br> <span class=sujato>6. Discussion </span><br><p id=sn46.54:0.3><span class="root big-bold">Mettāsahagatasutta </span><br> <span class=sujato>Full of Love </span><br><p id=sn46.54:1.1><span class=root>Ekaṁ samayaṁ bhagavā koliyesu viharati haliddavasanaṁ nāma koliyānaṁ nigamo. </span><br> <span class=sujato>At one time the Buddha was staying in the land of the Koliyans, where they have a town called Haliddavasana. </span><br><p id=sn46.54:1.2><span class=root>Atha kho sambahulā bhikkhū pubbaṇhasamayaṁ nivāsetvā pattacīvaramādāya haliddavasanaṁ piṇḍāya pavisiṁsu. </span><br> <span class=sujato>Then several mendicants robed up in the morning and, taking their bowls and robes, entered Haliddavasana for alms. </span><br><p id=sn46.54:1.3><span class=root>Atha kho tesaṁ bhikkhūnaṁ etadahosi: </span><br> <span class=sujato>Then it occurred to them, </span><br><p id=sn46.54:1.4><span class=root>“atippago kho tāva haliddavasane piṇḍāya carituṁ. </span><br> <span class=sujato>“It’s too early to wander for alms in Haliddavasana. </span><br><p id=sn46.54:1.5><span class=root>Yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā”ti. </span><br> <span class=sujato>Why don’t we visit the monastery of the wanderers of other religions?” </span><br><p id=sn46.54:2.1><span class=root>Atha kho te bhikkhū yena aññatitthiyānaṁ paribbājakānaṁ ārāmo tenupasaṅkamiṁsu; upasaṅkamitvā tehi aññatitthiyehi paribbājakehi saddhiṁ sammodiṁsu. </span><br> <span class=sujato>Then they went to the monastery of the wanderers of other religions and exchanged greetings with the wanderers there. </span><br><p id=sn46.54:2.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinne kho te bhikkhū aññatitthiyā paribbājakā etadavocuṁ: </span><br> <span class=sujato>When the greetings and polite conversation were over, they sat down to one side. The wanderers said to them: </span><br><p id=sn46.54:3.1><span class=root>“Samaṇo, āvuso, gotamo sāvakānaṁ evaṁ dhammaṁ deseti: </span><br> <span class=sujato>“Reverends, the ascetic Gotama teaches his disciples like this: </span><br><p id=sn46.54:3.2><span class=root>‘etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharatha. </span><br> <span class=sujato>‘Come, mendicants, give up these five hindrances, corruptions of the heart that weaken wisdom, and meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, spread a heart full of love to the whole world—abundant, expansive, limitless, free of enmity and ill will. </span><br><p id=sn46.54:3.3><span class=root>Karuṇāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ karuṇāsahagatena cetasā vipulena mahaggatena appamāṇena averena abyāpajjena pharitvā viharatha. </span><br> <span class=sujato>Meditate spreading a heart full of compassion to one direction, and to the second, and to the third, and to the fourth. In the same way above, below, across, everywhere, all around, spread a heart full of compassion to the whole world—abundant, expansive, limitless, free of enmity and ill will. </span><br><p id=sn46.54:3.4><span class=root>Muditāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena cetasā vipulena mahaggatena appamāṇena averena abyāpajjena pharitvā viharatha. </span><br> <span class=sujato>Meditate spreading a heart full of rejoicing to one direction, and to the second, and to the third, and to the fourth. In the same way above, below, across, everywhere, all around, spread a heart full of rejoicing to the whole world—abundant, expansive, limitless, free of enmity and ill will. </span><br><p id=sn46.54:3.5><span class=root>Upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span><br> <span class=sujato>Meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.’ </span><br><p id=sn46.54:4.1><span class=root>Mayampi kho, āvuso, sāvakānaṁ evaṁ dhammaṁ desema: </span><br> <span class=sujato>We too teach our disciples in just the same way. </span><br><p id=sn46.54:4.2><span class=root>‘etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha …pe… </span><br><p id=sn46.54:4.3><span class=root>karuṇāsahagatena cetasā … </span><br><p id=sn46.54:4.4><span class=root>muditāsahagatena cetasā … </span><br><p id=sn46.54:4.5><span class=root>upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; </span><br><p id=sn46.54:4.6><span class=root>iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span><br><p id=sn46.54:4.7><span class=root>Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ—dhammadesanāya vā dhammadesanaṁ, anusāsaniyā vā anusāsanin”ti? </span><br> <span class=sujato>What, then, is the difference between the ascetic Gotama’s teaching and instruction and ours?” </span><br><p id=sn46.54:5.1><span class=root>Atha kho te bhikkhū tesaṁ aññatitthiyānaṁ paribbājakānaṁ bhāsitaṁ neva abhinandiṁsu nappaṭikkosiṁsu. </span><br> <span class=sujato>Those mendicants neither approved nor dismissed that statement of the wanderers of other religions. </span><br><p id=sn46.54:5.2><span class=root>Anabhinanditvā appaṭikkositvā uṭṭhāyāsanā pakkamiṁsu: </span><br> <span class=sujato>They got up from their seat, thinking: </span><br><p id=sn46.54:5.3><span class=root>“bhagavato santike etassa bhāsitassa atthaṁ ājānissāmā”ti. </span><br> <span class=sujato>“We will learn the meaning of this statement from the Buddha himself.” </span><br><p id=sn46.54:5.4><span class=root>Atha kho te bhikkhū haliddavasane piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>Then, after the meal, when they returned from almsround, they went up to the Buddha, bowed, sat down to one side, and told him what had happened. </span><br><p id=sn46.54:6.1><span class=root>“Idha mayaṁ, bhante, pubbaṇhasamayaṁ nivāsetvā pattacīvaramādāya haliddavasane piṇḍāya pavisimha. </span><br><p id=sn46.54:6.2><span class=root>Tesaṁ no, bhante, amhākaṁ etadahosi: </span><br><p id=sn46.54:6.3><span class=root>‘atippago kho tāva haliddavasane piṇḍāya carituṁ. </span><br><p id=sn46.54:7.1><span class=root>Yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā’ti. Atha kho mayaṁ, bhante, yena aññatitthiyānaṁ paribbājakānaṁ ārāmo tenupasaṅkamimha, upasaṅkamitvā tehi aññatitthiyehi paribbājakehi saddhiṁ sammodimha. </span><br><p id=sn46.54:7.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdimha. Ekamantaṁ nisinne kho amhe, bhante, te aññatitthiyā paribbājakā etadavocuṁ: </span><br><p id=sn46.54:8.1><span class=root>‘Samaṇo, āvuso, gotamo sāvakānaṁ evaṁ dhammaṁ deseti: </span><br><p id=sn46.54:8.2><span class=root>“etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha …pe… </span><br><p id=sn46.54:8.3><span class=root>karuṇāsahagatena cetasā …pe… </span><br><p id=sn46.54:8.4><span class=root>muditāsahagatena cetasā …pe… </span><br><p id=sn46.54:8.5><span class=root>upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span><br><p id=sn46.54:9.1><span class=root>Mayampi kho, āvuso, sāvakānaṁ evaṁ dhammaṁ desema: </span><br><p id=sn46.54:9.2><span class=root>‘etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha …pe… </span><br><p id=sn46.54:9.3><span class=root>karuṇāsahagatena cetasā …pe… </span><br><p id=sn46.54:9.4><span class=root>muditāsahagatena cetasā …pe… </span><br><p id=sn46.54:9.5><span class=root>upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span><br><p id=sn46.54:9.6><span class=root>Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ, dhammadesanāya vā dhammadesanaṁ, anusāsaniyā vā anusāsaninti? </span><br><p id=sn46.54:10.1><span class=root>Atha kho mayaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandimha nappaṭikkosimha, anabhinanditvā appaṭikkositvā uṭṭhāyāsanā pakkamimha: </span><br><p id=sn46.54:10.2><span class=root>‘bhagavato santike etassa bhāsitassa atthaṁ ājānissāmā’”ti. </span><br><p id=sn46.54:11.1><span class=root>“Evaṁvādino, bhikkhave, aññatitthiyā paribbājakā evamassu vacanīyā: </span><br> <span class=sujato>“Mendicants, when wanderers of other religions say this, you should say to them: </span><br><p id=sn46.54:11.2><span class=root>‘kathaṁ bhāvitā panāvuso, mettācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sujato>‘But reverends, how is the heart’s release by love developed? What is its destination, apex, fruit, and culmination? </span><br><p id=sn46.54:11.3><span class=root>Kathaṁ bhāvitā panāvuso, karuṇācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sujato>How is the heart’s release by compassion developed? What is its destination, apex, fruit, and end? </span><br><p id=sn46.54:11.4><span class=root>Kathaṁ bhāvitā panāvuso, muditācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sujato>How is the heart’s release by rejoicing developed? What is its destination, apex, fruit, and end? </span><br><p id=sn46.54:11.5><span class=root>Kathaṁ bhāvitā panāvuso, upekkhācetovimutti, kiṅgatikā hoti, kiṁparamā, kiṁphalā, kiṁpariyosānā’ti? </span><br> <span class=sujato>How is the heart’s release by equanimity developed? What is its destination, apex, fruit, and end?’ </span><br><p id=sn46.54:11.6><span class=root>Evaṁ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṁ āpajjissanti. </span><br> <span class=sujato>Questioned like this, the wanderers of other religions would be stumped, and, in addition, would get frustrated. </span><br><p id=sn46.54:11.7><span class=root>Taṁ kissa hetu? </span><br> <span class=sujato>Why is that? </span><br><p id=sn46.54:11.8><span class=root>Yathā taṁ, bhikkhave, avisayasmiṁ. </span><br> <span class=sujato>Because they’re out of their element. </span><br><p id=sn46.54:11.9><span class=root>Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā ito vā pana sutvā. </span><br> <span class=sujato>I don’t see anyone in this world—with its gods, Māras, and Divinities, this population with its ascetics and brahmins, its gods and humans—who could provide a satisfying answer to these questions except for the Realized One or his disciple or someone who has heard it from them. </span><br><p id=sn46.54:12.1><span class=root>Kathaṁ bhāvitā ca, bhikkhave, mettācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sujato>And how is the heart’s release by love developed? What is its destination, apex, fruit, and end? </span><br><p id=sn46.54:12.2><span class=root>Idha, bhikkhave, bhikkhu mettāsahagataṁ satisambojjhaṅgaṁ bhāveti …pe… </span><br> <span class=sujato>It’s when a mendicant develops the heart’s release by love together with the awakening factors of mindfulness, investigation of principles, energy, rapture, tranquility, immersion, </span><br><p id=sn46.54:12.3><span class=root>mettāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sujato>and equanimity, which rely on seclusion, fading away, and cessation, and ripen as letting go. </span><br><p id=sn46.54:12.4><span class=root>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati. </span><br> <span class=sujato>If they wish: ‘May I meditate perceiving the repulsive in the unrepulsive,’ that’s what they do. </span><br><p id=sn46.54:12.5><span class=root>Sace ākaṅkhati ‘paṭikūle appaṭikūlasaññī vihareyyan’ti, appaṭikūlasaññī tattha viharati. </span><br> <span class=sujato>If they wish: ‘May I meditate perceiving the unrepulsive in the repulsive,’ that’s what they do. </span><br><p id=sn46.54:12.6><span class=root>Sace ākaṅkhati ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha viharati. </span><br> <span class=sujato>If they wish: ‘May I meditate perceiving the repulsive in the unrepulsive and the repulsive,’ that’s what they do. </span><br><p id=sn46.54:12.7><span class=root>Sace ākaṅkhati ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha viharati. </span><br> <span class=sujato>If they wish: ‘May I meditate perceiving the unrepulsive in the repulsive and the unrepulsive,’ that’s what they do. </span><br><p id=sn46.54:12.8><span class=root>Sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako ca tattha viharati sato sampajāno, subhaṁ vā kho pana vimokkhaṁ upasampajja viharati. </span><br> <span class=sujato>If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do. </span><br><p id=sn46.54:12.9><span class=root>Subhaparamāhaṁ, bhikkhave, mettācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato. </span><br> <span class=sujato>The apex of the heart’s release by love is the beautiful, I say, for a mendicant who has not penetrated to a higher freedom. </span><br><p id=sn46.54:13.1><span class=root>Kathaṁ bhāvitā ca, bhikkhave, karuṇācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sujato>And how is the heart’s release by compassion developed? What is its destination, apex, fruit, and end? </span><br><p id=sn46.54:13.2><span class=root>Idha, bhikkhave, bhikkhu karuṇāsahagataṁ satisambojjhaṅgaṁ bhāveti …pe… </span><br> <span class=sujato>It’s when a mendicant develops the heart’s release by compassion together with the awakening factors of mindfulness, investigation of principles, energy, rapture, tranquility, immersion, </span><br><p id=sn46.54:13.3><span class=root>karuṇāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sujato>and equanimity, which rely on seclusion, fading away, and cessation, and ripen as letting go. </span><br><p id=sn46.54:13.4><span class=root>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati …pe… </span><br> <span class=sujato>If they wish: ‘May I meditate perceiving the repulsive in the unrepulsive,’ that’s what they do. … </span><br><p id=sn46.54:13.5><span class=root>sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno. </span><br> <span class=sujato>If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do. </span><br><p id=sn46.54:13.6><span class=root>Sabbaso vā pana rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><br> <span class=sujato>Or else, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, they enter and remain in the dimension of infinite space. </span><br><p id=sn46.54:13.7><span class=root>Ākāsānañcāyatanaparamāhaṁ, bhikkhave, karuṇācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato. </span><br> <span class=sujato>The apex of the heart’s release by compassion is the dimension of infinite space, I say, for a mendicant who has not penetrated to a higher freedom. </span><br><p id=sn46.54:14.1><span class=root>Kathaṁ bhāvitā ca, bhikkhave, muditācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sujato>And how is the heart’s release by rejoicing developed? What is its destination, apex, fruit, and end? </span><br><p id=sn46.54:14.2><span class=root>Idha, bhikkhave, bhikkhu muditāsahagataṁ satisambojjhaṅgaṁ bhāveti …pe… </span><br> <span class=sujato>It’s when a mendicant develops the heart’s release by rejoicing together with the awakening factors of mindfulness, investigation of principles, energy, rapture, tranquility, immersion, </span><br><p id=sn46.54:14.3><span class=root>muditāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sujato>and equanimity, which rely on seclusion, fading away, and cessation, and ripen as letting go. </span><br><p id=sn46.54:14.4><span class=root>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati …pe… </span><br> <span class=sujato>If they wish: ‘May I meditate perceiving the repulsive in the unrepulsive,’ that’s what they do. … </span><br><p id=sn46.54:14.5><span class=root>sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno. </span><br> <span class=sujato>If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do. </span><br><p id=sn46.54:14.6><span class=root>Sabbaso vā pana ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><br> <span class=sujato>Or else, going totally beyond the dimension of infinite space, aware that ‘consciousness is infinite’, they enter and remain in the dimension of infinite consciousness. </span><br><p id=sn46.54:14.7><span class=root>Viññāṇañcāyatanaparamāhaṁ, bhikkhave, muditācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato. </span><br> <span class=sujato>The apex of the heart’s release by rejoicing is the dimension of infinite consciousness, I say, for a mendicant who has not penetrated to a higher freedom. </span><br><p id=sn46.54:15.1><span class=root>Kathaṁ bhāvitā ca, bhikkhave, upekkhācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sujato>And how is the heart’s release by equanimity developed? What is its destination, apex, fruit, and end? </span><br><p id=sn46.54:15.2><span class=root>Idha, bhikkhave, bhikkhu upekkhāsahagataṁ satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe… </span><br> <span class=sujato>It’s when a mendicant develops the heart’s release by equanimity together with the awakening factors of mindfulness, investigation of principles, energy, rapture, tranquility, immersion, </span><br><p id=sn46.54:15.3><span class=root>upekkhāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sujato>and equanimity, which rely on seclusion, fading away, and cessation, and ripen as letting go. </span><br><p id=sn46.54:15.4><span class=root>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati. </span><br> <span class=sujato>If they wish: ‘May I meditate perceiving the repulsive in the unrepulsive,’ that’s what they do. </span><br><p id=sn46.54:15.5><span class=root>Sace ākaṅkhati ‘paṭikūle appaṭikūlasaññī vihareyyan’ti, appaṭikūlasaññī tattha viharati. </span><br> <span class=sujato>If they wish: ‘May I meditate perceiving the unrepulsive in the repulsive,’ that’s what they do. </span><br><p id=sn46.54:15.6><span class=root>Sace ākaṅkhati ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha viharati. </span><br> <span class=sujato>If they wish: ‘May I meditate perceiving the repulsive in the unrepulsive and the repulsive,’ that’s what they do. </span><br><p id=sn46.54:15.7><span class=root>Sace ākaṅkhati ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha viharati. </span><br> <span class=sujato>If they wish: ‘May I meditate perceiving the unrepulsive in the repulsive and the unrepulsive,’ that’s what they do. </span><br><p id=sn46.54:15.8><span class=root>Sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno. </span><br> <span class=sujato>If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do. </span><br><p id=sn46.54:15.9><span class=root>Sabbaso vā pana viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><br> <span class=sujato>Or else, going totally beyond the dimension of infinite consciousness, aware that ‘there is nothing at all’, they enter and remain in the dimension of nothingness. </span><br><p id=sn46.54:15.10><span class=root>Ākiñcaññāyatanaparamāhaṁ, bhikkhave, upekkhācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato”ti. </span><br> <span class=sujato>The apex of the heart’s release by equanimity is the dimension of nothingness, I say, for a mendicant who has not penetrated to a higher freedom.” </span><br><p id=sn46.54:15.11><span class=root>Catutthaṁ. </span><br></main><footer class="container footer"><small><a href=/about>Contact info</a></small></footer>