<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0046/sn0046P0054.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0046/sn0046P0053.html>Previous</a><a href=/canon/en/pli/ms/sutta/sn/sn0046/sn0046P0055.html>Next</a></div><p><div class=verse-container id=sn46.54:0.1><span>Saṁyutta Nikāya 46.54 </span><span class="translation sujato">Linked Discourses 46.54 </span></div><p><div class=verse-container id=sn46.54:0.2><span>6. Sākacchavagga </span><span class="translation sujato">6. Discussion </span></div><p><div class=verse-container id=sn46.54:0.3><span class=big-bold>Mettāsahagatasutta </span><span class="translation sujato">Full of Love </span></div><p><div class=verse-container id=sn46.54:1.1><span>Ekaṁ samayaṁ bhagavā koliyesu viharati haliddavasanaṁ nāma koliyānaṁ nigamo. </span><span class="translation sujato">At one time the Buddha was staying in the land of the Koliyans, where they have a town called Haliddavasana. </span></div><p><div class=verse-container id=sn46.54:1.2><span>Atha kho sambahulā bhikkhū pubbaṇhasamayaṁ nivāsetvā pattacīvaramādāya haliddavasanaṁ piṇḍāya pavisiṁsu. </span><span class="translation sujato">Then several mendicants robed up in the morning and, taking their bowls and robes, entered Haliddavasana for alms. </span></div><p><div class=verse-container id=sn46.54:1.3><span>Atha kho tesaṁ bhikkhūnaṁ etadahosi: </span><span class="translation sujato">Then it occurred to them, </span></div><p><div class=verse-container id=sn46.54:1.4><span>“atippago kho tāva haliddavasane piṇḍāya carituṁ. </span><span class="translation sujato">“It’s too early to wander for alms in Haliddavasana. </span></div><p><div class=verse-container id=sn46.54:1.5><span>Yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā”ti. </span><span class="translation sujato">Why don’t we visit the monastery of the wanderers of other religions?” </span></div><p><div class=verse-container id=sn46.54:2.1><span>Atha kho te bhikkhū yena aññatitthiyānaṁ paribbājakānaṁ ārāmo tenupasaṅkamiṁsu; upasaṅkamitvā tehi aññatitthiyehi paribbājakehi saddhiṁ sammodiṁsu. </span><span class="translation sujato">Then they went to the monastery of the wanderers of other religions and exchanged greetings with the wanderers there. </span></div><p><div class=verse-container id=sn46.54:2.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinne kho te bhikkhū aññatitthiyā paribbājakā etadavocuṁ: </span><span class="translation sujato">When the greetings and polite conversation were over, they sat down to one side. The wanderers said to them: </span></div><p><div class=verse-container id=sn46.54:3.1><span>“Samaṇo, āvuso, gotamo sāvakānaṁ evaṁ dhammaṁ deseti: </span><span class="translation sujato">“Reverends, the ascetic Gotama teaches his disciples like this: </span></div><p><div class=verse-container id=sn46.54:3.2><span>‘etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharatha. </span><span class="translation sujato">‘Come, mendicants, give up these five hindrances, corruptions of the heart that weaken wisdom, and meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, spread a heart full of love to the whole world—abundant, expansive, limitless, free of enmity and ill will. </span></div><p><div class=verse-container id=sn46.54:3.3><span>Karuṇāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ karuṇāsahagatena cetasā vipulena mahaggatena appamāṇena averena abyāpajjena pharitvā viharatha. </span><span class="translation sujato">Meditate spreading a heart full of compassion to one direction, and to the second, and to the third, and to the fourth. In the same way above, below, across, everywhere, all around, spread a heart full of compassion to the whole world—abundant, expansive, limitless, free of enmity and ill will. </span></div><p><div class=verse-container id=sn46.54:3.4><span>Muditāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena cetasā vipulena mahaggatena appamāṇena averena abyāpajjena pharitvā viharatha. </span><span class="translation sujato">Meditate spreading a heart full of rejoicing to one direction, and to the second, and to the third, and to the fourth. In the same way above, below, across, everywhere, all around, spread a heart full of rejoicing to the whole world—abundant, expansive, limitless, free of enmity and ill will. </span></div><p><div class=verse-container id=sn46.54:3.5><span>Upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span><span class="translation sujato">Meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will.’ </span></div><p><div class=verse-container id=sn46.54:4.1><span>Mayampi kho, āvuso, sāvakānaṁ evaṁ dhammaṁ desema: </span><span class="translation sujato">We too teach our disciples in just the same way. </span></div><p><div class=verse-container id=sn46.54:4.2><span>‘etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha …pe… </span></div><p><div class=verse-container id=sn46.54:4.3><span>karuṇāsahagatena cetasā … </span></div><p><div class=verse-container id=sn46.54:4.4><span>muditāsahagatena cetasā … </span></div><p><div class=verse-container id=sn46.54:4.5><span>upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; </span></div><p><div class=verse-container id=sn46.54:4.6><span>iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span></div><p><div class=verse-container id=sn46.54:4.7><span>Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ—dhammadesanāya vā dhammadesanaṁ, anusāsaniyā vā anusāsanin”ti? </span><span class="translation sujato">What, then, is the difference between the ascetic Gotama’s teaching and instruction and ours?” </span></div><p><div class=verse-container id=sn46.54:5.1><span>Atha kho te bhikkhū tesaṁ aññatitthiyānaṁ paribbājakānaṁ bhāsitaṁ neva abhinandiṁsu nappaṭikkosiṁsu. </span><span class="translation sujato">Those mendicants neither approved nor dismissed that statement of the wanderers of other religions. </span></div><p><div class=verse-container id=sn46.54:5.2><span>Anabhinanditvā appaṭikkositvā uṭṭhāyāsanā pakkamiṁsu: </span><span class="translation sujato">They got up from their seat, thinking: </span></div><p><div class=verse-container id=sn46.54:5.3><span>“bhagavato santike etassa bhāsitassa atthaṁ ājānissāmā”ti. </span><span class="translation sujato">“We will learn the meaning of this statement from the Buddha himself.” </span></div><p><div class=verse-container id=sn46.54:5.4><span>Atha kho te bhikkhū haliddavasane piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">Then, after the meal, when they returned from almsround, they went up to the Buddha, bowed, sat down to one side, and told him what had happened. </span></div><p><div class=verse-container id=sn46.54:6.1><span>“Idha mayaṁ, bhante, pubbaṇhasamayaṁ nivāsetvā pattacīvaramādāya haliddavasane piṇḍāya pavisimha. </span></div><p><div class=verse-container id=sn46.54:6.2><span>Tesaṁ no, bhante, amhākaṁ etadahosi: </span></div><p><div class=verse-container id=sn46.54:6.3><span>‘atippago kho tāva haliddavasane piṇḍāya carituṁ. </span></div><p><div class=verse-container id=sn46.54:7.1><span>Yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā’ti. Atha kho mayaṁ, bhante, yena aññatitthiyānaṁ paribbājakānaṁ ārāmo tenupasaṅkamimha, upasaṅkamitvā tehi aññatitthiyehi paribbājakehi saddhiṁ sammodimha. </span></div><p><div class=verse-container id=sn46.54:7.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdimha. Ekamantaṁ nisinne kho amhe, bhante, te aññatitthiyā paribbājakā etadavocuṁ: </span></div><p><div class=verse-container id=sn46.54:8.1><span>‘Samaṇo, āvuso, gotamo sāvakānaṁ evaṁ dhammaṁ deseti: </span></div><p><div class=verse-container id=sn46.54:8.2><span>“etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha …pe… </span></div><p><div class=verse-container id=sn46.54:8.3><span>karuṇāsahagatena cetasā …pe… </span></div><p><div class=verse-container id=sn46.54:8.4><span>muditāsahagatena cetasā …pe… </span></div><p><div class=verse-container id=sn46.54:8.5><span>upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span></div><p><div class=verse-container id=sn46.54:9.1><span>Mayampi kho, āvuso, sāvakānaṁ evaṁ dhammaṁ desema: </span></div><p><div class=verse-container id=sn46.54:9.2><span>‘etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha …pe… </span></div><p><div class=verse-container id=sn46.54:9.3><span>karuṇāsahagatena cetasā …pe… </span></div><p><div class=verse-container id=sn46.54:9.4><span>muditāsahagatena cetasā …pe… </span></div><p><div class=verse-container id=sn46.54:9.5><span>upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span></div><p><div class=verse-container id=sn46.54:9.6><span>Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ, dhammadesanāya vā dhammadesanaṁ, anusāsaniyā vā anusāsaninti? </span></div><p><div class=verse-container id=sn46.54:10.1><span>Atha kho mayaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandimha nappaṭikkosimha, anabhinanditvā appaṭikkositvā uṭṭhāyāsanā pakkamimha: </span></div><p><div class=verse-container id=sn46.54:10.2><span>‘bhagavato santike etassa bhāsitassa atthaṁ ājānissāmā’”ti. </span></div><p><div class=verse-container id=sn46.54:11.1><span>“Evaṁvādino, bhikkhave, aññatitthiyā paribbājakā evamassu vacanīyā: </span><span class="translation sujato">“Mendicants, when wanderers of other religions say this, you should say to them: </span></div><p><div class=verse-container id=sn46.54:11.2><span>‘kathaṁ bhāvitā panāvuso, mettācetovimutti, kiṅgatikā hoti, kiṁparamā, kiṁphalā, kiṁpariyosānā? </span><span class="translation sujato">‘But reverends, how is the heart’s release by love developed? What is its destination, apex, fruit, and culmination? </span></div><p><div class=verse-container id=sn46.54:11.3><span>Kathaṁ bhāvitā panāvuso, karuṇācetovimutti, kiṅgatikā hoti, kiṁparamā, kiṁphalā, kiṁpariyosānā? </span><span class="translation sujato">How is the heart’s release by compassion developed? What is its destination, apex, fruit, and end? </span></div><p><div class=verse-container id=sn46.54:11.4><span>Kathaṁ bhāvitā panāvuso, muditācetovimutti, kiṅgatikā hoti, kiṁparamā, kiṁphalā, kiṁpariyosānā? </span><span class="translation sujato">How is the heart’s release by rejoicing developed? What is its destination, apex, fruit, and end? </span></div><p><div class=verse-container id=sn46.54:11.5><span>Kathaṁ bhāvitā panāvuso, upekkhācetovimutti, kiṅgatikā hoti, kiṁparamā, kiṁphalā, kiṁpariyosānā’ti? </span><span class="translation sujato">How is the heart’s release by equanimity developed? What is its destination, apex, fruit, and end?’ </span></div><p><div class=verse-container id=sn46.54:11.6><span>Evaṁ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṁ āpajjissanti. </span><span class="translation sujato">Questioned like this, the wanderers of other religions would be stumped, and, in addition, would get frustrated. </span></div><p><div class=verse-container id=sn46.54:11.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.54:11.8><span>Yathā taṁ, bhikkhave, avisayasmiṁ. </span><span class="translation sujato">Because they’re out of their element. </span></div><p><div class=verse-container id=sn46.54:11.9><span>Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā ito vā pana sutvā. </span><span class="translation sujato">I don’t see anyone in this world—with its gods, Māras, and Divinities, this population with its ascetics and brahmins, its gods and humans—who could provide a satisfying answer to these questions except for the Realized One or his disciple or someone who has heard it from them. </span></div><p><div class=verse-container id=sn46.54:12.1><span>Kathaṁ bhāvitā ca, bhikkhave, mettācetovimutti, kiṅgatikā hoti, kiṁparamā, kiṁphalā, kiṁpariyosānā? </span><span class="translation sujato">And how is the heart’s release by love developed? What is its destination, apex, fruit, and end? </span></div><p><div class=verse-container id=sn46.54:12.2><span>Idha, bhikkhave, bhikkhu mettāsahagataṁ satisambojjhaṅgaṁ bhāveti …pe… </span><span class="translation sujato">It’s when a mendicant develops the heart’s release by love together with the awakening factors of mindfulness, investigation of principles, energy, rapture, tranquility, immersion, </span></div><p><div class=verse-container id=sn46.54:12.3><span>mettāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><span class="translation sujato">and equanimity, which rely on seclusion, fading away, and cessation, and ripen as letting go. </span></div><p><div class=verse-container id=sn46.54:12.4><span>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati. </span><span class="translation sujato">If they wish: ‘May I meditate perceiving the repulsive in the unrepulsive,’ that’s what they do. </span></div><p><div class=verse-container id=sn46.54:12.5><span>Sace ākaṅkhati ‘paṭikūle appaṭikūlasaññī vihareyyan’ti, appaṭikūlasaññī tattha viharati. </span><span class="translation sujato">If they wish: ‘May I meditate perceiving the unrepulsive in the repulsive,’ that’s what they do. </span></div><p><div class=verse-container id=sn46.54:12.6><span>Sace ākaṅkhati ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha viharati. </span><span class="translation sujato">If they wish: ‘May I meditate perceiving the repulsive in the unrepulsive and the repulsive,’ that’s what they do. </span></div><p><div class=verse-container id=sn46.54:12.7><span>Sace ākaṅkhati ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha viharati. </span><span class="translation sujato">If they wish: ‘May I meditate perceiving the unrepulsive in the repulsive and the unrepulsive,’ that’s what they do. </span></div><p><div class=verse-container id=sn46.54:12.8><span>Sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako ca tattha viharati sato sampajāno, subhaṁ vā kho pana vimokkhaṁ upasampajja viharati. </span><span class="translation sujato">If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do. </span></div><p><div class=verse-container id=sn46.54:12.9><span>Subhaparamāhaṁ, bhikkhave, mettācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato. </span><span class="translation sujato">The apex of the heart’s release by love is the beautiful, I say, for a mendicant who has not penetrated to a higher freedom. </span></div><p><div class=verse-container id=sn46.54:13.1><span>Kathaṁ bhāvitā ca, bhikkhave, karuṇācetovimutti, kiṅgatikā hoti, kiṁparamā, kiṁphalā, kiṁpariyosānā? </span><span class="translation sujato">And how is the heart’s release by compassion developed? What is its destination, apex, fruit, and end? </span></div><p><div class=verse-container id=sn46.54:13.2><span>Idha, bhikkhave, bhikkhu karuṇāsahagataṁ satisambojjhaṅgaṁ bhāveti …pe… </span><span class="translation sujato">It’s when a mendicant develops the heart’s release by compassion together with the awakening factors of mindfulness, investigation of principles, energy, rapture, tranquility, immersion, </span></div><p><div class=verse-container id=sn46.54:13.3><span>karuṇāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><span class="translation sujato">and equanimity, which rely on seclusion, fading away, and cessation, and ripen as letting go. </span></div><p><div class=verse-container id=sn46.54:13.4><span>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati …pe… </span><span class="translation sujato">If they wish: ‘May I meditate perceiving the repulsive in the unrepulsive,’ that’s what they do. … </span></div><p><div class=verse-container id=sn46.54:13.5><span>sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno. </span><span class="translation sujato">If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do. </span></div><p><div class=verse-container id=sn46.54:13.6><span>Sabbaso vā pana rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><span class="translation sujato">Or else, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, they enter and remain in the dimension of infinite space. </span></div><p><div class=verse-container id=sn46.54:13.7><span>Ākāsānañcāyatanaparamāhaṁ, bhikkhave, karuṇācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato. </span><span class="translation sujato">The apex of the heart’s release by compassion is the dimension of infinite space, I say, for a mendicant who has not penetrated to a higher freedom. </span></div><p><div class=verse-container id=sn46.54:14.1><span>Kathaṁ bhāvitā ca, bhikkhave, muditācetovimutti, kiṅgatikā hoti, kiṁparamā, kiṁphalā, kiṁpariyosānā? </span><span class="translation sujato">And how is the heart’s release by rejoicing developed? What is its destination, apex, fruit, and end? </span></div><p><div class=verse-container id=sn46.54:14.2><span>Idha, bhikkhave, bhikkhu muditāsahagataṁ satisambojjhaṅgaṁ bhāveti …pe… </span><span class="translation sujato">It’s when a mendicant develops the heart’s release by rejoicing together with the awakening factors of mindfulness, investigation of principles, energy, rapture, tranquility, immersion, </span></div><p><div class=verse-container id=sn46.54:14.3><span>muditāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><span class="translation sujato">and equanimity, which rely on seclusion, fading away, and cessation, and ripen as letting go. </span></div><p><div class=verse-container id=sn46.54:14.4><span>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati …pe… </span><span class="translation sujato">If they wish: ‘May I meditate perceiving the repulsive in the unrepulsive,’ that’s what they do. … </span></div><p><div class=verse-container id=sn46.54:14.5><span>sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno. </span><span class="translation sujato">If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do. </span></div><p><div class=verse-container id=sn46.54:14.6><span>Sabbaso vā pana ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><span class="translation sujato">Or else, going totally beyond the dimension of infinite space, aware that ‘consciousness is infinite’, they enter and remain in the dimension of infinite consciousness. </span></div><p><div class=verse-container id=sn46.54:14.7><span>Viññāṇañcāyatanaparamāhaṁ, bhikkhave, muditācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato. </span><span class="translation sujato">The apex of the heart’s release by rejoicing is the dimension of infinite consciousness, I say, for a mendicant who has not penetrated to a higher freedom. </span></div><p><div class=verse-container id=sn46.54:15.1><span>Kathaṁ bhāvitā ca, bhikkhave, upekkhācetovimutti, kiṅgatikā hoti, kiṁparamā, kiṁphalā, kiṁpariyosānā? </span><span class="translation sujato">And how is the heart’s release by equanimity developed? What is its destination, apex, fruit, and end? </span></div><p><div class=verse-container id=sn46.54:15.2><span>Idha, bhikkhave, bhikkhu upekkhāsahagataṁ satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe… </span><span class="translation sujato">It’s when a mendicant develops the heart’s release by equanimity together with the awakening factors of mindfulness, investigation of principles, energy, rapture, tranquility, immersion, </span></div><p><div class=verse-container id=sn46.54:15.3><span>upekkhāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><span class="translation sujato">and equanimity, which rely on seclusion, fading away, and cessation, and ripen as letting go. </span></div><p><div class=verse-container id=sn46.54:15.4><span>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati. </span><span class="translation sujato">If they wish: ‘May I meditate perceiving the repulsive in the unrepulsive,’ that’s what they do. </span></div><p><div class=verse-container id=sn46.54:15.5><span>Sace ākaṅkhati ‘paṭikūle appaṭikūlasaññī vihareyyan’ti, appaṭikūlasaññī tattha viharati. </span><span class="translation sujato">If they wish: ‘May I meditate perceiving the unrepulsive in the repulsive,’ that’s what they do. </span></div><p><div class=verse-container id=sn46.54:15.6><span>Sace ākaṅkhati ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha viharati. </span><span class="translation sujato">If they wish: ‘May I meditate perceiving the repulsive in the unrepulsive and the repulsive,’ that’s what they do. </span></div><p><div class=verse-container id=sn46.54:15.7><span>Sace ākaṅkhati ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha viharati. </span><span class="translation sujato">If they wish: ‘May I meditate perceiving the unrepulsive in the repulsive and the unrepulsive,’ that’s what they do. </span></div><p><div class=verse-container id=sn46.54:15.8><span>Sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno. </span><span class="translation sujato">If they wish: ‘May I meditate staying equanimous, mindful and aware, rejecting both the repulsive and the unrepulsive,’ that’s what they do. </span></div><p><div class=verse-container id=sn46.54:15.9><span>Sabbaso vā pana viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><span class="translation sujato">Or else, going totally beyond the dimension of infinite consciousness, aware that ‘there is nothing at all’, they enter and remain in the dimension of nothingness. </span></div><p><div class=verse-container id=sn46.54:15.10><span>Ākiñcaññāyatanaparamāhaṁ, bhikkhave, upekkhācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato”ti. </span><span class="translation sujato">The apex of the heart’s release by equanimity is the dimension of nothingness, I say, for a mendicant who has not penetrated to a higher freedom.” </span></div><p><div class=verse-container id=sn46.54:15.11><span>Catutthaṁ. </span></div><div class=flex-between><a href=/canon/en/pli/ms/sutta/sn/sn0046/sn0046P0053.html>Previous</a><a href=/canon/en/pli/ms/sutta/sn/sn0046/sn0046P0055.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>