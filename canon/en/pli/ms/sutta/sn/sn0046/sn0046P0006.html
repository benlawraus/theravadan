<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0046/sn0046P0006.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0046/sn0046P0005.html>Previous</a><a href=/canon/en/pli/ms/sutta/sn/sn0046/sn0046P0007.html>Next</a></div><p><div class=verse-container id=sn46.6:0.1><span>Saṁyutta Nikāya 46.6 </span><span class="translation sujato">Linked Discourses 46.6 </span></div><p><div class=verse-container id=sn46.6:0.2><span>1. Pabbatavagga </span><span class="translation sujato">1. Mountains </span></div><p><div class=verse-container id=sn46.6:0.3><span class=big-bold>Kuṇḍaliyasutta </span><span class="translation sujato">Kuṇḍaliya </span></div><p><div class=verse-container id=sn46.6:1.1><span>Ekaṁ samayaṁ bhagavā sākete viharati añjanavane migadāye. </span><span class="translation sujato">At one time the Buddha was staying near Sāketa in the deer park at the Añjana Wood. </span></div><p><div class=verse-container id=sn46.6:1.2><span>Atha kho kuṇḍaliyo paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the wanderer Kuṇḍaliya went up to the Buddha, and exchanged greetings with him. </span></div><p><div class=verse-container id=sn46.6:1.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho kuṇḍaliyo paribbājako bhagavantaṁ etadavoca: </span><span class="translation sujato">When the greetings and polite conversation were over, he sat down to one side and said to the Buddha: </span></div><p><div class=verse-container id=sn46.6:1.4><span>“ahamasmi, bho gotama, ārāmanissayī parisāvacaro. </span><span class="translation sujato">“Worthy Gotama, I like to hang around the monasteries and visit the assemblies. </span></div><p><div class=verse-container id=sn46.6:1.5><span>Tassa mayhaṁ, bho gotama, pacchābhattaṁ bhuttapātarāsassa ayamācāro hoti—</span><span class="translation sujato">When I’ve finished breakfast, it’s my habit to </span></div><p><div class=verse-container id=sn46.6:1.6><span>ārāmena ārāmaṁ uyyānena uyyānaṁ anucaṅkamāmi anuvicarāmi. </span><span class="translation sujato">wander from monastery to monastery, from park to park. </span></div><p><div class=verse-container id=sn46.6:1.7><span>So tattha passāmi eke samaṇabrāhmaṇe itivādappamokkhānisaṁsañceva kathaṁ kathente upārambhānisaṁsañca: </span><span class="translation sujato">There I see some ascetics and brahmins speaking for the sake of winning debates and finding fault. </span></div><p><div class=verse-container id=sn46.6:1.8><span>‘bhavaṁ pana gotamo kimānisaṁso viharatī’”ti? </span><span class="translation sujato">But what benefit does the worthy Gotama live for?” </span></div><p><div class=verse-container id=sn46.6:1.9><span>“Vijjāvimuttiphalānisaṁso kho, kuṇḍaliya, tathāgato viharatī”ti. </span><span class="translation sujato">“The benefit the Realized One lives for, Kuṇḍaliya, is the fruit of knowledge and freedom.” </span></div><p><div class=verse-container id=sn46.6:2.1><span>“Katame pana, bho gotama, dhammā bhāvitā bahulīkatā vijjāvimuttiṁ paripūrentī”ti? </span><span class="translation sujato">“But what things must be developed and cultivated in order to fulfill knowledge and freedom?” </span></div><p><div class=verse-container id=sn46.6:2.2><span>“Satta kho, kuṇḍaliya, bojjhaṅgā bhāvitā bahulīkatā vijjāvimuttiṁ paripūrentī”ti. </span><span class="translation sujato">“The seven awakening factors.” </span></div><p><div class=verse-container id=sn46.6:2.3><span>“Katame pana, bho gotama, dhammā bhāvitā bahulīkatā satta bojjhaṅge paripūrentī”ti? </span><span class="translation sujato">“But what things must be developed and cultivated in order to fulfill the seven awakening factors?” </span></div><p><div class=verse-container id=sn46.6:2.4><span>“Cattāro kho, kuṇḍaliya, satipaṭṭhānā bhāvitā bahulīkatā satta bojjhaṅge paripūrentī”ti. </span><span class="translation sujato">“The four kinds of mindfulness meditation.” </span></div><p><div class=verse-container id=sn46.6:2.5><span>“Katame pana, bho gotama, dhammā bhāvitā, bahulīkatā cattāro satipaṭṭhāne paripūrentī”ti? </span><span class="translation sujato">“But what things must be developed and cultivated in order to fulfill the four kinds of mindfulness meditation?” </span></div><p><div class=verse-container id=sn46.6:2.6><span>“Tīṇi kho, kuṇḍaliya, sucaritāni bhāvitāni bahulīkatāni cattāro satipaṭṭhāne paripūrentī”ti. </span><span class="translation sujato">“The three kinds of good conduct.” </span></div><p><div class=verse-container id=sn46.6:2.7><span>“Katame pana, bho gotama, dhammā bhāvitā bahulīkatā tīṇi sucaritāni paripūrentī”ti? </span><span class="translation sujato">“But what things must be developed and cultivated in order to fulfill the three kinds of good conduct?” </span></div><p><div class=verse-container id=sn46.6:2.8><span>“Indriyasaṁvaro kho, kuṇḍaliya, bhāvito bahulīkato tīṇi sucaritāni paripūretīti. </span><span class="translation sujato">“Sense restraint. </span></div><p><div class=verse-container id=sn46.6:3.1><span>Kathaṁ bhāvito ca, kuṇḍaliya, indriyasaṁvaro kathaṁ bahulīkato tīṇi sucaritāni paripūretīti? </span><span class="translation sujato">And Kuṇḍaliya, how is sense restraint developed and cultivated so as to fulfill the three kinds of good conduct? </span></div><p><div class=verse-container id=sn46.6:3.2><span>Idha, kuṇḍaliya, bhikkhu cakkhunā rūpaṁ disvā manāpaṁ nābhijjhati nābhihaṁsati, na rāgaṁ janeti. </span><span class="translation sujato">A mendicant sees an agreeable sight with their eye. They don’t desire it or enjoy it, and they don’t give rise to greed. </span></div><p><div class=verse-container id=sn46.6:3.3><span>Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><span class="translation sujato">Their mind and body are steady internally, well settled and well freed. </span></div><p><div class=verse-container id=sn46.6:3.4><span>Cakkhunā kho paneva rūpaṁ disvā amanāpaṁ na maṅku hoti appatiṭṭhitacitto adīnamānaso abyāpannacetaso. </span><span class="translation sujato">But if they see a disagreeable sight they’re not dismayed; their mind isn’t hardened, dejected, or full of ill will. </span></div><p><div class=verse-container id=sn46.6:3.5><span>Tassa ṭhito ca kāyo hoti ṭhitaṁ cittaṁ ajjhattaṁ susaṇṭhitaṁ suvimuttaṁ. </span><span class="translation sujato">Their mind and body are steady internally, well settled and well freed. </span></div><p><div class=verse-container id=sn46.6:4.1><span>Puna caparaṁ, kuṇḍaliya, bhikkhu sotena saddaṁ sutvā …pe… </span><span class="translation sujato">Furthermore, a mendicant hears an agreeable sound with the ear … </span></div><p><div class=verse-container id=sn46.6:4.2><span>ghānena gandhaṁ ghāyitvā …pe… </span><span class="translation sujato">smells an agreeable odor with the nose … </span></div><p><div class=verse-container id=sn46.6:4.3><span>jivhāya rasaṁ sāyitvā …pe… </span><span class="translation sujato">tastes an agreeable flavor with the tongue … </span></div><p><div class=verse-container id=sn46.6:4.4><span>kāyena phoṭṭhabbaṁ phusitvā …pe… </span><span class="translation sujato">feels an agreeable touch with the body … </span></div><p><div class=verse-container id=sn46.6:4.5><span>manasā dhammaṁ viññāya manāpaṁ nābhijjhati nābhihaṁsati, na rāgaṁ janeti. </span><span class="translation sujato">knows an agreeable idea with their mind. They don’t desire it or enjoy it, and they don’t give rise to greed. </span></div><p><div class=verse-container id=sn46.6:4.6><span>Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><span class="translation sujato">Their mind and body are steady internally, well settled and well freed. </span></div><p><div class=verse-container id=sn46.6:4.7><span>Manasā kho paneva dhammaṁ viññāya amanāpaṁ na maṅku hoti appatiṭṭhitacitto adīnamānaso abyāpannacetaso. </span><span class="translation sujato">But if they know a disagreeable idea they’re not dismayed; their mind isn’t hardened, dejected, or full of ill will. </span></div><p><div class=verse-container id=sn46.6:4.8><span>Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><span class="translation sujato">Their mind and body are steady internally, well settled and well freed. </span></div><p><div class=verse-container id=sn46.6:5.1><span>Yato kho, kuṇḍaliya, bhikkhuno cakkhunā rūpaṁ disvā manāpāmanāpesu rūpesu ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><span class="translation sujato">When a mendicant’s mind and body are steady internally, they’re well settled and well freed when it comes to both agreeable and disagreeable sights, </span></div><p><div class=verse-container id=sn46.6:5.2><span>Sotena saddaṁ sutvā …pe… </span><span class="translation sujato">sounds, </span></div><p><div class=verse-container id=sn46.6:5.3><span>ghānena gandhaṁ ghāyitvā …pe… </span><span class="translation sujato">smells, </span></div><p><div class=verse-container id=sn46.6:5.4><span>jivhāya rasaṁ sāyitvā …pe… </span><span class="translation sujato">tastes, </span></div><p><div class=verse-container id=sn46.6:5.5><span>kāyena phoṭṭhabbaṁ phusitvā …pe… </span><span class="translation sujato">touches, </span></div><p><div class=verse-container id=sn46.6:5.6><span>manasā dhammaṁ viññāya manāpāmanāpesu dhammesu ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><span class="translation sujato">and ideas. </span></div><p><div class=verse-container id=sn46.6:5.7><span>Evaṁ bhāvito kho, kuṇḍaliya, indriyasaṁvaro evaṁ bahulīkato tīṇi sucaritāni paripūreti. </span><span class="translation sujato">That’s how sense restraint is developed and cultivated so as to fulfill the three kinds of good conduct. </span></div><p><div class=verse-container id=sn46.6:6.1><span>Kathaṁ bhāvitāni ca, kuṇḍaliya, tīṇi sucaritāni kathaṁ bahulīkatāni cattāro satipaṭṭhāne paripūrenti? </span><span class="translation sujato">And how are the three kinds of good conduct developed and cultivated so as to fulfill the four kinds of mindfulness meditation? </span></div><p><div class=verse-container id=sn46.6:6.2><span>Idha, kuṇḍaliya, bhikkhu kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti. </span><span class="translation sujato">A mendicant gives up bad conduct by way of body, speech, and mind, and develops good conduct by way of body, speech, and mind. </span></div><p><div class=verse-container id=sn46.6:6.3><span>Evaṁ bhāvitāni kho, kuṇḍaliya, tīṇi sucaritāni evaṁ bahulīkatāni cattāro satipaṭṭhāne paripūrenti. </span><span class="translation sujato">That’s how the three kinds of good conduct are developed and cultivated so as to fulfill the four kinds of mindfulness meditation. </span></div><p><div class=verse-container id=sn46.6:7.1><span>Kathaṁ bhāvitā ca, kuṇḍaliya, cattāro satipaṭṭhānā kathaṁ bahulīkatā satta bojjhaṅge paripūrenti? </span><span class="translation sujato">And how are the four kinds of mindfulness meditation developed and cultivated so as to fulfill the seven awakening factors? </span></div><p><div class=verse-container id=sn46.6:7.2><span>Idha, kuṇḍaliya, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ; </span><span class="translation sujato">A mendicant meditates by observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=sn46.6:7.3><span>vedanāsu …pe… </span><span class="translation sujato">They meditate observing an aspect of feelings … </span></div><p><div class=verse-container id=sn46.6:7.4><span>citte …pe… </span><span class="translation sujato">mind … </span></div><p><div class=verse-container id=sn46.6:7.5><span>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><span class="translation sujato">principles—keen, aware, and mindful, rid of covetousness and displeasure for the world. </span></div><p><div class=verse-container id=sn46.6:7.6><span>Evaṁ bhāvitā kho, kuṇḍaliya, cattāro satipaṭṭhānā evaṁ bahulīkatā satta bojjhaṅge paripūrenti. </span><span class="translation sujato">That’s how the four kinds of mindfulness meditation are developed and cultivated so as to fulfill the seven awakening factors. </span></div><p><div class=verse-container id=sn46.6:8.1><span>Kathaṁ bhāvitā ca, kuṇḍaliya, satta bojjhaṅgā kathaṁ bahulīkatā vijjāvimuttiṁ paripūrenti? </span><span class="translation sujato">And how are the seven awakening factors developed and cultivated so as to fulfill knowledge and freedom? </span></div><p><div class=verse-container id=sn46.6:8.2><span>Idha, kuṇḍaliya, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe… </span><span class="translation sujato">A mendicant develops the awakening factors of mindfulness, investigation of principles, energy, rapture, tranquility, immersion, </span></div><p><div class=verse-container id=sn46.6:8.3><span>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><span class="translation sujato">and equanimity, which rely on seclusion, fading away, and cessation, and ripen as letting go. </span></div><p><div class=verse-container id=sn46.6:8.4><span>Evaṁ bhāvitā kho, kuṇḍaliya, satta bojjhaṅgā evaṁ bahulīkatā vijjāvimuttiṁ paripūrentī”ti. </span><span class="translation sujato">That’s how the seven awakening factors are developed and cultivated so as to fulfill knowledge and freedom.” </span></div><p><div class=verse-container id=sn46.6:9.1><span>Evaṁ vutte, kuṇḍaliyo paribbājako bhagavantaṁ etadavoca: </span><span class="translation sujato">When he said this, the wanderer Kuṇḍaliya said to the Buddha, </span></div><p><div class=verse-container id=sn46.6:9.2><span>“abhikkantaṁ, bho gotama, abhikkantaṁ, bho gotama. </span><span class="translation sujato">“Excellent, worthy Gotama! Excellent! </span></div><p><div class=verse-container id=sn46.6:9.3><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evameva bhotā gotamena anekapariyāyena dhammo pakāsito. </span><span class="translation sujato">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span></div><p><div class=verse-container id=sn46.6:9.4><span>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><span class="translation sujato">I go for refuge to the worthy Gotama, to the teaching, and to the mendicant Saṅgha. </span></div><p><div class=verse-container id=sn46.6:9.5><span>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=sn46.6:9.6><span>Chaṭṭhaṁ. </span></div><div class=flex-between><a href=/canon/en/pli/ms/sutta/sn/sn0046/sn0046P0005.html>Previous</a><a href=/canon/en/pli/ms/sutta/sn/sn0046/sn0046P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>