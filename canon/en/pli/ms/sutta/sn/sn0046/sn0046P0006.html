<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0046/sn0046P0006.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0046/sn0046P0005.html>Previous</a><a href=/canon/en/pli/ms/sutta/sn/sn0046/sn0046P0007.html>Next</a></div><p id=sn46.6:0.1><span class=root>Saṁyutta Nikāya 46.6 </span><br> <span class=sujato>Linked Discourses 46.6 </span><br><p id=sn46.6:0.2><span class=root>1. Pabbatavagga </span><br> <span class=sujato>1. Mountains </span><br><p id=sn46.6:0.3><span class="root big-bold">Kuṇḍaliyasutta </span><br> <span class=sujato>Kuṇḍaliya </span><br><p id=sn46.6:1.1><span class=root>Ekaṁ samayaṁ bhagavā sākete viharati añjanavane migadāye. </span><br> <span class=sujato>At one time the Buddha was staying near Sāketa in the deer park at the Añjana Wood. </span><br><p id=sn46.6:1.2><span class=root>Atha kho kuṇḍaliyo paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then the wanderer Kuṇḍaliya went up to the Buddha, and exchanged greetings with him. </span><br><p id=sn46.6:1.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho kuṇḍaliyo paribbājako bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha: </span><br><p id=sn46.6:1.4><span class=root>“ahamasmi, bho gotama, ārāmanissayī parisāvacaro. </span><br> <span class=sujato>“Worthy Gotama, I like to hang around the monasteries and visit the assemblies. </span><br><p id=sn46.6:1.5><span class=root>Tassa mayhaṁ, bho gotama, pacchābhattaṁ bhuttapātarāsassa ayamācāro hoti—</span><br> <span class=sujato>When I’ve finished breakfast, it’s my habit to </span><br><p id=sn46.6:1.6><span class=root>ārāmena ārāmaṁ uyyānena uyyānaṁ anucaṅkamāmi anuvicarāmi. </span><br> <span class=sujato>wander from monastery to monastery, from park to park. </span><br><p id=sn46.6:1.7><span class=root>So tattha passāmi eke samaṇabrāhmaṇe itivādappamokkhānisaṁsañceva kathaṁ kathente upārambhānisaṁsañca: </span><br> <span class=sujato>There I see some ascetics and brahmins speaking for the sake of winning debates and finding fault. </span><br><p id=sn46.6:1.8><span class=root>‘bhavaṁ pana gotamo kimānisaṁso viharatī’”ti? </span><br> <span class=sujato>But what benefit does the worthy Gotama live for?” </span><br><p id=sn46.6:1.9><span class=root>“Vijjāvimuttiphalānisaṁso kho, kuṇḍaliya, tathāgato viharatī”ti. </span><br> <span class=sujato>“The benefit the Realized One lives for, Kuṇḍaliya, is the fruit of knowledge and freedom.” </span><br><p id=sn46.6:2.1><span class=root>“Katame pana, bho gotama, dhammā bhāvitā bahulīkatā vijjāvimuttiṁ paripūrentī”ti? </span><br> <span class=sujato>“But what things must be developed and cultivated in order to fulfill knowledge and freedom?” </span><br><p id=sn46.6:2.2><span class=root>“Satta kho, kuṇḍaliya, bojjhaṅgā bhāvitā bahulīkatā vijjāvimuttiṁ paripūrentī”ti. </span><br> <span class=sujato>“The seven awakening factors.” </span><br><p id=sn46.6:2.3><span class=root>“Katame pana, bho gotama, dhammā bhāvitā bahulīkatā satta bojjhaṅge paripūrentī”ti? </span><br> <span class=sujato>“But what things must be developed and cultivated in order to fulfill the seven awakening factors?” </span><br><p id=sn46.6:2.4><span class=root>“Cattāro kho, kuṇḍaliya, satipaṭṭhānā bhāvitā bahulīkatā satta bojjhaṅge paripūrentī”ti. </span><br> <span class=sujato>“The four kinds of mindfulness meditation.” </span><br><p id=sn46.6:2.5><span class=root>“Katame pana, bho gotama, dhammā bhāvitā, bahulīkatā cattāro satipaṭṭhāne paripūrentī”ti? </span><br> <span class=sujato>“But what things must be developed and cultivated in order to fulfill the four kinds of mindfulness meditation?” </span><br><p id=sn46.6:2.6><span class=root>“Tīṇi kho, kuṇḍaliya, sucaritāni bhāvitāni bahulīkatāni cattāro satipaṭṭhāne paripūrentī”ti. </span><br> <span class=sujato>“The three kinds of good conduct.” </span><br><p id=sn46.6:2.7><span class=root>“Katame pana, bho gotama, dhammā bhāvitā bahulīkatā tīṇi sucaritāni paripūrentī”ti? </span><br> <span class=sujato>“But what things must be developed and cultivated in order to fulfill the three kinds of good conduct?” </span><br><p id=sn46.6:2.8><span class=root>“Indriyasaṁvaro kho, kuṇḍaliya, bhāvito bahulīkato tīṇi sucaritāni paripūretīti. </span><br> <span class=sujato>“Sense restraint. </span><br><p id=sn46.6:3.1><span class=root>Kathaṁ bhāvito ca, kuṇḍaliya, indriyasaṁvaro kathaṁ bahulīkato tīṇi sucaritāni paripūretīti? </span><br> <span class=sujato>And Kuṇḍaliya, how is sense restraint developed and cultivated so as to fulfill the three kinds of good conduct? </span><br><p id=sn46.6:3.2><span class=root>Idha, kuṇḍaliya, bhikkhu cakkhunā rūpaṁ disvā manāpaṁ nābhijjhati nābhihaṁsati, na rāgaṁ janeti. </span><br> <span class=sujato>A mendicant sees an agreeable sight with their eye. They don’t desire it or enjoy it, and they don’t give rise to greed. </span><br><p id=sn46.6:3.3><span class=root>Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><br> <span class=sujato>Their mind and body are steady internally, well settled and well freed. </span><br><p id=sn46.6:3.4><span class=root>Cakkhunā kho paneva rūpaṁ disvā amanāpaṁ na maṅku hoti appatiṭṭhitacitto adīnamānaso abyāpannacetaso. </span><br> <span class=sujato>But if they see a disagreeable sight they’re not dismayed; their mind isn’t hardened, dejected, or full of ill will. </span><br><p id=sn46.6:3.5><span class=root>Tassa ṭhito ca kāyo hoti ṭhitaṁ cittaṁ ajjhattaṁ susaṇṭhitaṁ suvimuttaṁ. </span><br> <span class=sujato>Their mind and body are steady internally, well settled and well freed. </span><br><p id=sn46.6:4.1><span class=root>Puna caparaṁ, kuṇḍaliya, bhikkhu sotena saddaṁ sutvā …pe… </span><br> <span class=sujato>Furthermore, a mendicant hears an agreeable sound with the ear … </span><br><p id=sn46.6:4.2><span class=root>ghānena gandhaṁ ghāyitvā …pe… </span><br> <span class=sujato>smells an agreeable odor with the nose … </span><br><p id=sn46.6:4.3><span class=root>jivhāya rasaṁ sāyitvā …pe… </span><br> <span class=sujato>tastes an agreeable flavor with the tongue … </span><br><p id=sn46.6:4.4><span class=root>kāyena phoṭṭhabbaṁ phusitvā …pe… </span><br> <span class=sujato>feels an agreeable touch with the body … </span><br><p id=sn46.6:4.5><span class=root>manasā dhammaṁ viññāya manāpaṁ nābhijjhati nābhihaṁsati, na rāgaṁ janeti. </span><br> <span class=sujato>knows an agreeable idea with their mind. They don’t desire it or enjoy it, and they don’t give rise to greed. </span><br><p id=sn46.6:4.6><span class=root>Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><br> <span class=sujato>Their mind and body are steady internally, well settled and well freed. </span><br><p id=sn46.6:4.7><span class=root>Manasā kho paneva dhammaṁ viññāya amanāpaṁ na maṅku hoti appatiṭṭhitacitto adīnamānaso abyāpannacetaso. </span><br> <span class=sujato>But if they know a disagreeable idea they’re not dismayed; their mind isn’t hardened, dejected, or full of ill will. </span><br><p id=sn46.6:4.8><span class=root>Tassa ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><br> <span class=sujato>Their mind and body are steady internally, well settled and well freed. </span><br><p id=sn46.6:5.1><span class=root>Yato kho, kuṇḍaliya, bhikkhuno cakkhunā rūpaṁ disvā manāpāmanāpesu rūpesu ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><br> <span class=sujato>When a mendicant’s mind and body are steady internally, they’re well settled and well freed when it comes to both agreeable and disagreeable sights, </span><br><p id=sn46.6:5.2><span class=root>Sotena saddaṁ sutvā …pe… </span><br> <span class=sujato>sounds, </span><br><p id=sn46.6:5.3><span class=root>ghānena gandhaṁ ghāyitvā …pe… </span><br> <span class=sujato>smells, </span><br><p id=sn46.6:5.4><span class=root>jivhāya rasaṁ sāyitvā …pe… </span><br> <span class=sujato>tastes, </span><br><p id=sn46.6:5.5><span class=root>kāyena phoṭṭhabbaṁ phusitvā …pe… </span><br> <span class=sujato>touches, </span><br><p id=sn46.6:5.6><span class=root>manasā dhammaṁ viññāya manāpāmanāpesu dhammesu ṭhito ca kāyo hoti, ṭhitaṁ cittaṁ ajjhattaṁ susaṇṭhitaṁ suvimuttaṁ. </span><br> <span class=sujato>and ideas. </span><br><p id=sn46.6:5.7><span class=root>Evaṁ bhāvito kho, kuṇḍaliya, indriyasaṁvaro evaṁ bahulīkato tīṇi sucaritāni paripūreti. </span><br> <span class=sujato>That’s how sense restraint is developed and cultivated so as to fulfill the three kinds of good conduct. </span><br><p id=sn46.6:6.1><span class=root>Kathaṁ bhāvitāni ca, kuṇḍaliya, tīṇi sucaritāni kathaṁ bahulīkatāni cattāro satipaṭṭhāne paripūrenti? </span><br> <span class=sujato>And how are the three kinds of good conduct developed and cultivated so as to fulfill the four kinds of mindfulness meditation? </span><br><p id=sn46.6:6.2><span class=root>Idha, kuṇḍaliya, bhikkhu kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti. </span><br> <span class=sujato>A mendicant gives up bad conduct by way of body, speech, and mind, and develops good conduct by way of body, speech, and mind. </span><br><p id=sn46.6:6.3><span class=root>Evaṁ bhāvitāni kho, kuṇḍaliya, tīṇi sucaritāni evaṁ bahulīkatāni cattāro satipaṭṭhāne paripūrenti. </span><br> <span class=sujato>That’s how the three kinds of good conduct are developed and cultivated so as to fulfill the four kinds of mindfulness meditation. </span><br><p id=sn46.6:7.1><span class=root>Kathaṁ bhāvitā ca, kuṇḍaliya, cattāro satipaṭṭhānā kathaṁ bahulīkatā satta bojjhaṅge paripūrenti? </span><br> <span class=sujato>And how are the four kinds of mindfulness meditation developed and cultivated so as to fulfill the seven awakening factors? </span><br><p id=sn46.6:7.2><span class=root>Idha, kuṇḍaliya, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ; </span><br> <span class=sujato>A mendicant meditates by observing an aspect of the body—keen, aware, and mindful, rid of covetousness and displeasure for the world. </span><br><p id=sn46.6:7.3><span class=root>vedanāsu …pe… </span><br> <span class=sujato>They meditate observing an aspect of feelings … </span><br><p id=sn46.6:7.4><span class=root>citte …pe… </span><br> <span class=sujato>mind … </span><br><p id=sn46.6:7.5><span class=root>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>principles—keen, aware, and mindful, rid of covetousness and displeasure for the world. </span><br><p id=sn46.6:7.6><span class=root>Evaṁ bhāvitā kho, kuṇḍaliya, cattāro satipaṭṭhānā evaṁ bahulīkatā satta bojjhaṅge paripūrenti. </span><br> <span class=sujato>That’s how the four kinds of mindfulness meditation are developed and cultivated so as to fulfill the seven awakening factors. </span><br><p id=sn46.6:8.1><span class=root>Kathaṁ bhāvitā ca, kuṇḍaliya, satta bojjhaṅgā kathaṁ bahulīkatā vijjāvimuttiṁ paripūrenti? </span><br> <span class=sujato>And how are the seven awakening factors developed and cultivated so as to fulfill knowledge and freedom? </span><br><p id=sn46.6:8.2><span class=root>Idha, kuṇḍaliya, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe… </span><br> <span class=sujato>A mendicant develops the awakening factors of mindfulness, investigation of principles, energy, rapture, tranquility, immersion, </span><br><p id=sn46.6:8.3><span class=root>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sujato>and equanimity, which rely on seclusion, fading away, and cessation, and ripen as letting go. </span><br><p id=sn46.6:8.4><span class=root>Evaṁ bhāvitā kho, kuṇḍaliya, satta bojjhaṅgā evaṁ bahulīkatā vijjāvimuttiṁ paripūrentī”ti. </span><br> <span class=sujato>That’s how the seven awakening factors are developed and cultivated so as to fulfill knowledge and freedom.” </span><br><p id=sn46.6:9.1><span class=root>Evaṁ vutte, kuṇḍaliyo paribbājako bhagavantaṁ etadavoca: </span><br> <span class=sujato>When he said this, the wanderer Kuṇḍaliya said to the Buddha, </span><br><p id=sn46.6:9.2><span class=root>“abhikkantaṁ, bho gotama, abhikkantaṁ, bho gotama. </span><br> <span class=sujato>“Excellent, worthy Gotama! Excellent! </span><br><p id=sn46.6:9.3><span class=root>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evameva bhotā gotamena anekapariyāyena dhammo pakāsito. </span><br> <span class=sujato>As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span><br><p id=sn46.6:9.4><span class=root>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><br> <span class=sujato>I go for refuge to the worthy Gotama, to the teaching, and to the mendicant Saṅgha. </span><br><p id=sn46.6:9.5><span class=root>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=sn46.6:9.6><span class=root>Chaṭṭhaṁ. </span><br></main><footer class="container footer"><small><a href=/about>Contact info</a></small></footer>