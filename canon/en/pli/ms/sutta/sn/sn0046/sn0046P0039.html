<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0046/sn0046P0039.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0046/sn0046P0038.html>Previous</a><a href=/canon/en/pli/ms/sutta/sn/sn0046/sn0046P0040.html>Next</a></div><p id=sn46.39:0.1><span class=root>Saṁyutta Nikāya 46.39 </span><br> <span class=sujato>Linked Discourses 46.39 </span><br><p id=sn46.39:0.2><span class=root>4. Nīvaraṇavagga </span><br> <span class=sujato>4. Hindrances </span><br><p id=sn46.39:0.3><span class="root big-bold">Rukkhasutta </span><br> <span class=sujato>Trees </span><br><p id=sn46.39:1.1><span class=root>“Santi, bhikkhave, mahārukkhā aṇubījā mahākāyā rukkhānaṁ ajjhāruhā, yehi rukkhā ajjhārūḷhā obhaggavibhaggā vipatitā senti. </span><br> <span class=sujato>“Mendicants, there are large trees with tiny seeds and big trunks, which grow up and around other trees as parasites. The trees they engulf break apart, collapse, and fall. </span><br><p id=sn46.39:1.2><span class=root>Katame ca te, bhikkhave, mahārukkhā aṇubījā mahākāyā rukkhānaṁ ajjhāruhā, yehi rukkhā ajjhārūḷhā obhaggavibhaggā vipatitā senti? </span><br> <span class=sujato>And what are those large trees with tiny seeds and big trunks? </span><br><p id=sn46.39:1.3><span class=root>Assattho, nigrodho, pilakkho, udumbaro, kacchako, kapitthano—</span><br> <span class=sujato>The peepal, banyan, wavy leaf fig, cluster fig, Moreton Bay fig, and portia. </span><br><p id=sn46.39:1.4><span class=root>ime kho te, bhikkhave, mahārukkhā aṇubījā mahākāyā rukkhānaṁ ajjhāruhā, yehi rukkhā ajjhārūḷhā obhaggavibhaggā vipatitā senti. </span><br> <span class=sujato>These are the large trees with tiny seeds and big trunks, which grow up and around other trees as parasites. The trees they engulf break apart, collapse, and fall. </span><br><p id=sn46.39:1.5><span class=root>Evameva kho, bhikkhave, idhekacco kulaputto yādisake kāme ohāya agārasmā anagāriyaṁ pabbajito hoti, so tādisakehi kāmehi tato vā pāpiṭṭhatarehi obhaggavibhaggo vipatito seti. </span><br> <span class=sujato>In the same way, take a certain gentleman who has gone forth from the lay life to homelessness, abandoning sensual pleasures. But beset by sensual pleasures that are similar, or even worse, he breaks apart, collapses, and falls. </span><br><p id=sn46.39:2.1><span class=root>Pañcime, bhikkhave, āvaraṇā nīvaraṇā cetaso ajjhāruhā paññāya dubbalīkaraṇā. </span><br> <span class=sujato>There are these five obstacles and hindrances, parasites of the mind that weaken wisdom. </span><br><p id=sn46.39:2.2><span class=root>Katame pañca? </span><br> <span class=sujato>What five? </span><br><p id=sn46.39:2.3><span class=root>Kāmacchando, bhikkhave, āvaraṇo nīvaraṇo cetaso ajjhāruho paññāya dubbalīkaraṇo. </span><br> <span class=sujato>Sensual desire, </span><br><p id=sn46.39:2.4><span class=root>Byāpādo, bhikkhave, āvaraṇo nīvaraṇo cetaso ajjhāruho paññāya dubbalīkaraṇo. </span><br> <span class=sujato>ill will, </span><br><p id=sn46.39:2.5><span class=root>Thinamiddhaṁ, bhikkhave, āvaraṇaṁ nīvaraṇaṁ cetaso ajjhāruhaṁ paññāya dubbalīkaraṇaṁ. </span><br> <span class=sujato>dullness and drowsiness, </span><br><p id=sn46.39:2.6><span class=root>Uddhaccakukkuccaṁ, bhikkhave, āvaraṇaṁ nīvaraṇaṁ cetaso ajjhāruhaṁ paññāya dubbalīkaraṇaṁ. </span><br> <span class=sujato>restlessness and remorse, </span><br><p id=sn46.39:2.7><span class=root>Vicikicchā, bhikkhave, āvaraṇā nīvaraṇā cetaso ajjhāruhā paññāya dubbalīkaraṇā. </span><br> <span class=sujato>and doubt. </span><br><p id=sn46.39:2.8><span class=root>Ime kho, bhikkhave, pañca āvaraṇā nīvaraṇā cetaso ajjhāruhā paññāya dubbalīkaraṇā. </span><br> <span class=sujato>These are the five obstacles and hindrances, parasites of the mind that weaken wisdom. </span><br><p id=sn46.39:3.1><span class=root>Sattime, bhikkhave, bojjhaṅgā anāvaraṇā anīvaraṇā cetaso anajjhāruhā bhāvitā bahulīkatā vijjāvimuttiphalasacchikiriyāya saṁvattanti. </span><br> <span class=sujato>These seven awakening factors are not obstacles, hindrances, or parasites of the mind. When developed and cultivated they lead to the realization of the fruit of knowledge and freedom. </span><br><p id=sn46.39:3.2><span class=root>Katame satta? </span><br> <span class=sujato>What seven? </span><br><p id=sn46.39:3.3><span class=root>Satisambojjhaṅgo, bhikkhave, anāvaraṇo anīvaraṇo cetaso anajjhāruho bhāvito bahulīkato vijjāvimuttiphalasacchikiriyāya saṁvattati …pe… upekkhāsambojjhaṅgo, bhikkhave, anāvaraṇo anīvaraṇo cetaso anajjhāruho bhāvito bahulīkato vijjāvimuttiphalasacchikiriyāya saṁvattati. </span><br> <span class=sujato>The awakening factors of mindfulness, investigation of principles, energy, rapture, tranquility, immersion, and equanimity. </span><br><p id=sn46.39:3.4><span class=root>Ime kho, bhikkhave, satta bojjhaṅgā anāvaraṇā anīvaraṇā cetaso anajjhāruhā bhāvitā bahulīkatā vijjāvimuttiphalasacchikiriyāya saṁvattantī”ti. </span><br> <span class=sujato>These seven awakening factors are not obstacles, hindrances, or parasites of the mind. When developed and cultivated they lead to the realization of the fruit of knowledge and freedom.” </span><br><p id=sn46.39:3.5><span class=root>Navamaṁ. </span><br></main><footer class="container footer"><small><a href=/about/>Contact info</a></small></footer>