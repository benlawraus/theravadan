<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0046/sn0046P0003.html>Deutsch</a> , <a href=/canon/lt/pli/ms/sutta/sn/sn0046/sn0046P0003.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0046/sn0046P0002.html>Previous</a><a href=/canon/en/pli/ms/sutta/sn/sn0046/sn0046P0004.html>Next</a></div><p><div class=verse-container id=sn46.3:0.1><span>Saṁyutta Nikāya 46.3 </span><span class="translation sujato">Linked Discourses 46.3 </span></div><p><div class=verse-container id=sn46.3:0.2><span>1. Pabbatavagga </span><span class="translation sujato">1. Mountains </span></div><p><div class=verse-container id=sn46.3:0.3><span class=big-bold>Sīlasutta </span><span class="translation sujato">Ethics </span></div><p><div class=verse-container id=sn46.3:1.1><span>“Ye te, bhikkhave, bhikkhū sīlasampannā samādhisampannā ñāṇasampannā vimuttisampannā vimuttiñāṇadassanasampannā, dassanampāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sujato">“Mendicants, when a mendicant is accomplished in ethics, immersion, knowledge, freedom, or the knowledge and vision of freedom, even the sight of them is very helpful, I say. </span></div><p><div class=verse-container id=sn46.3:1.2><span>savanampāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sujato">Even to hear them, </span></div><p><div class=verse-container id=sn46.3:1.3><span>upasaṅkamanampāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sujato">approach them, </span></div><p><div class=verse-container id=sn46.3:1.4><span>payirupāsanampāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sujato">pay homage to them, </span></div><p><div class=verse-container id=sn46.3:1.5><span>anussatimpāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sujato">recollect them, </span></div><p><div class=verse-container id=sn46.3:1.6><span>anupabbajjampāhaṁ, bhikkhave, tesaṁ bhikkhūnaṁ bahukāraṁ vadāmi. </span><span class="translation sujato">or go forth following them is very helpful, I say. </span></div><p><div class=verse-container id=sn46.3:1.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn46.3:1.8><span>Tathārūpānaṁ, bhikkhave, bhikkhūnaṁ dhammaṁ sutvā dvayena vūpakāsena vūpakaṭṭho viharati—kāyavūpakāsena ca cittavūpakāsena ca. </span><span class="translation sujato">Because after hearing the teaching of such mendicants, a mendicant will live withdrawn in both body and mind, </span></div><p><div class=verse-container id=sn46.3:1.9><span>So tathā vūpakaṭṭho viharanto taṁ dhammaṁ anussarati anuvitakketi. </span><span class="translation sujato">as they recollect and think about that teaching. </span></div><p><div class=verse-container id=sn46.3:2.1><span>Yasmiṁ samaye, bhikkhave, bhikkhu tathā vūpakaṭṭho viharanto taṁ dhammaṁ anussarati anuvitakketi, satisambojjhaṅgo tasmiṁ samaye bhikkhuno āraddho hoti; </span><span class="translation sujato">At such a time, a mendicant has activated the awakening factor of mindfulness; </span></div><p><div class=verse-container id=sn46.3:2.2><span>satisambojjhaṅgaṁ tasmiṁ samaye bhikkhu bhāveti; </span><span class="translation sujato">they develop it </span></div><p><div class=verse-container id=sn46.3:2.3><span>satisambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sujato">and perfect it. </span></div><p><div class=verse-container id=sn46.3:2.4><span>So tathā sato viharanto taṁ dhammaṁ paññāya pavicinati pavicarati parivīmaṁsamāpajjati. </span><span class="translation sujato">As they live mindfully in this way they investigate, explore, and inquire into that teaching with wisdom. </span></div><p><div class=verse-container id=sn46.3:3.1><span>Yasmiṁ samaye, bhikkhave, bhikkhu tathā sato viharanto taṁ dhammaṁ paññāya pavicinati pavicarati parivīmaṁsamāpajjati, dhammavicayasambojjhaṅgo tasmiṁ samaye bhikkhuno āraddho hoti; </span><span class="translation sujato">At such a time, a mendicant has activated the awakening factor of investigation of principles; </span></div><p><div class=verse-container id=sn46.3:3.2><span>dhammavicayasambojjhaṅgaṁ tasmiṁ samaye bhikkhu bhāveti; </span><span class="translation sujato">they develop it </span></div><p><div class=verse-container id=sn46.3:3.3><span>dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sujato">and perfect it. </span></div><p><div class=verse-container id=sn46.3:3.4><span>Tassa taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ. </span><span class="translation sujato">As they investigate principles with wisdom in this way their energy is roused up and unflagging. </span></div><p><div class=verse-container id=sn46.3:4.1><span>Yasmiṁ samaye, bhikkhave, bhikkhuno taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ, vīriyasambojjhaṅgo tasmiṁ samaye bhikkhuno āraddho hoti; vīriyasambojjhaṅgaṁ tasmiṁ samaye bhikkhu bhāveti; vīriyasambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sujato">At such a time, a mendicant has activated the awakening factor of energy; they develop it and perfect it. </span></div><p><div class=verse-container id=sn46.3:4.2><span>Āraddhavīriyassa uppajjati pīti nirāmisā. </span><span class="translation sujato">When they’re energetic, rapture not of the flesh arises. </span></div><p><div class=verse-container id=sn46.3:5.1><span>Yasmiṁ samaye, bhikkhave, bhikkhuno āraddhavīriyassa uppajjati pīti nirāmisā, pītisambojjhaṅgo tasmiṁ samaye bhikkhuno āraddho hoti; pītisambojjhaṅgaṁ tasmiṁ samaye bhikkhu bhāveti; pītisambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sujato">At such a time, a mendicant has activated the awakening factor of rapture; they develop it and perfect it. </span></div><p><div class=verse-container id=sn46.3:5.2><span>Pītimanassa kāyopi passambhati, cittampi passambhati. </span><span class="translation sujato">When the mind is full of rapture, the body and mind become tranquil. </span></div><p><div class=verse-container id=sn46.3:6.1><span>Yasmiṁ samaye, bhikkhave, bhikkhuno pītimanassa kāyopi passambhati cittampi passambhati, passaddhisambojjhaṅgo tasmiṁ samaye bhikkhuno āraddho hoti; passaddhisambojjhaṅgaṁ tasmiṁ samaye bhikkhu bhāveti; passaddhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sujato">At such a time, a mendicant has activated the awakening factor of tranquility; they develop it and perfect it. </span></div><p><div class=verse-container id=sn46.3:6.2><span>Passaddhakāyassa sukhino cittaṁ samādhiyati. </span><span class="translation sujato">When the body is tranquil and one feels bliss, the mind becomes immersed in samādhi. </span></div><p><div class=verse-container id=sn46.3:7.1><span>Yasmiṁ samaye, bhikkhave, bhikkhuno passaddhakāyassa sukhino cittaṁ samādhiyati, samādhisambojjhaṅgo tasmiṁ samaye bhikkhuno āraddho hoti; samādhisambojjhaṅgaṁ tasmiṁ samaye bhikkhu bhāveti; samādhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sujato">At such a time, a mendicant has activated the awakening factor of immersion; they develop it and perfect it. </span></div><p><div class=verse-container id=sn46.3:7.2><span>So tathāsamāhitaṁ cittaṁ sādhukaṁ ajjhupekkhitā hoti. </span><span class="translation sujato">They closely watch over that mind immersed in samādhi. </span></div><p><div class=verse-container id=sn46.3:8.1><span>Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti, upekkhāsambojjhaṅgo tasmiṁ samaye bhikkhuno āraddho hoti; upekkhāsambojjhaṅgaṁ tasmiṁ samaye bhikkhu bhāveti; upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sujato">At such a time, a mendicant has activated the awakening factor of equanimity; they develop it and perfect it. </span></div><p><div class=verse-container id=sn46.3:9.1><span>Evaṁ bhāvitesu kho, bhikkhave, sattasu sambojjhaṅgesu evaṁ bahulīkatesu satta phalā sattānisaṁsā pāṭikaṅkhā. </span><span class="translation sujato">When the seven awakening factors are developed and cultivated in this way they can expect seven fruits and benefits. </span></div><p><div class=verse-container id=sn46.3:9.2><span>Katame satta phalā sattānisaṁsā? </span><span class="translation sujato">What seven? </span></div><p><div class=verse-container id=sn46.3:9.3><span>Diṭṭheva dhamme paṭikacca aññaṁ ārādheti. </span><span class="translation sujato">They attain enlightenment early on in this very life. </span></div><p><div class=verse-container id=sn46.3:9.4><span>No ce diṭṭheva dhamme paṭikacca aññaṁ ārādheti, atha maraṇakāle aññaṁ ārādheti. </span><span class="translation sujato">If not, they attain enlightenment at the time of death. </span></div><p><div class=verse-container id=sn46.3:9.5><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, atha pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sujato">If not, with the ending of the five lower fetters, they’re extinguished between one life and the next. </span></div><p><div class=verse-container id=sn46.3:9.6><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti. </span><span class="translation sujato">If not, with the ending of the five lower fetters they’re extinguished upon landing. </span></div><p><div class=verse-container id=sn46.3:9.7><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti. </span><span class="translation sujato">If not, with the ending of the five lower fetters they’re extinguished without extra effort. </span></div><p><div class=verse-container id=sn46.3:9.8><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti. </span><span class="translation sujato">If not, with the ending of the five lower fetters they’re extinguished with extra effort. </span></div><p><div class=verse-container id=sn46.3:9.9><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā uddhaṁsoto hoti akaniṭṭhagāmī. </span><span class="translation sujato">If not, with the ending of the five lower fetters they head upstream, going to the Akaniṭṭha realm. </span></div><p><div class=verse-container id=sn46.3:9.10><span>Evaṁ bhāvitesu kho, bhikkhave, sattasu bojjhaṅgesu evaṁ bahulīkatesu ime satta phalā sattānisaṁsā pāṭikaṅkhā”ti. </span><span class="translation sujato">When the seven awakening factors are developed and cultivated in this way these are the seven fruits and benefits they can expect.” </span></div><p><div class=verse-container id=sn46.3:9.11><span>Tatiyaṁ. </span></div><div class=flex-between><a href=/canon/en/pli/ms/sutta/sn/sn0046/sn0046P0002.html>Previous</a><a href=/canon/en/pli/ms/sutta/sn/sn0046/sn0046P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>