<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0015.html> Anamataggasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0015/sn0015P0020.html>Deutsch</a> , <a href=/canon/lt/pli/ms/sutta/sn/sn0015/sn0015P0020.html>Lietuvių kalba</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0015/sn0015P0019.html>Previous</a><a href=/canon/en/pli/ms/sutta/sn/sn0016.html>Next</a></div><p id=sn15.20:0.1><span class=root>Saṁyutta Nikāya 15.20 </span><br> <span class=sujato>Linked Discourses 15.20 </span><br><p id=sn15.20:0.2><span class=root>2. Dutiyavagga </span><br> <span class=sujato>2. Chapter Two </span><br><p id=sn15.20:0.3><span class="root big-bold">Vepullapabbatasutta </span><br> <span class=sujato>Mount Vepulla </span><br><p id=sn15.20:1.1><span class=root>Ekaṁ samayaṁ bhagavā rājagahe viharati gijjhakūṭe pabbate. </span><br> <span class=sujato>At one time the Buddha was staying near Rājagaha, on the Vulture’s Peak Mountain. </span><br><p id=sn15.20:1.2><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=sn15.20:1.3><span class=root>“bhikkhavo”ti. </span><br> <span class=sujato>“Mendicants!” </span><br><p id=sn15.20:1.4><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=sn15.20:1.5><span class=root>Bhagavā etadavoca: </span><br> <span class=sujato>The Buddha said this: </span><br><p id=sn15.20:2.1><span class=root>“Anamataggoyaṁ, bhikkhave, saṁsāro. </span><br> <span class=sujato>“Mendicants, transmigration has no known beginning. </span><br><p id=sn15.20:2.2><span class=root>Pubbā koṭi na paññāyati avijjānīvaraṇānaṁ sattānaṁ taṇhāsaṁyojanānaṁ sandhāvataṁ saṁsarataṁ. </span><br> <span class=sujato>No first point is found of sentient beings roaming and transmigrating, shrouded by ignorance and fettered by craving. </span><br><p id=sn15.20:2.3><span class=root>Bhūtapubbaṁ, bhikkhave, imassa vepullassa pabbatassa ‘pācīnavaṁso’tveva samaññā udapādi. </span><br> <span class=sujato>Once upon a time, mendicants, this Mount Vepulla was known as Pācīnavaṁsa. </span><br><p id=sn15.20:2.4><span class=root>Tena kho pana, bhikkhave, samayena manussānaṁ ‘tivarā’tveva samaññā udapādi. </span><br> <span class=sujato>And at that time people were known as Tivaras. </span><br><p id=sn15.20:2.5><span class=root>Tivarānaṁ, bhikkhave, manussānaṁ cattārīsa vassasahassāni āyuppamāṇaṁ ahosi. </span><br> <span class=sujato>The lifespan of the Tivaras was 40,000 years. </span><br><p id=sn15.20:2.6><span class=root>Tivarā, bhikkhave, manussā pācīnavaṁsaṁ pabbataṁ catūhena ārohanti, catūhena orohanti. </span><br> <span class=sujato>It took them four days to climb Mount Vepulla, and four days to descend. </span><br><p id=sn15.20:2.7><span class=root>Tena kho pana, bhikkhave, samayena kakusandho bhagavā arahaṁ sammāsambuddho loke uppanno hoti. </span><br> <span class=sujato>At that time Kakusandha, the Blessed One, the perfected one, the fully awakened Buddha arose in the world. </span><br><p id=sn15.20:2.8><span class=root>Kakusandhassa, bhikkhave, bhagavato arahato sammāsambuddhassa vidhurasañjīvaṁ nāma sāvakayugaṁ ahosi aggaṁ bhaddayugaṁ. </span><br> <span class=sujato>Kakusandha had a fine pair of chief disciples named Vidhura and Sañjīva. </span><br><p id=sn15.20:2.9><span class=root>Passatha, bhikkhave, sā cevimassa pabbatassa samaññā antarahitā, te ca manussā kālaṅkatā, so ca bhagavā parinibbuto. </span><br> <span class=sujato>See, mendicants! This mountain’s name has vanished, those people have passed away, and that Buddha has become fully quenched. </span><br><p id=sn15.20:2.10><span class=root>Evaṁ aniccā, bhikkhave, saṅkhārā; </span><br> <span class=sujato>So impermanent are conditions, </span><br><p id=sn15.20:2.11><span class=root>evaṁ addhuvā, bhikkhave, saṅkhārā; </span><br> <span class=sujato>so unstable are conditions, </span><br><p id=sn15.20:2.12><span class=root>evaṁ anassāsikā, bhikkhave, saṅkhārā. </span><br> <span class=sujato>so unreliable are conditions. </span><br><p id=sn15.20:2.13><span class=root>Yāvañcidaṁ, bhikkhave, alameva sabbasaṅkhāresu nibbindituṁ, alaṁ virajjituṁ, alaṁ vimuccituṁ. </span><br> <span class=sujato>This is quite enough for you to become disillusioned, dispassionate, and freed regarding all conditions. </span><br><p id=sn15.20:3.1><span class=root>Bhūtapubbaṁ, bhikkhave, imassa vepullassa pabbatassa ‘vaṅkako’tveva samaññā udapādi. </span><br> <span class=sujato>Once upon a time this Mount Vepulla was known as Vaṅkaka. </span><br><p id=sn15.20:3.2><span class=root>Tena kho pana, bhikkhave, samayena manussānaṁ ‘rohitassā’tveva samaññā udapādi. </span><br> <span class=sujato>And at that time people were known as Rohitassas. </span><br><p id=sn15.20:3.3><span class=root>Rohitassānaṁ, bhikkhave, manussānaṁ tiṁsavassasahassāni āyuppamāṇaṁ ahosi. </span><br> <span class=sujato>The lifespan of the Rohitassas was 30,000 years. </span><br><p id=sn15.20:3.4><span class=root>Rohitassā, bhikkhave, manussā vaṅkakaṁ pabbataṁ tīhena ārohanti, tīhena orohanti. </span><br> <span class=sujato>It took them three days to climb Mount Vepulla, and three days to descend. </span><br><p id=sn15.20:3.5><span class=root>Tena kho pana, bhikkhave, samayena koṇāgamano bhagavā arahaṁ sammāsambuddho loke uppanno hoti. </span><br> <span class=sujato>At that time Koṇāgamana, the Blessed One, the perfected one, the fully awakened Buddha arose in the world. </span><br><p id=sn15.20:3.6><span class=root>Koṇāgamanassa, bhikkhave, bhagavato arahato sammāsambuddhassa bhiyyosuttaraṁ nāma sāvakayugaṁ ahosi aggaṁ bhaddayugaṁ. </span><br> <span class=sujato>Koṇāgamana had a fine pair of chief disciples named Bhiyyosa and Uttara. </span><br><p id=sn15.20:3.7><span class=root>Passatha, bhikkhave, sā cevimassa pabbatassa samaññā antarahitā, te ca manussā kālaṅkatā, so ca bhagavā parinibbuto. </span><br> <span class=sujato>See, mendicants! This mountain’s name has vanished, those people have passed away, and that Buddha has become fully quenched. </span><br><p id=sn15.20:3.8><span class=root>Evaṁ aniccā, bhikkhave, saṅkhārā …pe… </span><br> <span class=sujato>So impermanent are conditions … </span><br><p id=sn15.20:3.9><span class=root>alaṁ vimuccituṁ. </span><br><p id=sn15.20:4.1><span class=root>Bhūtapubbaṁ, bhikkhave, imassa vepullassa pabbatassa ‘supasso’tveva samaññā udapādi. </span><br> <span class=sujato>Once upon a time this Mount Vepulla was known as Supassa. </span><br><p id=sn15.20:4.2><span class=root>Tena kho pana, bhikkhave, samayena manussānaṁ ‘suppiyā’tveva samaññā udapādi. </span><br> <span class=sujato>And at that time people were known as Suppiyas. </span><br><p id=sn15.20:4.3><span class=root>Suppiyānaṁ, bhikkhave, manussānaṁ vīsativassasahassāni āyuppamāṇaṁ ahosi. </span><br> <span class=sujato>The lifespan of the Suppiyas was 20,000 years. </span><br><p id=sn15.20:4.4><span class=root>Suppiyā, bhikkhave, manussā supassaṁ pabbataṁ dvīhena ārohanti, dvīhena orohanti. </span><br> <span class=sujato>It took them two days to climb Mount Vepulla, and two days to descend. </span><br><p id=sn15.20:4.5><span class=root>Tena kho pana, bhikkhave, samayena kassapo bhagavā arahaṁ sammāsambuddho loke uppanno hoti. </span><br> <span class=sujato>At that time Kassapa, the Blessed One, the perfected one, the fully awakened Buddha arose in the world. </span><br><p id=sn15.20:4.6><span class=root>Kassapassa, bhikkhave, bhagavato arahato sammāsambuddhassa tissabhāradvājaṁ nāma sāvakayugaṁ ahosi aggaṁ bhaddayugaṁ. </span><br> <span class=sujato>Kassapa had a fine pair of chief disciples named Tissa and Bhāradvāja. </span><br><p id=sn15.20:4.7><span class=root>Passatha, bhikkhave, sā cevimassa pabbatassa samaññā antarahitā, te ca manussā kālaṅkatā, so ca bhagavā parinibbuto. </span><br> <span class=sujato>See, mendicants! This mountain’s name has vanished, those people have passed away, and that Buddha has become fully quenched. </span><br><p id=sn15.20:4.8><span class=root>Evaṁ aniccā, bhikkhave, saṅkhārā; </span><br> <span class=sujato>So impermanent are conditions … </span><br><p id=sn15.20:4.9><span class=root>evaṁ addhuvā, bhikkhave, saṅkhārā …pe… </span><br><p id=sn15.20:4.10><span class=root>alaṁ vimuccituṁ. </span><br><p id=sn15.20:5.1><span class=root>Etarahi kho pana, bhikkhave, imassa vepullassa pabbatassa ‘vepullo’tveva samaññā udapādi. </span><br> <span class=sujato>These days this Mount Vepulla is known as Vepulla. </span><br><p id=sn15.20:5.2><span class=root>Etarahi kho pana, bhikkhave, imesaṁ manussānaṁ ‘māgadhakā’tveva samaññā udapādi. </span><br> <span class=sujato>And these people are known as Magadhans. </span><br><p id=sn15.20:5.3><span class=root>Māgadhakānaṁ, bhikkhave, manussānaṁ appakaṁ āyuppamāṇaṁ parittaṁ lahukaṁ; </span><br> <span class=sujato>The lifespan of the Magadhans is short, brief, and fleeting. </span><br><p id=sn15.20:5.4><span class=root>yo ciraṁ jīvati so vassasataṁ appaṁ vā bhiyyo. </span><br> <span class=sujato>A long life is a hundred years or a little more. </span><br><p id=sn15.20:5.5><span class=root>Māgadhakā, bhikkhave, manussā vepullaṁ pabbataṁ muhuttena ārohanti muhuttena orohanti. </span><br> <span class=sujato>It takes the Magadhans an hour to climb Mount Vepulla, and an hour to descend. </span><br><p id=sn15.20:5.6><span class=root>Etarahi kho panāhaṁ, bhikkhave, arahaṁ sammāsambuddho loke uppanno. </span><br> <span class=sujato>And now I am the Blessed One, the perfected one, the fully awakened Buddha who has arisen in the world. </span><br><p id=sn15.20:5.7><span class=root>Mayhaṁ kho pana, bhikkhave, sāriputtamoggallānaṁ nāma sāvakayugaṁ aggaṁ bhaddayugaṁ. </span><br> <span class=sujato>I have a fine pair of chief disciples named Sāriputta and Moggallāna. </span><br><p id=sn15.20:5.8><span class=root>Bhavissati, bhikkhave, so samayo yā ayañcevimassa pabbatassa samaññā antaradhāyissati, ime ca manussā kālaṁ karissanti, ahañca parinibbāyissāmi. </span><br> <span class=sujato>There will come a time when this mountain’s name will vanish, those people will die, and I will be fully extinguished. </span><br><p id=sn15.20:5.9><span class=root>Evaṁ aniccā, bhikkhave, saṅkhārā; </span><br> <span class=sujato>So impermanent are conditions, </span><br><p id=sn15.20:5.10><span class=root>evaṁ addhuvā, bhikkhave, saṅkhārā; </span><br> <span class=sujato>so unstable are conditions, </span><br><p id=sn15.20:5.11><span class=root>evaṁ anassāsikā, bhikkhave, saṅkhārā. </span><br> <span class=sujato>so unreliable are conditions. </span><br><p id=sn15.20:5.12><span class=root>Yāvañcidaṁ, bhikkhave, alameva sabbasaṅkhāresu nibbindituṁ, alaṁ virajjituṁ, alaṁ vimuccitun”ti. </span><br> <span class=sujato>This is quite enough for you to become disillusioned, dispassionate, and freed regarding all conditions.” </span><br><p id=sn15.20:6.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=sn15.20:6.2><span class=root>Idaṁ vatvāna sugato athāparaṁ etadavoca satthā: </span><br> <span class=sujato>Then the Holy One, the Teacher, went on to say: </span><br><p id=sn15.20:7.1><span class=root>“Pācīnavaṁso tivarānaṁ, </span><br> <span class=sujato>“For the Tivaras it was Pācīnavaṁsa, </span><br><p id=sn15.20:7.2><span class=root>rohitassāna vaṅkako; </span><br> <span class=sujato>for the Rohitassas, Vaṅkaka, </span><br><p id=sn15.20:7.3><span class=root>Suppiyānaṁ supassoti, </span><br> <span class=sujato>Supassa for the Suppiyas, </span><br><p id=sn15.20:7.4><span class=root>māgadhānañca vepullo. </span><br> <span class=sujato>and Vepulla for the Magadhans. </span><br><p id=sn15.20:8.1><span class=root>Aniccā vata saṅkhārā, </span><br> <span class=sujato>Oh! Conditions are impermanent, </span><br><p id=sn15.20:8.2><span class=root>uppādavayadhammino; </span><br> <span class=sujato>their nature is to rise and fall; </span><br><p id=sn15.20:8.3><span class=root>Uppajjitvā nirujjhanti, </span><br> <span class=sujato>having arisen, they cease; </span><br><p id=sn15.20:8.4><span class=root>tesaṁ vūpasamo sukho”ti. </span><br> <span class=sujato>their stilling is such bliss.” </span><br><p id=sn15.20:8.5><span class=root>Dasamaṁ. </span><br><p id=sn15.20:8.6><span class=root>Dutiyo vaggo. </span><br><p id=sn15.20:9.0><span class=root>Tassuddānaṁ </span><br><p id=sn15.20:9.1><span class=root>Duggataṁ sukhitañceva, </span><br><p id=sn15.20:9.2><span class=root>tiṁsa mātāpitena ca; </span><br><p id=sn15.20:9.3><span class=root>Bhātā bhaginī putto ca, </span><br><p id=sn15.20:9.4><span class=root>dhītā vepullapabbataṁ. </span><br><p id=sn15.20:9.5><span class=root>Anamataggasaṁyuttaṁ samattaṁ. </span><br> <span class=sujato>The Linked Discourses on the unknown beginning are complete. </span><br></main><footer class="container footer"><small><a href=/about>Contact info</a></small></footer>