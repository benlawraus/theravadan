<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0015.html> Anamataggasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0015/sn0015P0013.html>Deutsch</a> , <a href=/canon/lt/pli/ms/sutta/sn/sn0015/sn0015P0013.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0015/sn0015P0012.html>Previous</a><a href=/canon/en/pli/ms/sutta/sn/sn0015/sn0015P0014.html>Next</a></div><p><div class=verse-container id=sn15.13:0.1><span>Saṁyutta Nikāya 15.13 </span><span class="translation sujato">Linked Discourses 15.13 </span></div><p><div class=verse-container id=sn15.13:0.2><span>2. Dutiyavagga </span><span class="translation sujato">Chapter Two </span></div><p><div class=verse-container id=sn15.13:0.3><span class=big-bold>Tiṁsamattasutta </span><span class="translation sujato">Thirty Mendicants </span></div><p><div class=verse-container id=sn15.13:1.1><span>Rājagahe viharati veḷuvane. </span><span class="translation sujato">Near Rājagaha, in the Bamboo Grove. </span></div><p><div class=verse-container id=sn15.13:1.2><span>Atha kho tiṁsamattā pāveyyakā bhikkhū sabbe āraññikā sabbe piṇḍapātikā sabbe paṁsukūlikā sabbe tecīvarikā sabbe sasaṁyojanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><span class="translation sujato">Then thirty mendicants from Pāvā went to the Buddha. All of them lived in the wilderness, ate only almsfood, wore rag robes, and owned just three robes; yet they all still had fetters. They bowed to the Buddha and sat down to one side. </span></div><p><div class=verse-container id=sn15.13:1.3><span>Atha kho bhagavato etadahosi: </span><span class="translation sujato">Then it occurred to the Buddha, </span></div><p><div class=verse-container id=sn15.13:1.4><span>“ime kho tiṁsamattā pāveyyakā bhikkhū sabbe āraññikā sabbe piṇḍapātikā sabbe paṁsukūlikā sabbe tecīvarikā sabbe sasaṁyojanā. </span><span class="translation sujato">“These thirty mendicants from Pāvā live in the wilderness, eat only almsfood, wear rag robes, and own just three robes; yet they all still have fetters. </span></div><p><div class=verse-container id=sn15.13:1.5><span>Yannūnāhaṁ imesaṁ tathā dhammaṁ deseyyaṁ yathā nesaṁ imasmiṁyeva āsane anupādāya āsavehi cittāni vimucceyyun”ti. </span><span class="translation sujato">Why don’t I teach them the Dhamma in such a way that their minds are freed from defilements by not grasping while sitting in this very seat?” </span></div><p><div class=verse-container id=sn15.13:1.6><span>Atha kho bhagavā bhikkhū āmantesi: </span><span class="translation sujato">Then the Buddha said to the mendicants, </span></div><p><div class=verse-container id=sn15.13:1.7><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=sn15.13:1.8><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=sn15.13:1.9><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=sn15.13:2.1><span>“Anamataggoyaṁ, bhikkhave, saṁsāro. </span><span class="translation sujato">“Mendicants, transmigration has no known beginning. </span></div><p><div class=verse-container id=sn15.13:2.2><span>Pubbā koṭi na paññāyati avijjānīvaraṇānaṁ sattānaṁ taṇhāsaṁyojanānaṁ sandhāvataṁ saṁsarataṁ. </span><span class="translation sujato">No first point is found of sentient beings roaming and transmigrating, shrouded by ignorance and fettered by craving. </span></div><p><div class=verse-container id=sn15.13:2.3><span>Taṁ kiṁ maññatha, bhikkhave, katamaṁ nu kho bahutaraṁ, yaṁ vā vo iminā dīghena addhunā sandhāvataṁ saṁsarataṁ sīsacchinnānaṁ lohitaṁ passannaṁ paggharitaṁ, yaṁ vā catūsu mahāsamuddesu udakan”ti? </span><span class="translation sujato">What do you think? Which is more: the flow of blood you’ve shed when your head was chopped off while roaming and transmigrating for such a very long time, or the water in the four oceans?” </span></div><p><div class=verse-container id=sn15.13:2.4><span>“Yathā kho mayaṁ, bhante, bhagavatā dhammaṁ desitaṁ ājānāma, etadeva, bhante, bahutaraṁ, yaṁ no iminā dīghena addhunā sandhāvataṁ saṁsarataṁ sīsacchinnānaṁ lohitaṁ passannaṁ paggharitaṁ, na tveva catūsu mahāsamuddesu udakan”ti. </span><span class="translation sujato">“As we understand the Buddha’s teaching, the flow of blood we’ve shed when our head was chopped off while roaming and transmigrating is more than the water in the four oceans.” </span></div><p><div class=verse-container id=sn15.13:3.1><span>“Sādhu sādhu, bhikkhave, sādhu kho me tumhe, bhikkhave, evaṁ dhammaṁ desitaṁ ājānātha. </span><span class="translation sujato">“Good, good, mendicants! It’s good that you understand my teaching like this. </span></div><p><div class=verse-container id=sn15.13:3.2><span>Etadeva, bhikkhave, bahutaraṁ, yaṁ vo iminā dīghena addhunā sandhāvataṁ saṁsarataṁ sīsacchinnānaṁ lohitaṁ passannaṁ paggharitaṁ, na tveva catūsu mahāsamuddesu udakaṁ. </span><span class="translation sujato">The flow of blood you’ve shed when your head was chopped off while roaming and transmigrating is indeed more than the water in the four oceans. </span></div><p><div class=verse-container id=sn15.13:3.3><span>Dīgharattaṁ vo, bhikkhave, gunnaṁ sataṁ gobhūtānaṁ sīsacchinnānaṁ lohitaṁ passannaṁ paggharitaṁ, na tveva catūsu mahāsamuddesu udakaṁ. </span><span class="translation sujato">For a long time you’ve been cows, and the flow of blood you’ve shed when your head was chopped off as a cow is more than the water in the four oceans. </span></div><p><div class=verse-container id=sn15.13:3.4><span>Dīgharattaṁ vo, bhikkhave, mahiṁsānaṁ sataṁ mahiṁsabhūtānaṁ sīsacchinnānaṁ lohitaṁ passannaṁ paggharitaṁ …pe… </span><span class="translation sujato">For a long time you’ve been buffalo … </span></div><p><div class=verse-container id=sn15.13:3.5><span>dīgharattaṁ vo, bhikkhave, urabbhānaṁ sataṁ urabbhabhūtānaṁ …pe… </span><span class="translation sujato">rams … </span></div><p><div class=verse-container id=sn15.13:3.6><span>ajānaṁ sataṁ ajabhūtānaṁ … </span><span class="translation sujato">goats … </span></div><p><div class=verse-container id=sn15.13:3.7><span>migānaṁ sataṁ migabhūtānaṁ … </span><span class="translation sujato">deer … </span></div><p><div class=verse-container id=sn15.13:3.8><span>kukkuṭānaṁ sataṁ kukkuṭabhūtānaṁ … </span><span class="translation sujato">chickens … </span></div><p><div class=verse-container id=sn15.13:3.9><span>sūkarānaṁ sataṁ sūkarabhūtānaṁ … </span><span class="translation sujato">pigs … </span></div><p><div class=verse-container id=sn15.13:3.10><span>dīgharattaṁ vo, bhikkhave, corā gāmaghātāti gahetvā sīsacchinnānaṁ lohitaṁ passannaṁ paggharitaṁ. </span><span class="translation sujato">For a long time you’ve been bandits, arrested for raiding villages, </span></div><p><div class=verse-container id=sn15.13:3.11><span>Dīgharattaṁ vo, bhikkhave, corā pāripanthikāti gahetvā sīsacchinnānaṁ lohitaṁ passannaṁ paggharitaṁ. </span><span class="translation sujato">highway robbery, </span></div><p><div class=verse-container id=sn15.13:3.12><span>Dīgharattaṁ vo, bhikkhave, corā pāradārikāti gahetvā sīsacchinnānaṁ lohitaṁ passannaṁ paggharitaṁ, na tveva catūsu mahāsamuddesu udakaṁ. </span><span class="translation sujato">or adultery. And the flow of blood you’ve shed when your head was chopped off as a bandit is more than the water in the four oceans. </span></div><p><div class=verse-container id=sn15.13:3.13><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn15.13:3.14><span>Anamataggoyaṁ, bhikkhave, saṁsāro …pe… </span><span class="translation sujato">Transmigration has no known beginning. … </span></div><p><div class=verse-container id=sn15.13:3.15><span>alaṁ vimuccitun”ti. </span><span class="translation sujato">This is quite enough for you to become disillusioned, dispassionate, and freed regarding all conditions.” </span></div><p><div class=verse-container id=sn15.13:4.1><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=sn15.13:4.2><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=sn15.13:4.3><span>Imasmiñca pana veyyākaraṇasmiṁ bhaññamāne tiṁsamattānaṁ pāveyyakānaṁ bhikkhūnaṁ anupādāya āsavehi cittāni vimucciṁsūti. </span><span class="translation sujato">And while this discourse was being spoken, the minds of the thirty mendicants from Pāvā were freed from defilements by not grasping. </span></div><p><div class=verse-container id=sn15.13:4.4><span>Tatiyaṁ. </span></div><div class=flex-between><a href=/canon/en/pli/ms/sutta/sn/sn0015/sn0015P0012.html>Previous</a><a href=/canon/en/pli/ms/sutta/sn/sn0015/sn0015P0014.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>