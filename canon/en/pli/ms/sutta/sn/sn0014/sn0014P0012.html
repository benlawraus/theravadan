<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0014.html> Dhātusaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0014/sn0014P0012.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0014/sn0014P0011.html>Previous</a><a href=/canon/en/pli/ms/sutta/sn/sn0014/sn0014P0013.html>Next</a></div><p id=sn14.12:0.1><span class=root>Saṁyutta Nikāya 14.12 </span><br> <span class=sujato>Linked Discourses 14.12 </span><br><p id=sn14.12:0.2><span class=root>2. Dutiyavagga </span><br> <span class=sujato>Chapter Two </span><br><p id=sn14.12:0.3><span class="root big-bold">Sanidānasutta </span><br> <span class=sujato>With a Cause </span><br><p id=sn14.12:1.1><span class=root>Sāvatthiyaṁ viharati. </span><br> <span class=sujato>At Sāvatthī. </span><br><p id=sn14.12:1.2><span class=root>“Sanidānaṁ, bhikkhave, uppajjati kāmavitakko, no anidānaṁ; sanidānaṁ uppajjati byāpādavitakko, no anidānaṁ; sanidānaṁ uppajjati vihiṁsāvitakko, no anidānaṁ. </span><br> <span class=sujato>“Mendicants, sensual, malicious, and cruel thoughts arise for a reason, not without reason. </span><br><p id=sn14.12:2.1><span class=root>Kathañca, bhikkhave, sanidānaṁ uppajjati kāmavitakko, no anidānaṁ; sanidānaṁ uppajjati byāpādavitakko, no anidānaṁ; sanidānaṁ uppajjati vihiṁsāvitakko, no anidānaṁ? </span><br> <span class=sujato>And how do sensual, malicious, and cruel thoughts arise for a reason, not without reason? </span><br><p id=sn14.12:2.2><span class=root>Kāmadhātuṁ, bhikkhave, paṭicca uppajjati kāmasaññā, kāmasaññaṁ paṭicca uppajjati kāmasaṅkappo, kāmasaṅkappaṁ paṭicca uppajjati kāmacchando, kāmacchandaṁ paṭicca uppajjati kāmapariḷāho, kāmapariḷāhaṁ paṭicca uppajjati kāmapariyesanā. </span><br> <span class=sujato>The element of sensuality gives rise to sensual perceptions. Sensual perceptions give rise to sensual thoughts. Sensual thoughts give rise to sensual desires. Sensual desires give rise to sensual passions. Sensual passions give rise to searches for sensual pleasures. </span><br><p id=sn14.12:2.3><span class=root>Kāmapariyesanaṁ, bhikkhave, pariyesamāno assutavā puthujjano tīhi ṭhānehi micchā paṭipajjati—kāyena, vācāya, manasā. </span><br> <span class=sujato>An unlearned ordinary person on a search for sensual pleasures behaves badly in three ways: by body, speech, and mind. </span><br><p id=sn14.12:3.1><span class=root>Byāpādadhātuṁ, bhikkhave, paṭicca uppajjati byāpādasaññā, byāpādasaññaṁ paṭicca uppajjati byāpādasaṅkappo …pe… byāpādacchando … byāpādapariḷāho … byāpādapariyesanā … </span><br> <span class=sujato>The element of malice gives rise to malicious perceptions. Malicious perceptions give rise to malicious thoughts. … malicious desires … malicious passions … malicious searches … </span><br><p id=sn14.12:3.2><span class=root>byāpādapariyesanaṁ, bhikkhave, pariyesamāno assutavā puthujjano tīhi ṭhānehi micchā paṭipajjati—kāyena, vācāya, manasā. </span><br> <span class=sujato>An unlearned ordinary person on a malicious search behaves badly in three ways: by body, speech, and mind. </span><br><p id=sn14.12:4.1><span class=root>Vihiṁsādhātuṁ, bhikkhave, paṭicca uppajjati vihiṁsāsaññā; vihiṁsāsaññaṁ paṭicca uppajjati vihiṁsāsaṅkappo …pe… vihiṁsāchando … vihiṁsāpariḷāho … vihiṁsāpariyesanā … </span><br> <span class=sujato>The element of cruelty gives rise to cruel perceptions. Cruel perceptions give rise to cruel thoughts. … cruel desires … cruel passions … cruel searches … </span><br><p id=sn14.12:4.2><span class=root>vihiṁsāpariyesanaṁ, bhikkhave, pariyesamāno assutavā puthujjano tīhi ṭhānehi micchā paṭipajjati—kāyena, vācāya, manasā. </span><br> <span class=sujato>An unlearned ordinary person on a cruel search behaves badly in three ways: by body, speech, and mind. </span><br><p id=sn14.12:5.1><span class=root>Seyyathāpi, bhikkhave, puriso ādittaṁ tiṇukkaṁ sukkhe tiṇadāye nikkhipeyya; no ce hatthehi ca pādehi ca khippameva nibbāpeyya. Evañhi, bhikkhave, ye tiṇakaṭṭhanissitā pāṇā te anayabyasanaṁ āpajjeyyuṁ. </span><br> <span class=sujato>Suppose a person was to drop a burning torch in a thicket of dry grass. If they don’t quickly extinguish it with their hands and feet, the creatures living in the grass and wood would come to ruin. </span><br><p id=sn14.12:5.2><span class=root>Evameva kho, bhikkhave, yo hi koci samaṇo vā brāhmaṇo vā uppannaṁ visamagataṁ saññaṁ na khippameva pajahati vinodeti byantīkaroti anabhāvaṁ gameti, so diṭṭhe ceva dhamme dukkhaṁ viharati savighātaṁ saupāyāsaṁ sapariḷāhaṁ; </span><br> <span class=sujato>In the same way, a corrupt perception might arise in an ascetic or brahmin. If they don’t quickly give it up, get rid of it, eliminate it, and obliterate it, they’ll suffer in the present life, with distress, anguish, and fever. </span><br><p id=sn14.12:5.3><span class=root>kāyassa ca bhedā paraṁ maraṇā duggati pāṭikaṅkhā. </span><br> <span class=sujato>And when the body breaks up, after death, they can expect to be reborn in a bad place. </span><br><p id=sn14.12:6.1><span class=root>Sanidānaṁ, bhikkhave, uppajjati nekkhammavitakko, no anidānaṁ; sanidānaṁ uppajjati abyāpādavitakko, no anidānaṁ; sanidānaṁ uppajjati avihiṁsāvitakko, no anidānaṁ. </span><br> <span class=sujato>Thoughts of renunciation, good will, and harmlessness arise for a reason, not without reason. </span><br><p id=sn14.12:7.1><span class=root>Kathañca, bhikkhave, sanidānaṁ uppajjati nekkhammavitakko, no anidānaṁ; sanidānaṁ uppajjati abyāpādavitakko, no anidānaṁ; sanidānaṁ uppajjati avihiṁsāvitakko, no anidānaṁ? </span><br> <span class=sujato>And how do thoughts of renunciation, good will, and harmlessness arise for a reason, not without reason? </span><br><p id=sn14.12:7.2><span class=root>Nekkhammadhātuṁ, bhikkhave, paṭicca uppajjati nekkhammasaññā, </span><br> <span class=sujato>The element of renunciation gives rise to perceptions of renunciation. </span><br><p id=sn14.12:7.3><span class=root>nekkhammasaññaṁ paṭicca uppajjati nekkhammasaṅkappo, </span><br> <span class=sujato>Perceptions of renunciation give rise to thoughts of renunciation. </span><br><p id=sn14.12:7.4><span class=root>nekkhammasaṅkappaṁ paṭicca uppajjati nekkhammacchando, </span><br> <span class=sujato>Thoughts of renunciation give rise to enthusiasm for renunciation. </span><br><p id=sn14.12:7.5><span class=root>nekkhammacchandaṁ paṭicca uppajjati nekkhammapariḷāho, </span><br> <span class=sujato>Enthusiasm for renunciation gives rise to fervor for renunciation. </span><br><p id=sn14.12:7.6><span class=root>nekkhammapariḷāhaṁ paṭicca uppajjati nekkhammapariyesanā; </span><br> <span class=sujato>Fervor for renunciation gives rise to the search for renunciation. </span><br><p id=sn14.12:7.7><span class=root>nekkhammapariyesanaṁ, bhikkhave, pariyesamāno sutavā ariyasāvako tīhi ṭhānehi sammā paṭipajjati—kāyena, vācāya, manasā. </span><br> <span class=sujato>A learned noble disciple on a search for renunciation behaves well in three ways: by body, speech, and mind. </span><br><p id=sn14.12:8.1><span class=root>Abyāpādadhātuṁ, bhikkhave, paṭicca uppajjati abyāpādasaññā, </span><br> <span class=sujato>The element of good will gives rise to perceptions of good will. </span><br><p id=sn14.12:8.2><span class=root>abyāpādasaññaṁ paṭicca uppajjati abyāpādasaṅkappo …pe… </span><br> <span class=sujato>Perceptions of good will give rise to thoughts of good will. … </span><br><p id=sn14.12:8.3><span class=root>abyāpādacchando … </span><br> <span class=sujato>enthusiasm for good will … </span><br><p id=sn14.12:8.4><span class=root>abyāpādapariḷāho … </span><br> <span class=sujato>fervor for good will … </span><br><p id=sn14.12:8.5><span class=root>abyāpādapariyesanā, </span><br> <span class=sujato>the search for good will. </span><br><p id=sn14.12:8.6><span class=root>abyāpādapariyesanaṁ, bhikkhave, pariyesamāno sutavā ariyasāvako tīhi ṭhānehi sammā paṭipajjati—kāyena, vācāya, manasā. </span><br> <span class=sujato>A learned noble disciple on a search for good will behaves well in three ways: by body, speech, and mind. </span><br><p id=sn14.12:9.1><span class=root>Avihiṁsādhātuṁ, bhikkhave, paṭicca uppajjati avihiṁsāsaññā, </span><br> <span class=sujato>The element of harmlessness gives rise to perceptions of harmlessness. </span><br><p id=sn14.12:9.2><span class=root>avihiṁsāsaññaṁ paṭicca uppajjati avihiṁsāsaṅkappo, </span><br> <span class=sujato>Perceptions of harmlessness give rise to thoughts of harmlessness. … </span><br><p id=sn14.12:9.3><span class=root>avihiṁsāsaṅkappaṁ paṭicca uppajjati avihiṁsāchando, </span><br> <span class=sujato>enthusiasm for harmlessness … </span><br><p id=sn14.12:9.4><span class=root>avihiṁsāchandaṁ paṭicca uppajjati avihiṁsāpariḷāho, </span><br> <span class=sujato>fervor for harmlessness … </span><br><p id=sn14.12:9.5><span class=root>avihiṁsāpariḷāhaṁ paṭicca uppajjati avihiṁsāpariyesanā; </span><br> <span class=sujato>the search for harmlessness. </span><br><p id=sn14.12:9.6><span class=root>avihiṁsāpariyesanaṁ, bhikkhave, pariyesamāno sutavā ariyasāvako tīhi ṭhānehi sammā paṭipajjati—kāyena, vācāya, manasā. </span><br> <span class=sujato>A learned noble disciple on a search for harmlessness behaves well in three ways: by body, speech, and mind. </span><br><p id=sn14.12:10.1><span class=root>Seyyathāpi, bhikkhave, puriso ādittaṁ tiṇukkaṁ sukkhe tiṇadāye nikkhipeyya; tamenaṁ hatthehi ca pādehi ca khippameva nibbāpeyya. Evañhi, bhikkhave, ye tiṇakaṭṭhanissitā pāṇā te na anayabyasanaṁ āpajjeyyuṁ. </span><br> <span class=sujato>Suppose a person was to drop a burning torch in a thicket of dry grass. If they were to quickly extinguish it with their hands and feet, the creatures living in the grass and wood wouldn’t come to ruin. </span><br><p id=sn14.12:10.2><span class=root>Evameva kho, bhikkhave, yo hi koci samaṇo vā brāhmaṇo vā uppannaṁ visamagataṁ saññaṁ khippameva pajahati vinodeti byantīkaroti anabhāvaṁ gameti, so diṭṭhe ceva dhamme sukhaṁ viharati avighātaṁ anupāyāsaṁ apariḷāhaṁ; </span><br> <span class=sujato>In the same way, a corrupt perception might arise in an ascetic or brahmin. If they quickly give it up, get rid of it, eliminate it, and obliterate it, they’ll be happy in the present life, free of distress, anguish, and fever. </span><br><p id=sn14.12:10.3><span class=root>kāyassa ca bhedā paraṁ maraṇā sugati pāṭikaṅkhā”ti. </span><br> <span class=sujato>And when the body breaks up, after death, they can expect to be reborn in a good place.” </span><br><p id=sn14.12:10.4><span class=root>Dutiyaṁ. </span><br></main><footer class="container footer"><small><a href=/about>Contact info</a></small></footer>