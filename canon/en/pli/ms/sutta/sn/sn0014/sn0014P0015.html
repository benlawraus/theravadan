<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0014.html> Dhātusaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0014/sn0014P0015.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0014/sn0014P0014.html>Previous</a><a href=/canon/en/pli/ms/sutta/sn/sn0014/sn0014P0016.html>Next</a></div><p id=sn14.15:0.1><span class=root>Saṁyutta Nikāya 14.15 </span><br> <span class=sujato>Linked Discourses 14.15 </span><br><p id=sn14.15:0.2><span class=root>2. Dutiyavagga </span><br> <span class=sujato>Chapter Two </span><br><p id=sn14.15:0.3><span class="root big-bold">Caṅkamasutta </span><br> <span class=sujato>Walking Together </span><br><p id=sn14.15:1.1><span class=root>Ekaṁ samayaṁ bhagavā rājagahe viharati gijjhakūṭe pabbate. </span><br> <span class=sujato>At one time the Buddha was staying near Rājagaha, on the Vulture’s Peak Mountain. </span><br><p id=sn14.15:1.2><span class=root>Tena kho pana samayena āyasmā sāriputto sambahulehi bhikkhūhi saddhiṁ bhagavato avidūre caṅkamati; </span><br> <span class=sujato>Now at that time Venerable Sāriputta was walking together with several mendicants not far from the Buddha. </span><br><p id=sn14.15:1.3><span class=root>āyasmāpi kho mahāmoggallāno sambahulehi bhikkhūhi saddhiṁ bhagavato avidūre caṅkamati; </span><br> <span class=sujato>Venerable Mahāmoggallāna was doing likewise, as were </span><br><p id=sn14.15:1.4><span class=root>āyasmāpi kho mahākassapo sambahulehi bhikkhūhi saddhiṁ bhagavato avidūre caṅkamati; </span><br> <span class=sujato>Venerable Mahākassapa, </span><br><p id=sn14.15:1.5><span class=root>āyasmāpi kho anuruddho sambahulehi bhikkhūhi saddhiṁ bhagavato avidūre caṅkamati; </span><br> <span class=sujato>Venerable Anuruddha, </span><br><p id=sn14.15:1.6><span class=root>āyasmāpi kho puṇṇo mantāniputto sambahulehi bhikkhūhi saddhiṁ bhagavato avidūre caṅkamati; </span><br> <span class=sujato>Venerable Puṇṇa son of Mantāṇī, </span><br><p id=sn14.15:1.7><span class=root>āyasmāpi kho upāli sambahulehi bhikkhūhi saddhiṁ bhagavato avidūre caṅkamati; </span><br> <span class=sujato>Venerable Upāli, </span><br><p id=sn14.15:1.8><span class=root>āyasmāpi kho ānando sambahulehi bhikkhūhi saddhiṁ bhagavato avidūre caṅkamati; </span><br> <span class=sujato>Venerable Ānanda, </span><br><p id=sn14.15:1.9><span class=root>devadattopi kho sambahulehi bhikkhūhi saddhiṁ bhagavato avidūre caṅkamati. </span><br> <span class=sujato>and Devadatta. </span><br><p id=sn14.15:2.1><span class=root>Atha kho bhagavā bhikkhū āmantesi: </span><br> <span class=sujato>Then the Buddha said to the mendicants, </span><br><p id=sn14.15:2.2><span class=root>“passatha no tumhe, bhikkhave, sāriputtaṁ sambahulehi bhikkhūhi saddhiṁ caṅkamantan”ti? </span><br> <span class=sujato>“Mendicants, do you see Sāriputta walking together with several mendicants?” </span><br><p id=sn14.15:2.3><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn14.15:2.4><span class=root>“Sabbe kho ete, bhikkhave, bhikkhū mahāpaññā. </span><br> <span class=sujato>“All of those mendicants have great wisdom. </span><br><p id=sn14.15:2.5><span class=root>Passatha no tumhe, bhikkhave, moggallānaṁ sambahulehi bhikkhūhi saddhiṁ caṅkamantan”ti? </span><br> <span class=sujato>Do you see Moggallāna walking together with several mendicants?” </span><br><p id=sn14.15:2.6><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn14.15:2.7><span class=root>“Sabbe kho ete, bhikkhave, bhikkhū mahiddhikā. </span><br> <span class=sujato>“All of those mendicants have great psychic power. </span><br><p id=sn14.15:2.8><span class=root>Passatha no tumhe, bhikkhave, kassapaṁ sambahulehi bhikkhūhi saddhiṁ caṅkamantan”ti? </span><br> <span class=sujato>Do you see Kassapa walking together with several mendicants?” </span><br><p id=sn14.15:2.9><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn14.15:2.10><span class=root>“Sabbe kho ete, bhikkhave, bhikkhū dhutavādā. </span><br> <span class=sujato>“All of those mendicants advocate austerities. </span><br><p id=sn14.15:2.11><span class=root>Passatha no tumhe, bhikkhave, anuruddhaṁ sambahulehi bhikkhūhi saddhiṁ caṅkamantan”ti? </span><br> <span class=sujato>Do you see Anuruddha walking together with several mendicants?” </span><br><p id=sn14.15:2.12><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn14.15:2.13><span class=root>“Sabbe kho ete, bhikkhave, bhikkhū dibbacakkhukā. </span><br> <span class=sujato>“All of those mendicants have clairvoyance. </span><br><p id=sn14.15:2.14><span class=root>Passatha no tumhe, bhikkhave, puṇṇaṁ mantāniputtaṁ sambahulehi bhikkhūhi saddhiṁ caṅkamantan”ti? </span><br> <span class=sujato>Do you see Puṇṇa son of Mantāṇī walking together with several mendicants?” </span><br><p id=sn14.15:2.15><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn14.15:2.16><span class=root>“Sabbe kho ete, bhikkhave, bhikkhū dhammakathikā. </span><br> <span class=sujato>“All of those mendicants are Dhamma speakers. </span><br><p id=sn14.15:2.17><span class=root>Passatha no tumhe, bhikkhave, upāliṁ sambahulehi bhikkhūhi saddhiṁ caṅkamantan”ti? </span><br> <span class=sujato>Do you see Upāli walking together with several mendicants?” </span><br><p id=sn14.15:2.18><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn14.15:2.19><span class=root>“Sabbe kho ete, bhikkhave, bhikkhū vinayadharā. </span><br> <span class=sujato>“All of those mendicants are experts in monastic law. </span><br><p id=sn14.15:2.20><span class=root>Passatha no tumhe, bhikkhave, ānandaṁ sambahulehi bhikkhūhi saddhiṁ caṅkamantan”ti? </span><br> <span class=sujato>Do you see Ānanda walking together with several mendicants?” </span><br><p id=sn14.15:2.21><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn14.15:2.22><span class=root>“Sabbe kho ete, bhikkhave, bhikkhū bahussutā. </span><br> <span class=sujato>“All of those mendicants are very learned. </span><br><p id=sn14.15:2.23><span class=root>Passatha no tumhe, bhikkhave, devadattaṁ sambahulehi bhikkhūhi saddhiṁ caṅkamantan”ti? </span><br> <span class=sujato>Do you see Devadatta walking together with several mendicants?” </span><br><p id=sn14.15:2.24><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn14.15:2.25><span class=root>“Sabbe kho ete, bhikkhave, bhikkhū pāpicchā. </span><br> <span class=sujato>“All of those mendicants have corrupt wishes. </span><br><p id=sn14.15:3.1><span class=root>Dhātusova, bhikkhave, sattā saṁsandanti samenti. </span><br> <span class=sujato>Sentient beings come together and converge because of an element. </span><br><p id=sn14.15:3.2><span class=root>Hīnādhimuttikā hīnādhimuttikehi saddhiṁ saṁsandanti samenti; </span><br> <span class=sujato>Those who have bad convictions come together and converge with those who have bad convictions. </span><br><p id=sn14.15:3.3><span class=root>kalyāṇādhimuttikā kalyāṇādhimuttikehi saddhiṁ saṁsandanti samenti. </span><br> <span class=sujato>Those who have good convictions come together and converge with those who have good convictions. </span><br><p id=sn14.15:3.4><span class=root>Atītampi kho, bhikkhave, addhānaṁ dhātusova sattā saṁsandiṁsu samiṁsu. </span><br> <span class=sujato>In the past, </span><br><p id=sn14.15:3.5><span class=root>Hīnādhimuttikā hīnādhimuttikehi saddhiṁ saṁsandiṁsu samiṁsu; </span><br><p id=sn14.15:3.6><span class=root>kalyāṇādhimuttikā kalyāṇādhimuttikehi saddhiṁ saṁsandiṁsu samiṁsu. </span><br><p id=sn14.15:4.1><span class=root>Anāgatampi kho, bhikkhave, addhānaṁ dhātusova sattā saṁsandissanti samessanti. </span><br> <span class=sujato>in the future, </span><br><p id=sn14.15:4.2><span class=root>Hīnādhimuttikā hīnādhimuttikehi saddhiṁ saṁsandissanti samessanti; </span><br><p id=sn14.15:4.3><span class=root>kalyāṇādhimuttikā kalyāṇādhimuttikehi saddhiṁ saṁsandissanti samessanti. </span><br><p id=sn14.15:5.1><span class=root>Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti. </span><br> <span class=sujato>and also in the present, sentient beings come together and converge because of an element. </span><br><p id=sn14.15:5.2><span class=root>Hīnādhimuttikā hīnādhimuttikehi saddhiṁ saṁsandanti samenti; </span><br> <span class=sujato>Those who have bad convictions come together and converge with those who have bad convictions. </span><br><p id=sn14.15:5.3><span class=root>kalyāṇādhimuttikā kalyāṇādhimuttikehi saddhiṁ saṁsandanti samentī”ti. </span><br> <span class=sujato>Those who have good convictions come together and converge with those who have good convictions.” </span><br><p id=sn14.15:5.4><span class=root>Pañcamaṁ. </span><br></main><footer class="container footer"><small><a href=/about>Contact info</a></small></footer>