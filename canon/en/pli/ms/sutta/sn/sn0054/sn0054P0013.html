<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0054.html> Ānāpānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0054/sn0054P0013.html>Deutsch</a> , <a href=/canon/fr/pli/ms/sutta/sn/sn0054/sn0054P0013.html>Français</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0054/sn0054P0012.html>Previous</a><a href=/canon/en/pli/ms/sutta/sn/sn0054/sn0054P0014.html>Next</a></div><p><div class=verse-container id=sn54.13:0.1><span>Saṁyutta Nikāya 54.13 </span><span class="translation sujato">Linked Discourses 54.13 </span></div><p><div class=verse-container id=sn54.13:0.2><span>2. Dutiyavagga </span><span class="translation sujato">Chapter Two </span></div><p><div class=verse-container id=sn54.13:0.3><span class=big-bold>Paṭhamaānandasutta </span><span class="translation sujato">With Ānanda (1st) </span></div><p><div class=verse-container id=sn54.13:1.1><span>Sāvatthinidānaṁ. </span><span class="translation sujato">At Sāvatthī. </span></div><p><div class=verse-container id=sn54.13:1.2><span>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then Venerable Ānanda went up to the Buddha, bowed, sat down to one side, and said to him: </span></div><p><div class=verse-container id=sn54.13:1.3><span>“atthi nu kho, bhante, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrentī”ti? </span><span class="translation sujato">“Sir, is there one thing that, when developed and cultivated, fulfills four things; and those four things, when developed and cultivated, fulfill seven things; and those seven things, when developed and cultivated, fulfill two things?” </span></div><p><div class=verse-container id=sn54.13:2.1><span>“Atthi kho, ānanda, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrentī”ti. </span><span class="translation sujato">“There is, Ānanda.” </span></div><p><div class=verse-container id=sn54.13:3.1><span>“Katamo pana, bhante, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrentī”ti? </span><span class="translation sujato">“Sir, what is that one thing?” </span></div><p><div class=verse-container id=sn54.13:3.2><span>“Ānāpānassatisamādhi kho, ānanda, ekadhammo bhāvito bahulīkato cattāro satipaṭṭhāne paripūreti, cattāro satipaṭṭhānā bhāvitā bahulīkatā satta bojjhaṅge paripūrenti, satta bojjhaṅgā bhāvitā bahulīkatā vijjāvimuttiṁ paripūrenti. </span><span class="translation sujato">“Immersion due to mindfulness of breathing is one thing that, when developed and cultivated, fulfills the four kinds of mindfulness meditation. And the four kinds of mindfulness meditation, when developed and cultivated, fulfill the seven awakening factors. And the seven awakening factors, when developed and cultivated, fulfill knowledge and freedom. </span></div><p><div class=verse-container id=sn54.13:4.1><span>Kathaṁ bhāvito, ānanda, ānāpānassatisamādhi kathaṁ bahulīkato cattāro satipaṭṭhāne paripūreti? </span><span class="translation sujato">And how is mindfulness of breathing developed and cultivated so as to fulfill the four kinds of mindfulness meditation? </span></div><p><div class=verse-container id=sn54.13:4.2><span>Idhānanda, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sujato">It’s when a mendicant—gone to a wilderness, or to the root of a tree, or to an empty hut—sits down cross-legged, sets their body straight, and establishes mindfulness in their presence. </span></div><p><div class=verse-container id=sn54.13:4.3><span>So satova assasati, satova passasati. </span><span class="translation sujato">Just mindful, they breathe in. Mindful, they breathe out. </span></div><p><div class=verse-container id=sn54.13:4.4><span>Dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti …pe… </span><span class="translation sujato">Breathing in heavily they know: ‘I’m breathing in heavily.’ Breathing out heavily they know: ‘I’m breathing out heavily.’ … </span></div><p><div class=verse-container id=sn54.13:4.5><span>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati. </span><span class="translation sujato">They practice like this: ‘I’ll breathe in observing letting go.’ They practice like this: ‘I’ll breathe out observing letting go.’ </span></div><p><div class=verse-container id=sn54.13:5.1><span>Yasmiṁ samaye, ānanda, bhikkhu dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti; </span><span class="translation sujato">There’s a time when a mendicant is breathing in heavily, and they know: ‘I’m breathing in heavily.’ Breathing out heavily they know: ‘I’m breathing out heavily.’ </span></div><p><div class=verse-container id=sn54.13:5.2><span>rassaṁ vā …pe… </span><span class="translation sujato">… </span></div><p><div class=verse-container id=sn54.13:5.3><span>‘passambhayaṁ kāyasaṅkhāraṁ assasissāmī’ti sikkhati, ‘passambhayaṁ kāyasaṅkhāraṁ passasissāmī’ti sikkhati—</span><span class="translation sujato">They practice like this: ‘I’ll breathe in stilling physical processes.’ They practice like this: ‘I’ll breathe out stilling physical processes.’ </span></div><p><div class=verse-container id=sn54.13:5.4><span>kāye kāyānupassī, ānanda, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><span class="translation sujato">At such a time a mendicant is meditating by observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=sn54.13:5.5><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn54.13:5.6><span>Kāyaññatarāhaṁ, ānanda, etaṁ vadāmi, yadidaṁ—assāsapassāsaṁ. </span><span class="translation sujato">Because the breath is a certain aspect of the body, I say. </span></div><p><div class=verse-container id=sn54.13:5.7><span>Tasmātihānanda, kāye kāyānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><span class="translation sujato">Therefore, at such a time a mendicant is meditating by observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=sn54.13:6.1><span>Yasmiṁ samaye, ānanda, bhikkhu ‘pītippaṭisaṁvedī assasissāmī’ti sikkhati, </span><span class="translation sujato">There’s a time when a mendicant practices like this: ‘I’ll breathe in experiencing rapture … </span></div><p><div class=verse-container id=sn54.13:6.2><span>sukhappaṭisaṁvedī …pe… </span><span class="translation sujato">bliss … </span></div><p><div class=verse-container id=sn54.13:6.3><span>cittasaṅkhārappaṭisaṁvedī … </span><span class="translation sujato">mind …’ … </span></div><p><div class=verse-container id=sn54.13:6.4><span>‘passambhayaṁ cittasaṅkhāraṁ assasissāmī’ti sikkhati, ‘passambhayaṁ cittasaṅkhāraṁ passasissāmī’ti sikkhati—</span><span class="translation sujato">They practice like this: ‘I’ll breathe in stilling mental processes.’ They practice like this: ‘I’ll breathe out stilling mental processes.’ </span></div><p><div class=verse-container id=sn54.13:6.5><span>vedanāsu vedanānupassī, ānanda, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><span class="translation sujato">At such a time a mendicant is meditating by observing an aspect of feelings—keen, aware, and mindful, rid of covetousness and displeasure for the world. </span></div><p><div class=verse-container id=sn54.13:6.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn54.13:6.7><span>Vedanāññatarāhaṁ, ānanda, etaṁ vadāmi, yadidaṁ—assāsapassāsānaṁ sādhukaṁ manasikāraṁ. </span><span class="translation sujato">Because careful application of mind to the in-breaths and out-breaths is a certain aspect of feelings, I say. </span></div><p><div class=verse-container id=sn54.13:6.8><span>Tasmātihānanda, vedanāsu vedanānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><span class="translation sujato">Therefore, at such a time a mendicant is meditating by observing an aspect of feelings—keen, aware, and mindful, rid of covetousness and displeasure for the world. </span></div><p><div class=verse-container id=sn54.13:7.1><span>Yasmiṁ samaye, ānanda, bhikkhu ‘cittappaṭisaṁvedī assasissāmī’ti sikkhati, ‘cittappaṭisaṁvedī passasissāmī’ti sikkhati; </span><span class="translation sujato">There’s a time when a mendicant practices like this: ‘I’ll breathe in experiencing the mind.’ They practice like this: ‘I’ll breathe out experiencing the mind.’ </span></div><p><div class=verse-container id=sn54.13:7.2><span>abhippamodayaṁ cittaṁ …pe… </span><span class="translation sujato">They practice like this: ‘I’ll breathe in gladdening the mind … </span></div><p><div class=verse-container id=sn54.13:7.3><span>samādahaṁ cittaṁ … </span><span class="translation sujato">immersing the mind in samādhi … </span></div><p><div class=verse-container id=sn54.13:7.4><span>‘vimocayaṁ cittaṁ assasissāmī’ti sikkhati, ‘vimocayaṁ cittaṁ passasissāmī’ti sikkhati—</span><span class="translation sujato">freeing the mind.’ They practice like this: ‘I’ll breathe out freeing the mind.’ </span></div><p><div class=verse-container id=sn54.13:7.5><span>citte cittānupassī, ānanda, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><span class="translation sujato">At such a time a mendicant is meditating by observing an aspect of the mind—keen, aware, and mindful, rid of covetousness and displeasure for the world. </span></div><p><div class=verse-container id=sn54.13:7.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn54.13:7.7><span>Nāhaṁ, ānanda, muṭṭhassatissa asampajānassa ānāpānassatisamādhibhāvanaṁ vadāmi. </span><span class="translation sujato">Because there is no development of immersion due to mindfulness of breathing for someone who is unmindful and lacks awareness, I say. </span></div><p><div class=verse-container id=sn54.13:7.8><span>Tasmātihānanda, citte cittānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><span class="translation sujato">Therefore, at such a time a mendicant is meditating by observing an aspect of the mind—keen, aware, and mindful, rid of covetousness and displeasure for the world. </span></div><p><div class=verse-container id=sn54.13:8.1><span>Yasmiṁ samaye, ānanda, bhikkhu aniccānupassī …pe… </span><span class="translation sujato">There’s a time when a mendicant practices like this: ‘I’ll breathe in observing impermanence … </span></div><p><div class=verse-container id=sn54.13:8.2><span>virāgānupassī … </span><span class="translation sujato">fading away … </span></div><p><div class=verse-container id=sn54.13:8.3><span>nirodhānupassī … </span><span class="translation sujato">cessation … </span></div><p><div class=verse-container id=sn54.13:8.4><span>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati—</span><span class="translation sujato">letting go.’ They practice like this: ‘I’ll breathe out observing letting go.’ </span></div><p><div class=verse-container id=sn54.13:8.5><span>dhammesu dhammānupassī, ānanda, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><span class="translation sujato">At such a time a mendicant is meditating by observing an aspect of principles—keen, aware, and mindful, rid of covetousness and displeasure for the world. </span></div><p><div class=verse-container id=sn54.13:8.6><span>So yaṁ taṁ hoti abhijjhādomanassānaṁ pahānaṁ taṁ paññāya disvā sādhukaṁ ajjhupekkhitā hoti. </span><span class="translation sujato">Having seen with wisdom the giving up of covetousness and displeasure, they watch closely over with equanimity. </span></div><p><div class=verse-container id=sn54.13:8.7><span>Tasmātihānanda, dhammesu dhammānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><span class="translation sujato">Therefore, at such a time a mendicant is meditating by observing an aspect of principles—keen, aware, and mindful, rid of covetousness and displeasure for the world. </span></div><p><div class=verse-container id=sn54.13:9.1><span>Evaṁ bhāvito kho, ānanda, ānāpānassatisamādhi evaṁ bahulīkato cattāro satipaṭṭhāne paripūreti. </span><span class="translation sujato">That’s how immersion due to mindfulness of breathing is developed and cultivated so as to fulfill the four kinds of mindfulness meditation. </span></div><p><div class=verse-container id=sn54.13:10.1><span>Kathaṁ bhāvitā cānanda, cattāro satipaṭṭhānā kathaṁ bahulīkatā satta bojjhaṅge paripūrenti? </span><span class="translation sujato">And how are the four kinds of mindfulness meditation developed and cultivated so as to fulfill the seven awakening factors? </span></div><p><div class=verse-container id=sn54.13:10.2><span>Yasmiṁ samaye, ānanda, bhikkhu kāye kāyānupassī viharati—</span><span class="translation sujato">Whenever a mendicant meditates by observing an aspect of the body, </span></div><p><div class=verse-container id=sn54.13:10.3><span>upaṭṭhitāssa tasmiṁ samaye bhikkhuno sati hoti asammuṭṭhā. </span><span class="translation sujato">their mindfulness is established and lucid. </span></div><p><div class=verse-container id=sn54.13:10.4><span>Yasmiṁ samaye, ānanda, bhikkhuno upaṭṭhitā sati hoti asammuṭṭhā—satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sujato">At such a time, a mendicant has activated the awakening factor of mindfulness; they develop it and perfect it. </span></div><p><div class=verse-container id=sn54.13:11.1><span>So tathā sato viharanto taṁ dhammaṁ paññāya pavicinati pavicarati parivīmaṁsamāpajjati. </span><span class="translation sujato">As they live mindfully in this way they investigate, explore, and inquire into that principle with wisdom. </span></div><p><div class=verse-container id=sn54.13:11.2><span>Yasmiṁ samaye, ānanda, bhikkhu tathā sato viharanto taṁ dhammaṁ paññāya pavicinati pavicarati parivīmaṁsamāpajjati—</span><span class="translation sujato">At such a time, a mendicant has activated the awakening factor of investigation of principles; they develop it and perfect it. </span></div><p><div class=verse-container id=sn54.13:11.3><span>dhammavicayasambojjhaṅgo tasmiṁ samaye bhikkhuno āraddho hoti, dhammavicayasambojjhaṅgaṁ tasmiṁ samaye bhikkhu bhāveti, dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.13:12.1><span>Tassa taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ. </span><span class="translation sujato">As they investigate principles with wisdom in this way their energy is roused up and unflagging. </span></div><p><div class=verse-container id=sn54.13:12.2><span>Yasmiṁ samaye, ānanda, bhikkhuno taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ—</span><span class="translation sujato">At such a time, a mendicant has activated the awakening factor of energy; they develop it and perfect it. </span></div><p><div class=verse-container id=sn54.13:12.3><span>vīriyasambojjhaṅgo tasmiṁ samaye bhikkhuno āraddho hoti, vīriyasambojjhaṅgaṁ tasmiṁ samaye bhikkhu bhāveti, vīriyasambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.13:13.1><span>Āraddhavīriyassa uppajjati pīti nirāmisā. </span><span class="translation sujato">When you’re energetic, rapture not of the flesh arises. </span></div><p><div class=verse-container id=sn54.13:13.2><span>Yasmiṁ samaye, ānanda, bhikkhuno āraddhavīriyassa uppajjati pīti nirāmisā—</span><span class="translation sujato">At such a time, a mendicant has activated the awakening factor of rapture; they develop it and perfect it. </span></div><p><div class=verse-container id=sn54.13:13.3><span>pītisambojjhaṅgo tasmiṁ samaye bhikkhuno āraddho hoti, pītisambojjhaṅgaṁ tasmiṁ samaye bhikkhu bhāveti, pītisambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.13:14.1><span>Pītimanassa kāyopi passambhati, cittampi passambhati. </span><span class="translation sujato">When the mind is full of rapture, the body and mind become tranquil. </span></div><p><div class=verse-container id=sn54.13:14.2><span>Yasmiṁ samaye, ānanda, bhikkhuno pītimanassa kāyopi passambhati, cittampi passambhati—</span><span class="translation sujato">At such a time, a mendicant has activated the awakening factor of tranquility; they develop it and perfect it. </span></div><p><div class=verse-container id=sn54.13:14.3><span>passaddhisambojjhaṅgo tasmiṁ samaye bhikkhuno āraddho hoti, passaddhisambojjhaṅgaṁ tasmiṁ samaye bhikkhu bhāveti, passaddhisambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.13:15.1><span>Passaddhakāyassa sukhino cittaṁ samādhiyati. </span><span class="translation sujato">When the body is tranquil and one feels bliss, the mind becomes immersed in samādhi. </span></div><p><div class=verse-container id=sn54.13:15.2><span>Yasmiṁ samaye, ānanda, bhikkhuno passaddhakāyassa sukhino cittaṁ samādhiyati—</span><span class="translation sujato">At such a time, a mendicant has activated the awakening factor of immersion; they develop it and perfect it. </span></div><p><div class=verse-container id=sn54.13:15.3><span>samādhisambojjhaṅgo tasmiṁ samaye bhikkhuno āraddho hoti, samādhisambojjhaṅgaṁ tasmiṁ samaye bhikkhu bhāveti, samādhisambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.13:16.1><span>So tathāsamāhitaṁ cittaṁ sādhukaṁ ajjhupekkhitā hoti. </span><span class="translation sujato">They closely watch over that mind immersed in samādhi. </span></div><p><div class=verse-container id=sn54.13:16.2><span>Yasmiṁ samaye, ānanda, bhikkhu tathāsamāhitaṁ cittaṁ sādhukaṁ ajjhupekkhitā hoti—</span><span class="translation sujato">At such a time, a mendicant has activated the awakening factor of equanimity; they develop it and perfect it. </span></div><p><div class=verse-container id=sn54.13:16.3><span>upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.13:17.1><span>Yasmiṁ samaye, ānanda, bhikkhu vedanāsu …pe… </span><span class="translation sujato">Whenever a mendicant meditates by observing an aspect of feelings … </span></div><p><div class=verse-container id=sn54.13:17.2><span>citte …pe… </span><span class="translation sujato">mind … </span></div><p><div class=verse-container id=sn54.13:17.3><span>dhammesu dhammānupassī viharati—</span><span class="translation sujato">principles, </span></div><p><div class=verse-container id=sn54.13:17.4><span>upaṭṭhitāssa tasmiṁ samaye bhikkhuno sati hoti asammuṭṭhā. </span><span class="translation sujato">their mindfulness is established and lucid. </span></div><p><div class=verse-container id=sn54.13:17.5><span>Yasmiṁ samaye, ānanda, bhikkhuno upaṭṭhitā sati hoti asammuṭṭhā—</span><span class="translation sujato">At such a time, a mendicant has activated the awakening factor of mindfulness; they develop it and perfect it. … </span></div><p><div class=verse-container id=sn54.13:17.6><span>satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.13:17.7><span>(Yathā paṭhamaṁ satipaṭṭhānaṁ, evaṁ vitthāretabbaṁ.) </span><span class="translation sujato">(Tell in full as for the first kind of mindfulness meditation.) </span></div><p><div class=verse-container id=sn54.13:18.1><span>So tathāsamāhitaṁ cittaṁ sādhukaṁ ajjhupekkhitā hoti. </span><span class="translation sujato">They closely watch over that mind immersed in samādhi. </span></div><p><div class=verse-container id=sn54.13:18.2><span>Yasmiṁ samaye, ānanda, bhikkhu tathāsamāhitaṁ cittaṁ sādhukaṁ ajjhupekkhitā hoti—</span><span class="translation sujato">At such a time, a mendicant has activated the awakening factor of equanimity; they develop it and perfect it. </span></div><p><div class=verse-container id=sn54.13:18.3><span>upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.13:18.4><span>Evaṁ bhāvitā kho, ānanda, cattāro satipaṭṭhānā evaṁ bahulīkatā satta bojjhaṅge paripūrenti. </span><span class="translation sujato">That’s how the four kinds of mindfulness meditation are developed and cultivated so as to fulfill the seven awakening factors. </span></div><p><div class=verse-container id=sn54.13:19.1><span>Kathaṁ bhāvitā, ānanda, satta bojjhaṅgā kathaṁ bahulīkatā vijjāvimuttiṁ paripūrenti? </span><span class="translation sujato">And how are the seven awakening factors developed and cultivated so as to fulfill knowledge and freedom? </span></div><p><div class=verse-container id=sn54.13:19.2><span>Idhānanda, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ, </span><span class="translation sujato">It’s when a mendicant develops the awakening factors of mindfulness, </span></div><p><div class=verse-container id=sn54.13:19.3><span>dhammavicayasambojjhaṅgaṁ bhāveti …pe… </span><span class="translation sujato">investigation of principles, energy, rapture, tranquility, immersion, </span></div><p><div class=verse-container id=sn54.13:19.4><span>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><span class="translation sujato">and equanimity, which rely on seclusion, fading away, and cessation, and ripen as letting go. </span></div><p><div class=verse-container id=sn54.13:19.5><span>Evaṁ bhāvitā kho, ānanda, satta bojjhaṅgā evaṁ bahulīkatā vijjāvimuttiṁ paripūrentī”ti. </span><span class="translation sujato">That’s how the seven awakening factors are developed and cultivated so as to fulfill knowledge and freedom.” </span></div><p><div class=verse-container id=sn54.13:19.6><span>Tatiyaṁ. </span></div><div class=flex-between><a href=/canon/en/pli/ms/sutta/sn/sn0054/sn0054P0012.html>Previous</a><a href=/canon/en/pli/ms/sutta/sn/sn0054/sn0054P0014.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>