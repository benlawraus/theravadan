<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0054.html> Ānāpānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0054/sn0054P0013.html>Deutsch</a> , <a href=/canon/fr/pli/ms/sutta/sn/sn0054/sn0054P0013.html>Français</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0054/sn0054P0012.html>Previous</a><a href=/canon/en/pli/ms/sutta/sn/sn0054/sn0054P0014.html>Next</a></div><p id=sn54.13:0.1><span class=root>Saṁyutta Nikāya 54.13 </span><br> <span class=sujato>Linked Discourses 54.13 </span><br><p id=sn54.13:0.2><span class=root>2. Dutiyavagga </span><br> <span class=sujato>Chapter Two </span><br><p id=sn54.13:0.3><span class="root big-bold">Paṭhamaānandasutta </span><br> <span class=sujato>With Ānanda (1st) </span><br><p id=sn54.13:1.1><span class=root>Sāvatthinidānaṁ. </span><br> <span class=sujato>At Sāvatthī. </span><br><p id=sn54.13:1.2><span class=root>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><br> <span class=sujato>Then Venerable Ānanda went up to the Buddha, bowed, sat down to one side, and said to him: </span><br><p id=sn54.13:1.3><span class=root>“atthi nu kho, bhante, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrentī”ti? </span><br> <span class=sujato>“Sir, is there one thing that, when developed and cultivated, fulfills four things; and those four things, when developed and cultivated, fulfill seven things; and those seven things, when developed and cultivated, fulfill two things?” </span><br><p id=sn54.13:2.1><span class=root>“Atthi kho, ānanda, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrentī”ti. </span><br> <span class=sujato>“There is, Ānanda.” </span><br><p id=sn54.13:3.1><span class=root>“Katamo pana, bhante, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrentī”ti? </span><br> <span class=sujato>“Sir, what is that one thing?” </span><br><p id=sn54.13:3.2><span class=root>“Ānāpānassatisamādhi kho, ānanda, ekadhammo bhāvito bahulīkato cattāro satipaṭṭhāne paripūreti, cattāro satipaṭṭhānā bhāvitā bahulīkatā satta bojjhaṅge paripūrenti, satta bojjhaṅgā bhāvitā bahulīkatā vijjāvimuttiṁ paripūrenti. </span><br> <span class=sujato>“Immersion due to mindfulness of breathing is one thing that, when developed and cultivated, fulfills the four kinds of mindfulness meditation. And the four kinds of mindfulness meditation, when developed and cultivated, fulfill the seven awakening factors. And the seven awakening factors, when developed and cultivated, fulfill knowledge and freedom. </span><br><p id=sn54.13:4.1><span class=root>Kathaṁ bhāvito, ānanda, ānāpānassatisamādhi kathaṁ bahulīkato cattāro satipaṭṭhāne paripūreti? </span><br> <span class=sujato>And how is mindfulness of breathing developed and cultivated so as to fulfill the four kinds of mindfulness meditation? </span><br><p id=sn54.13:4.2><span class=root>Idhānanda, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=sujato>It’s when a mendicant—gone to a wilderness, or to the root of a tree, or to an empty hut—sits down cross-legged, sets their body straight, and establishes mindfulness in their presence. </span><br><p id=sn54.13:4.3><span class=root>So satova assasati, satova passasati. </span><br> <span class=sujato>Just mindful, they breathe in. Mindful, they breathe out. </span><br><p id=sn54.13:4.4><span class=root>Dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti …pe… </span><br> <span class=sujato>Breathing in heavily they know: ‘I’m breathing in heavily.’ Breathing out heavily they know: ‘I’m breathing out heavily.’ … </span><br><p id=sn54.13:4.5><span class=root>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati. </span><br> <span class=sujato>They practice like this: ‘I’ll breathe in observing letting go.’ They practice like this: ‘I’ll breathe out observing letting go.’ </span><br><p id=sn54.13:5.1><span class=root>Yasmiṁ samaye, ānanda, bhikkhu dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti; </span><br> <span class=sujato>There’s a time when a mendicant is breathing in heavily, and they know: ‘I’m breathing in heavily.’ Breathing out heavily they know: ‘I’m breathing out heavily.’ </span><br><p id=sn54.13:5.2><span class=root>rassaṁ vā …pe… </span><br> <span class=sujato>… </span><br><p id=sn54.13:5.3><span class=root>‘passambhayaṁ kāyasaṅkhāraṁ assasissāmī’ti sikkhati, ‘passambhayaṁ kāyasaṅkhāraṁ passasissāmī’ti sikkhati—</span><br> <span class=sujato>They practice like this: ‘I’ll breathe in stilling physical processes.’ They practice like this: ‘I’ll breathe out stilling physical processes.’ </span><br><p id=sn54.13:5.4><span class=root>kāye kāyānupassī, ānanda, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>At such a time a mendicant is meditating by observing an aspect of the body—keen, aware, and mindful, rid of covetousness and displeasure for the world. </span><br><p id=sn54.13:5.5><span class=root>Taṁ kissa hetu? </span><br> <span class=sujato>Why is that? </span><br><p id=sn54.13:5.6><span class=root>Kāyaññatarāhaṁ, ānanda, etaṁ vadāmi, yadidaṁ—assāsapassāsaṁ. </span><br> <span class=sujato>Because the breath is a certain aspect of the body, I say. </span><br><p id=sn54.13:5.7><span class=root>Tasmātihānanda, kāye kāyānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>Therefore, at such a time a mendicant is meditating by observing an aspect of the body—keen, aware, and mindful, rid of covetousness and displeasure for the world. </span><br><p id=sn54.13:6.1><span class=root>Yasmiṁ samaye, ānanda, bhikkhu ‘pītippaṭisaṁvedī assasissāmī’ti sikkhati, </span><br> <span class=sujato>There’s a time when a mendicant practices like this: ‘I’ll breathe in experiencing rapture … </span><br><p id=sn54.13:6.2><span class=root>sukhappaṭisaṁvedī …pe… </span><br> <span class=sujato>bliss … </span><br><p id=sn54.13:6.3><span class=root>cittasaṅkhārappaṭisaṁvedī … </span><br> <span class=sujato>mind …’ … </span><br><p id=sn54.13:6.4><span class=root>‘passambhayaṁ cittasaṅkhāraṁ assasissāmī’ti sikkhati, ‘passambhayaṁ cittasaṅkhāraṁ passasissāmī’ti sikkhati—</span><br> <span class=sujato>They practice like this: ‘I’ll breathe in stilling mental processes.’ They practice like this: ‘I’ll breathe out stilling mental processes.’ </span><br><p id=sn54.13:6.5><span class=root>vedanāsu vedanānupassī, ānanda, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>At such a time a mendicant is meditating by observing an aspect of feelings—keen, aware, and mindful, rid of covetousness and displeasure for the world. </span><br><p id=sn54.13:6.6><span class=root>Taṁ kissa hetu? </span><br> <span class=sujato>Why is that? </span><br><p id=sn54.13:6.7><span class=root>Vedanāññatarāhaṁ, ānanda, etaṁ vadāmi, yadidaṁ—assāsapassāsānaṁ sādhukaṁ manasikāraṁ. </span><br> <span class=sujato>Because careful application of mind to the in-breaths and out-breaths is a certain aspect of feelings, I say. </span><br><p id=sn54.13:6.8><span class=root>Tasmātihānanda, vedanāsu vedanānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>Therefore, at such a time a mendicant is meditating by observing an aspect of feelings—keen, aware, and mindful, rid of covetousness and displeasure for the world. </span><br><p id=sn54.13:7.1><span class=root>Yasmiṁ samaye, ānanda, bhikkhu ‘cittappaṭisaṁvedī assasissāmī’ti sikkhati, ‘cittappaṭisaṁvedī passasissāmī’ti sikkhati; </span><br> <span class=sujato>There’s a time when a mendicant practices like this: ‘I’ll breathe in experiencing the mind.’ They practice like this: ‘I’ll breathe out experiencing the mind.’ </span><br><p id=sn54.13:7.2><span class=root>abhippamodayaṁ cittaṁ …pe… </span><br> <span class=sujato>They practice like this: ‘I’ll breathe in gladdening the mind … </span><br><p id=sn54.13:7.3><span class=root>samādahaṁ cittaṁ … </span><br> <span class=sujato>immersing the mind in samādhi … </span><br><p id=sn54.13:7.4><span class=root>‘vimocayaṁ cittaṁ assasissāmī’ti sikkhati, ‘vimocayaṁ cittaṁ passasissāmī’ti sikkhati—</span><br> <span class=sujato>freeing the mind.’ They practice like this: ‘I’ll breathe out freeing the mind.’ </span><br><p id=sn54.13:7.5><span class=root>citte cittānupassī, ānanda, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>At such a time a mendicant is meditating by observing an aspect of the mind—keen, aware, and mindful, rid of covetousness and displeasure for the world. </span><br><p id=sn54.13:7.6><span class=root>Taṁ kissa hetu? </span><br> <span class=sujato>Why is that? </span><br><p id=sn54.13:7.7><span class=root>Nāhaṁ, ānanda, muṭṭhassatissa asampajānassa ānāpānassatisamādhibhāvanaṁ vadāmi. </span><br> <span class=sujato>Because there is no development of immersion due to mindfulness of breathing for someone who is unmindful and lacks awareness, I say. </span><br><p id=sn54.13:7.8><span class=root>Tasmātihānanda, citte cittānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>Therefore, at such a time a mendicant is meditating by observing an aspect of the mind—keen, aware, and mindful, rid of covetousness and displeasure for the world. </span><br><p id=sn54.13:8.1><span class=root>Yasmiṁ samaye, ānanda, bhikkhu aniccānupassī …pe… </span><br> <span class=sujato>There’s a time when a mendicant practices like this: ‘I’ll breathe in observing impermanence … </span><br><p id=sn54.13:8.2><span class=root>virāgānupassī … </span><br> <span class=sujato>fading away … </span><br><p id=sn54.13:8.3><span class=root>nirodhānupassī … </span><br> <span class=sujato>cessation … </span><br><p id=sn54.13:8.4><span class=root>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati—</span><br> <span class=sujato>letting go.’ They practice like this: ‘I’ll breathe out observing letting go.’ </span><br><p id=sn54.13:8.5><span class=root>dhammesu dhammānupassī, ānanda, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>At such a time a mendicant is meditating by observing an aspect of principles—keen, aware, and mindful, rid of covetousness and displeasure for the world. </span><br><p id=sn54.13:8.6><span class=root>So yaṁ taṁ hoti abhijjhādomanassānaṁ pahānaṁ taṁ paññāya disvā sādhukaṁ ajjhupekkhitā hoti. </span><br> <span class=sujato>Having seen with wisdom the giving up of covetousness and displeasure, they watch closely over with equanimity. </span><br><p id=sn54.13:8.7><span class=root>Tasmātihānanda, dhammesu dhammānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>Therefore, at such a time a mendicant is meditating by observing an aspect of principles—keen, aware, and mindful, rid of covetousness and displeasure for the world. </span><br><p id=sn54.13:9.1><span class=root>Evaṁ bhāvito kho, ānanda, ānāpānassatisamādhi evaṁ bahulīkato cattāro satipaṭṭhāne paripūreti. </span><br> <span class=sujato>That’s how immersion due to mindfulness of breathing is developed and cultivated so as to fulfill the four kinds of mindfulness meditation. </span><br><p id=sn54.13:10.1><span class=root>Kathaṁ bhāvitā cānanda, cattāro satipaṭṭhānā kathaṁ bahulīkatā satta bojjhaṅge paripūrenti? </span><br> <span class=sujato>And how are the four kinds of mindfulness meditation developed and cultivated so as to fulfill the seven awakening factors? </span><br><p id=sn54.13:10.2><span class=root>Yasmiṁ samaye, ānanda, bhikkhu kāye kāyānupassī viharati—</span><br> <span class=sujato>Whenever a mendicant meditates by observing an aspect of the body, </span><br><p id=sn54.13:10.3><span class=root>upaṭṭhitāssa tasmiṁ samaye bhikkhuno sati hoti asammuṭṭhā. </span><br> <span class=sujato>their mindfulness is established and lucid. </span><br><p id=sn54.13:10.4><span class=root>Yasmiṁ samaye, ānanda, bhikkhuno upaṭṭhitā sati hoti asammuṭṭhā—satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sujato>At such a time, a mendicant has activated the awakening factor of mindfulness; they develop it and perfect it. </span><br><p id=sn54.13:11.1><span class=root>So tathā sato viharanto taṁ dhammaṁ paññāya pavicinati pavicarati parivīmaṁsamāpajjati. </span><br> <span class=sujato>As they live mindfully in this way they investigate, explore, and inquire into that principle with wisdom. </span><br><p id=sn54.13:11.2><span class=root>Yasmiṁ samaye, ānanda, bhikkhu tathā sato viharanto taṁ dhammaṁ paññāya pavicinati pavicarati parivīmaṁsamāpajjati—</span><br> <span class=sujato>At such a time, a mendicant has activated the awakening factor of investigation of principles; they develop it and perfect it. </span><br><p id=sn54.13:11.3><span class=root>dhammavicayasambojjhaṅgo tasmiṁ samaye bhikkhuno āraddho hoti, dhammavicayasambojjhaṅgaṁ tasmiṁ samaye bhikkhu bhāveti, dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br><p id=sn54.13:12.1><span class=root>Tassa taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ. </span><br> <span class=sujato>As they investigate principles with wisdom in this way their energy is roused up and unflagging. </span><br><p id=sn54.13:12.2><span class=root>Yasmiṁ samaye, ānanda, bhikkhuno taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ—</span><br> <span class=sujato>At such a time, a mendicant has activated the awakening factor of energy; they develop it and perfect it. </span><br><p id=sn54.13:12.3><span class=root>vīriyasambojjhaṅgo tasmiṁ samaye bhikkhuno āraddho hoti, vīriyasambojjhaṅgaṁ tasmiṁ samaye bhikkhu bhāveti, vīriyasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br><p id=sn54.13:13.1><span class=root>Āraddhavīriyassa uppajjati pīti nirāmisā. </span><br> <span class=sujato>When you’re energetic, rapture not of the flesh arises. </span><br><p id=sn54.13:13.2><span class=root>Yasmiṁ samaye, ānanda, bhikkhuno āraddhavīriyassa uppajjati pīti nirāmisā—</span><br> <span class=sujato>At such a time, a mendicant has activated the awakening factor of rapture; they develop it and perfect it. </span><br><p id=sn54.13:13.3><span class=root>pītisambojjhaṅgo tasmiṁ samaye bhikkhuno āraddho hoti, pītisambojjhaṅgaṁ tasmiṁ samaye bhikkhu bhāveti, pītisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br><p id=sn54.13:14.1><span class=root>Pītimanassa kāyopi passambhati, cittampi passambhati. </span><br> <span class=sujato>When the mind is full of rapture, the body and mind become tranquil. </span><br><p id=sn54.13:14.2><span class=root>Yasmiṁ samaye, ānanda, bhikkhuno pītimanassa kāyopi passambhati, cittampi passambhati—</span><br> <span class=sujato>At such a time, a mendicant has activated the awakening factor of tranquility; they develop it and perfect it. </span><br><p id=sn54.13:14.3><span class=root>passaddhisambojjhaṅgo tasmiṁ samaye bhikkhuno āraddho hoti, passaddhisambojjhaṅgaṁ tasmiṁ samaye bhikkhu bhāveti, passaddhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br><p id=sn54.13:15.1><span class=root>Passaddhakāyassa sukhino cittaṁ samādhiyati. </span><br> <span class=sujato>When the body is tranquil and one feels bliss, the mind becomes immersed in samādhi. </span><br><p id=sn54.13:15.2><span class=root>Yasmiṁ samaye, ānanda, bhikkhuno passaddhakāyassa sukhino cittaṁ samādhiyati—</span><br> <span class=sujato>At such a time, a mendicant has activated the awakening factor of immersion; they develop it and perfect it. </span><br><p id=sn54.13:15.3><span class=root>samādhisambojjhaṅgo tasmiṁ samaye bhikkhuno āraddho hoti, samādhisambojjhaṅgaṁ tasmiṁ samaye bhikkhu bhāveti, samādhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br><p id=sn54.13:16.1><span class=root>So tathāsamāhitaṁ cittaṁ sādhukaṁ ajjhupekkhitā hoti. </span><br> <span class=sujato>They closely watch over that mind immersed in samādhi. </span><br><p id=sn54.13:16.2><span class=root>Yasmiṁ samaye, ānanda, bhikkhu tathāsamāhitaṁ cittaṁ sādhukaṁ ajjhupekkhitā hoti—</span><br> <span class=sujato>At such a time, a mendicant has activated the awakening factor of equanimity; they develop it and perfect it. </span><br><p id=sn54.13:16.3><span class=root>upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span><br><p id=sn54.13:17.1><span class=root>Yasmiṁ samaye, ānanda, bhikkhu vedanāsu …pe… </span><br> <span class=sujato>Whenever a mendicant meditates by observing an aspect of feelings … </span><br><p id=sn54.13:17.2><span class=root>citte …pe… </span><br> <span class=sujato>mind … </span><br><p id=sn54.13:17.3><span class=root>dhammesu dhammānupassī viharati—</span><br> <span class=sujato>principles, </span><br><p id=sn54.13:17.4><span class=root>upaṭṭhitāssa tasmiṁ samaye bhikkhuno sati hoti asammuṭṭhā. </span><br> <span class=sujato>their mindfulness is established and lucid. </span><br><p id=sn54.13:17.5><span class=root>Yasmiṁ samaye, ānanda, bhikkhuno upaṭṭhitā sati hoti asammuṭṭhā—</span><br> <span class=sujato>At such a time, a mendicant has activated the awakening factor of mindfulness; they develop it and perfect it. … </span><br><p id=sn54.13:17.6><span class=root>satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br><p id=sn54.13:17.7><span class=root>(Yathā paṭhamaṁ satipaṭṭhānaṁ, evaṁ vitthāretabbaṁ.) </span><br> <span class=sujato>(Tell in full as for the first kind of mindfulness meditation.) </span><br><p id=sn54.13:18.1><span class=root>So tathāsamāhitaṁ cittaṁ sādhukaṁ ajjhupekkhitā hoti. </span><br> <span class=sujato>They closely watch over that mind immersed in samādhi. </span><br><p id=sn54.13:18.2><span class=root>Yasmiṁ samaye, ānanda, bhikkhu tathāsamāhitaṁ cittaṁ sādhukaṁ ajjhupekkhitā hoti—</span><br> <span class=sujato>At such a time, a mendicant has activated the awakening factor of equanimity; they develop it and perfect it. </span><br><p id=sn54.13:18.3><span class=root>upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span><br><p id=sn54.13:18.4><span class=root>Evaṁ bhāvitā kho, ānanda, cattāro satipaṭṭhānā evaṁ bahulīkatā satta bojjhaṅge paripūrenti. </span><br> <span class=sujato>That’s how the four kinds of mindfulness meditation are developed and cultivated so as to fulfill the seven awakening factors. </span><br><p id=sn54.13:19.1><span class=root>Kathaṁ bhāvitā, ānanda, satta bojjhaṅgā kathaṁ bahulīkatā vijjāvimuttiṁ paripūrenti? </span><br> <span class=sujato>And how are the seven awakening factors developed and cultivated so as to fulfill knowledge and freedom? </span><br><p id=sn54.13:19.2><span class=root>Idhānanda, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ, </span><br> <span class=sujato>It’s when a mendicant develops the awakening factors of mindfulness, </span><br><p id=sn54.13:19.3><span class=root>dhammavicayasambojjhaṅgaṁ bhāveti …pe… </span><br> <span class=sujato>investigation of principles, energy, rapture, tranquility, immersion, </span><br><p id=sn54.13:19.4><span class=root>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sujato>and equanimity, which rely on seclusion, fading away, and cessation, and ripen as letting go. </span><br><p id=sn54.13:19.5><span class=root>Evaṁ bhāvitā kho, ānanda, satta bojjhaṅgā evaṁ bahulīkatā vijjāvimuttiṁ paripūrentī”ti. </span><br> <span class=sujato>That’s how the seven awakening factors are developed and cultivated so as to fulfill knowledge and freedom.” </span><br><p id=sn54.13:19.6><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>