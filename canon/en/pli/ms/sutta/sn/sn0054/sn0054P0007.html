<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0054.html> Ānāpānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0054/sn0054P0007.html>Deutsch</a> , <a href=/canon/fr/pli/ms/sutta/sn/sn0054/sn0054P0007.html>Français</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0054/sn0054P0006.html>Previous</a><a href=/canon/en/pli/ms/sutta/sn/sn0054/sn0054P0008.html>Next</a></div><p id=sn54.7:0.1><span class=root>Saṁyutta Nikāya 54.7 </span><br> <span class=sujato>Linked Discourses 54.7 </span><br><p id=sn54.7:0.2><span class=root>1. Ekadhammavagga </span><br> <span class=sujato>1. One Thing </span><br><p id=sn54.7:0.3><span class="root big-bold">Mahākappinasutta </span><br> <span class=sujato>About Mahākappina </span><br><p id=sn54.7:1.1><span class=root>Sāvatthinidānaṁ. </span><br> <span class=sujato>At Sāvatthī. </span><br><p id=sn54.7:1.2><span class=root>Tena kho pana samayena āyasmā mahākappino bhagavato avidūre nisinno hoti pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=sujato>Now at that time Venerable Mahākappina was sitting not far from the Buddha, cross-legged, his body set straight, and mindfulness established in his presence. </span><br><p id=sn54.7:1.3><span class=root>Addasā kho bhagavā āyasmantaṁ mahākappinaṁ avidūre nisinnaṁ pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=sujato>The Buddha saw him, </span><br><p id=sn54.7:1.4><span class=root>Disvāna bhikkhū āmantesi: </span><br> <span class=sujato>and addressed the mendicants: </span><br><p id=sn54.7:2.1><span class=root>“Passatha no tumhe, bhikkhave, etassa bhikkhuno kāyassa iñjitattaṁ vā phanditattaṁ vā”ti? </span><br> <span class=sujato>“Mendicants, do you see any disturbance or trembling in that mendicant’s body?” </span><br><p id=sn54.7:2.2><span class=root>“Yadāpi mayaṁ, bhante, taṁ āyasmantaṁ passāma saṅghamajjhe vā nisinnaṁ ekaṁ vā raho nisinnaṁ, tadāpi mayaṁ tassa āyasmato na passāma kāyassa iñjitattaṁ vā phanditattaṁ vā”ti. </span><br> <span class=sujato>“Sir, whenever we see that mendicant meditating—whether in the middle of the Saṅgha or alone in private—we never see any disturbance or trembling in his body.” </span><br><p id=sn54.7:3.1><span class=root>“Yassa, bhikkhave, samādhissa bhāvitattā bahulīkatattā neva kāyassa iñjitattaṁ vā hoti phanditattaṁ vā, na cittassa iñjitattaṁ vā hoti phanditattaṁ vā, tassa so, bhikkhave, bhikkhu samādhissa nikāmalābhī akicchalābhī akasiralābhī. </span><br> <span class=sujato>“Mendicants, when an immersion has been developed and cultivated there’s no disturbance or trembling of the body or mind. That mendicant gets such immersion when he wants, without trouble or difficulty. </span><br><p id=sn54.7:3.2><span class=root>Katamassa ca, bhikkhave, samādhissa bhāvitattā bahulīkatattā neva kāyassa iñjitattaṁ vā hoti phanditattaṁ vā, na cittassa iñjitattaṁ vā hoti phanditattaṁ vā? </span><br> <span class=sujato>And what is that immersion? </span><br><p id=sn54.7:4.1><span class=root>Ānāpānassatisamādhissa, bhikkhave, bhāvitattā bahulīkatattā neva kāyassa iñjitattaṁ vā hoti phanditattaṁ vā, na cittassa iñjitattaṁ vā hoti phanditattaṁ vā. </span><br> <span class=sujato>When immersion due to mindfulness of breathing has been developed and cultivated there’s no disturbance or trembling of the body or mind. </span><br><p id=sn54.7:4.2><span class=root>Kathaṁ bhāvite ca, bhikkhave, ānāpānassatisamādhimhi kathaṁ bahulīkate neva kāyassa iñjitattaṁ vā hoti phanditattaṁ vā, na cittassa iñjitattaṁ vā hoti phanditattaṁ vā? </span><br> <span class=sujato>And how is immersion due to mindfulness of breathing developed and cultivated in such a way? </span><br><p id=sn54.7:5.1><span class=root>Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=sujato>It’s when a mendicant—gone to a wilderness, or to the root of a tree, or to an empty hut—sits down cross-legged, sets their body straight, and establishes mindfulness in their presence. </span><br><p id=sn54.7:5.2><span class=root>So satova assasati, satova passasati …pe… </span><br> <span class=sujato>Just mindful, they breathe in. Mindful, they breathe out. … </span><br><p id=sn54.7:5.3><span class=root>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati. </span><br> <span class=sujato>They practice like this: ‘I’ll breathe in observing letting go.’ They practice like this: ‘I’ll breathe out observing letting go.’ </span><br><p id=sn54.7:5.4><span class=root>Evaṁ bhāvite ca kho, bhikkhave, ānāpānassatisamādhimhi evaṁ bahulīkate neva kāyassa iñjitattaṁ vā hoti phanditattaṁ vā, na cittassa iñjitattaṁ vā hoti phanditattaṁ vā”ti. </span><br> <span class=sujato>That’s how immersion due to mindfulness of breathing is developed and cultivated so that there’s no disturbance or trembling of the body or mind.” </span><br><p id=sn54.7:5.5><span class=root>Sattamaṁ. </span><br></main><footer class="container footer"><small><a href=/about>Contact info</a></small></footer>