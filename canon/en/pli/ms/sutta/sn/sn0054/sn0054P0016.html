<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0054.html> Ānāpānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0054/sn0054P0016.html>Deutsch</a> , <a href=/canon/fr/pli/ms/sutta/sn/sn0054/sn0054P0016.html>Français</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0054/sn0054P0015.html>Previous</a><a href=/canon/en/pli/ms/sutta/sn/sn0054/sn0054P0017.html>Next</a></div><p><div class=verse-container id=sn54.16:0.1><span>Saṁyutta Nikāya 54.16 </span><span class="translation sujato">Linked Discourses 54.16 </span></div><p><div class=verse-container id=sn54.16:0.2><span>2. Dutiyavagga </span><span class="translation sujato">Chapter Two </span></div><p><div class=verse-container id=sn54.16:0.3><span class=big-bold>Dutiyabhikkhusutta </span><span class="translation sujato">Several Mendicants (2nd) </span></div><p><div class=verse-container id=sn54.16:1.1><span>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinne kho te bhikkhū bhagavā etadavoca: </span><span class="translation sujato">Then several mendicants went up to the Buddha, bowed, and sat down to one side. The Buddha said to them: </span></div><p><div class=verse-container id=sn54.16:1.2><span>“atthi nu kho, bhikkhave, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrentī”ti? </span><span class="translation sujato">“Mendicants, is there one thing that, when developed and cultivated, fulfills four things; and those four things, when developed and cultivated, fulfill seven things; and those seven things, when developed and cultivated, fulfill two things?” </span></div><p><div class=verse-container id=sn54.16:1.3><span>“Bhagavaṁmūlakā no, bhante, dhammā …pe… bhagavato sutvā bhikkhū dhāressantī”ti. </span><span class="translation sujato">“Our teachings are rooted in the Buddha. …” </span></div><p><div class=verse-container id=sn54.16:1.4><span>“Atthi, bhikkhave, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrenti. </span><span class="translation sujato">“There is, mendicants. </span></div><p><div class=verse-container id=sn54.16:2.1><span>Katamo ca, bhikkhave, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrenti? </span><span class="translation sujato">And what is that one thing? </span></div><p><div class=verse-container id=sn54.16:2.2><span>Ānāpānassatisamādhi, bhikkhave, ekadhammo bhāvito bahulīkato cattāro satipaṭṭhāne paripūreti, cattāro satipaṭṭhānā bhāvitā bahulīkatā satta bojjhaṅge paripūrenti, satta bojjhaṅgā bhāvitā bahulīkatā vijjāvimuttiṁ paripūrentīti. </span><span class="translation sujato">Immersion due to mindfulness of breathing is one thing that, when developed and cultivated, fulfills the four kinds of mindfulness meditation. And the four kinds of mindfulness meditation, when developed and cultivated, fulfill the seven awakening factors. And the seven awakening factors, when developed and cultivated, fulfill knowledge and freedom. </span></div><p><div class=verse-container id=sn54.16:3.1><span>Kathaṁ bhāvito ca, bhikkhave, ānāpānassatisamādhi kathaṁ bahulīkato cattāro satipaṭṭhāne paripūreti? </span><span class="translation sujato">And how is mindfulness of breathing developed and cultivated so as to fulfill the four kinds of mindfulness meditation? </span></div><p><div class=verse-container id=sn54.16:3.2><span>Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sujato">It’s when a mendicant—gone to a wilderness, or to the root of a tree, or to an empty hut—sits down cross-legged, sets their body straight, and establishes mindfulness in their presence. … </span></div><p><div class=verse-container id=sn54.16:3.3><span>So satova assasati, satova passasati …pe… </span></div><p><div class=verse-container id=sn54.16:3.4><span>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati. </span></div><p><div class=verse-container id=sn54.16:4.1><span>Yasmiṁ samaye, bhikkhave, bhikkhu dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti, rassaṁ vā assasanto ‘rassaṁ assasāmī’ti pajānāti …pe… </span></div><p><div class=verse-container id=sn54.16:4.2><span>sabbakāyappaṭisaṁvedī …pe… </span></div><p><div class=verse-container id=sn54.16:4.3><span>‘passambhayaṁ kāyasaṅkhāraṁ assasissāmī’ti sikkhati, ‘passambhayaṁ kāyasaṅkhāraṁ passasissāmī’ti sikkhati—</span></div><p><div class=verse-container id=sn54.16:4.4><span>kāye kāyānupassī, bhikkhave, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span></div><p><div class=verse-container id=sn54.16:4.5><span>Taṁ kissa hetu? </span></div><p><div class=verse-container id=sn54.16:4.6><span>Kāyaññatarāhaṁ, bhikkhave, etaṁ vadāmi, yadidaṁ—assāsapassāsaṁ. </span></div><p><div class=verse-container id=sn54.16:4.7><span>Tasmātiha, bhikkhave, kāye kāyānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span></div><p><div class=verse-container id=sn54.16:5.1><span>Yasmiṁ samaye, bhikkhave, bhikkhu pītippaṭisaṁvedī …pe… </span></div><p><div class=verse-container id=sn54.16:5.2><span>sukhappaṭisaṁvedī … </span></div><p><div class=verse-container id=sn54.16:5.3><span>cittasaṅkhārappaṭisaṁvedī … </span></div><p><div class=verse-container id=sn54.16:5.4><span>‘passambhayaṁ cittasaṅkhāraṁ assasissāmī’ti sikkhati, ‘passambhayaṁ cittasaṅkhāraṁ passasissāmī’ti sikkhati—</span></div><p><div class=verse-container id=sn54.16:5.5><span>vedanāsu vedanānupassī, bhikkhave, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span></div><p><div class=verse-container id=sn54.16:5.6><span>Taṁ kissa hetu? </span></div><p><div class=verse-container id=sn54.16:5.7><span>Vedanāññatarāhaṁ, bhikkhave, etaṁ vadāmi, yadidaṁ—assāsapassāsānaṁ sādhukaṁ manasikāraṁ. </span></div><p><div class=verse-container id=sn54.16:5.8><span>Tasmātiha, bhikkhave, vedanāsu vedanānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span></div><p><div class=verse-container id=sn54.16:6.1><span>Yasmiṁ samaye, bhikkhave, bhikkhu cittappaṭisaṁvedī …pe… </span></div><p><div class=verse-container id=sn54.16:6.2><span>abhippamodayaṁ cittaṁ …pe… </span></div><p><div class=verse-container id=sn54.16:6.3><span>‘samādahaṁ cittaṁ assasissāmī’ti sikkhati, ‘samādahaṁ cittaṁ passasissāmī’ti sikkhati; </span></div><p><div class=verse-container id=sn54.16:6.4><span>‘vimocayaṁ cittaṁ assasissāmī’ti sikkhati, ‘vimocayaṁ cittaṁ passasissāmī’ti sikkhati—</span></div><p><div class=verse-container id=sn54.16:6.5><span>citte cittānupassī, bhikkhave, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span></div><p><div class=verse-container id=sn54.16:6.6><span>Taṁ kissa hetu? </span></div><p><div class=verse-container id=sn54.16:6.7><span>Nāhaṁ, bhikkhave, muṭṭhassatissa asampajānassa ānāpānassatisamādhibhāvanaṁ vadāmi. </span></div><p><div class=verse-container id=sn54.16:6.8><span>Tasmātiha, bhikkhave, citte cittānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span></div><p><div class=verse-container id=sn54.16:7.1><span>Yasmiṁ samaye, bhikkhave, bhikkhu aniccānupassī …pe… </span></div><p><div class=verse-container id=sn54.16:7.2><span>virāgānupassī …pe… </span></div><p><div class=verse-container id=sn54.16:7.3><span>nirodhānupassī …pe… </span></div><p><div class=verse-container id=sn54.16:7.4><span>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati—</span></div><p><div class=verse-container id=sn54.16:7.5><span>dhammesu dhammānupassī, bhikkhave, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span></div><p><div class=verse-container id=sn54.16:7.6><span>So yaṁ taṁ hoti abhijjhādomanassānaṁ pahānaṁ taṁ paññāya disvā sādhukaṁ ajjhupekkhitā hoti. </span></div><p><div class=verse-container id=sn54.16:7.7><span>Tasmātiha, bhikkhave, dhammesu dhammānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ. </span></div><p><div class=verse-container id=sn54.16:8.1><span>Evaṁ bhāvito kho, bhikkhave, ānāpānassatisamādhi evaṁ bahulīkato cattāro satipaṭṭhāne paripūreti. </span></div><p><div class=verse-container id=sn54.16:9.1><span>Kathaṁ bhāvitā ca, bhikkhave, cattāro satipaṭṭhānā kathaṁ bahulīkatā satta bojjhaṅge paripūrenti? </span></div><p><div class=verse-container id=sn54.16:9.2><span>Yasmiṁ samaye, bhikkhave, bhikkhu kāye kāyānupassī viharati—upaṭṭhitāssa tasmiṁ samaye bhikkhuno sati hoti asammuṭṭhā. </span></div><p><div class=verse-container id=sn54.16:9.3><span>Yasmiṁ samaye, bhikkhave, bhikkhuno upaṭṭhitā sati asammuṭṭhā—</span></div><p><div class=verse-container id=sn54.16:9.4><span>satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.16:10.1><span>So tathāsato viharanto taṁ dhammaṁ paññāya pavicinati pavicarati parivīmaṁsamāpajjati. </span></div><p><div class=verse-container id=sn54.16:10.2><span>Yasmiṁ samaye, bhikkhave, bhikkhu tathāsato viharanto taṁ dhammaṁ paññāya pavicinati pavicarati parivīmaṁsamāpajjati—</span></div><p><div class=verse-container id=sn54.16:10.3><span>dhammavicayasambojjhaṅgo tasmiṁ samaye bhikkhuno āraddho hoti, dhammavicayasambojjhaṅgaṁ tasmiṁ samaye bhikkhu bhāveti, dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.16:11.1><span>Tassa taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ. </span></div><p><div class=verse-container id=sn54.16:11.2><span>Yasmiṁ samaye, bhikkhave, bhikkhuno taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ—</span></div><p><div class=verse-container id=sn54.16:11.3><span>vīriyasambojjhaṅgo tasmiṁ samaye bhikkhuno āraddho hoti, vīriyasambojjhaṅgaṁ tasmiṁ samaye bhikkhu bhāveti, vīriyasambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.16:12.1><span>Āraddhavīriyassa uppajjati pīti nirāmisā. </span></div><p><div class=verse-container id=sn54.16:12.2><span>Yasmiṁ samaye, bhikkhave, bhikkhuno āraddhavīriyassa uppajjati pīti nirāmisā—</span></div><p><div class=verse-container id=sn54.16:12.3><span>pītisambojjhaṅgo tasmiṁ samaye bhikkhuno āraddho hoti, pītisambojjhaṅgaṁ tasmiṁ samaye bhikkhu bhāveti, pītisambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.16:13.1><span>Pītimanassa kāyopi passambhati, cittampi passambhati. </span></div><p><div class=verse-container id=sn54.16:13.2><span>Yasmiṁ samaye, bhikkhave, bhikkhuno pītimanassa kāyopi passambhati, cittampi passambhati—</span></div><p><div class=verse-container id=sn54.16:13.3><span>passaddhisambojjhaṅgo tasmiṁ samaye bhikkhuno āraddho hoti, passaddhisambojjhaṅgaṁ tasmiṁ samaye bhikkhu bhāveti, passaddhisambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.16:14.1><span>Passaddhakāyassa sukhino cittaṁ samādhiyati. </span></div><p><div class=verse-container id=sn54.16:14.2><span>Yasmiṁ samaye, bhikkhave, bhikkhuno passaddhakāyassa sukhino cittaṁ samādhiyati—</span></div><p><div class=verse-container id=sn54.16:14.3><span>samādhisambojjhaṅgo tasmiṁ samaye bhikkhuno āraddho hoti, samādhisambojjhaṅgaṁ tasmiṁ samaye bhikkhu bhāveti, samādhisambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.16:15.1><span>So tathāsamāhitaṁ cittaṁ sādhukaṁ ajjhupekkhitā hoti. </span></div><p><div class=verse-container id=sn54.16:15.2><span>Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti—</span></div><p><div class=verse-container id=sn54.16:15.3><span>upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.16:16.1><span>Yasmiṁ samaye, bhikkhave, bhikkhu vedanāsu …pe… </span></div><p><div class=verse-container id=sn54.16:16.2><span>citte …pe… </span></div><p><div class=verse-container id=sn54.16:16.3><span>dhammesu dhammānupassī viharati—upaṭṭhitāssa tasmiṁ samaye bhikkhuno sati hoti asammuṭṭhā. </span></div><p><div class=verse-container id=sn54.16:16.4><span>Yasmiṁ samaye, bhikkhave, bhikkhuno upaṭṭhitā sati hoti asammuṭṭhā—</span></div><p><div class=verse-container id=sn54.16:16.5><span>satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti—satisambojjhaṅgo tasmiṁ samaye bhikkhuno bhāvanāpāripūriṁ gacchati …pe…. </span></div><p><div class=verse-container id=sn54.16:17.1><span>So tathāsamāhitaṁ cittaṁ sādhukaṁ ajjhupekkhitā hoti. </span></div><p><div class=verse-container id=sn54.16:17.2><span>Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti—</span></div><p><div class=verse-container id=sn54.16:17.3><span>upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span></div><p><div class=verse-container id=sn54.16:17.4><span>Evaṁ bhāvitā kho, bhikkhave, cattāro satipaṭṭhānā evaṁ bahulīkatā satta bojjhaṅge paripūrenti. </span></div><p><div class=verse-container id=sn54.16:18.1><span>Kathaṁ bhāvitā ca, bhikkhave, satta bojjhaṅgā kathaṁ bahulīkatā vijjāvimuttiṁ paripūrenti? </span></div><p><div class=verse-container id=sn54.16:18.2><span>Idha, bhikkhave, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ; </span></div><p><div class=verse-container id=sn54.16:18.3><span>dhammavicayasambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe… </span></div><p><div class=verse-container id=sn54.16:18.4><span>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span></div><p><div class=verse-container id=sn54.16:18.5><span>Evaṁ bhāvitā kho, bhikkhave, satta bojjhaṅgā evaṁ bahulīkatā vijjāvimuttiṁ paripūrentī”ti. </span><span class="translation sujato">That’s how the seven awakening factors are developed and cultivated so as to fulfill knowledge and freedom.” </span></div><p><div class=verse-container id=sn54.16:18.6><span>Chaṭṭhaṁ. </span></div><div class=flex-between><a href=/canon/en/pli/ms/sutta/sn/sn0054/sn0054P0015.html>Previous</a><a href=/canon/en/pli/ms/sutta/sn/sn0054/sn0054P0017.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>