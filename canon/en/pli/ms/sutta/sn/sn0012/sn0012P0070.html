<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0070.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0012/sn0012P0069.html>Previous</a><a href=/canon/en/pli/ms/sutta/sn/sn0012/sn0012P0071.html>Next</a></div><p id=sn12.70:0.1><span class=root>Saṁyutta Nikāya 12.70 </span><br> <span class=sujato>Linked Discourses 12.70 </span><br><p id=sn12.70:0.2><span class=root>7. Mahāvagga </span><br> <span class=sujato>7. The Great Chapter </span><br><p id=sn12.70:0.3><span class="root big-bold">Susimaparibbājakasutta </span><br> <span class=sujato>The Wanderer Susīma </span><br><p id=sn12.70:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=sn12.70:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=sn12.70:1.3><span class=root>Tena kho pana samayena bhagavā sakkato hoti garukato mānito pūjito apacito lābhī cīvarapiṇḍapātasenāsanagilānappaccayabhesajjaparikkhārānaṁ. </span><br> <span class=sujato>Now at that time the Buddha was honored, respected, revered, venerated, and esteemed. And he received robes, almsfood, lodgings, and medicines and supplies for the sick. </span><br><p id=sn12.70:1.4><span class=root>Bhikkhusaṅghopi sakkato hoti garukato mānito pūjito apacito lābhī cīvarapiṇḍapātasenāsanagilānappaccayabhesajjaparikkhārānaṁ. </span><br> <span class=sujato>And the mendicant Saṅgha was also honored, respected, revered, venerated, and esteemed. And they received robes, almsfood, lodgings, and medicines and supplies for the sick. </span><br><p id=sn12.70:1.5><span class=root>Aññatitthiyā pana paribbājakā asakkatā honti agarukatā amānitā apūjitā anapacitā, na lābhino cīvarapiṇḍapātasenāsanagilānappaccayabhesajjaparikkhārānaṁ. </span><br> <span class=sujato>But the wanderers who followed other religions were not honored, respected, revered, venerated, and esteemed. And they didn’t receive robes, almsfood, lodgings, and medicines and supplies for the sick. </span><br><p id=sn12.70:2.1><span class=root>Tena kho pana samayena susimo paribbājako rājagahe paṭivasati mahatiyā paribbājakaparisāya saddhiṁ. </span><br> <span class=sujato>Now at that time the wanderer Susīma was residing at Rājagaha together with a large community of wanderers. </span><br><p id=sn12.70:2.2><span class=root>Atha kho susimassa paribbājakassa parisā susimaṁ paribbājakaṁ etadavocuṁ: </span><br> <span class=sujato>Then his community said to Susīma, </span><br><p id=sn12.70:2.3><span class=root>“ehi tvaṁ, āvuso susima, samaṇe gotame brahmacariyaṁ cara. </span><br> <span class=sujato>“Reverend Susīma, please lead the spiritual life with the ascetic Gotama. </span><br><p id=sn12.70:2.4><span class=root>Tvaṁ dhammaṁ pariyāpuṇitvā amhe vāceyyāsi. </span><br> <span class=sujato>Memorize that teaching and have us recite it with you. </span><br><p id=sn12.70:2.5><span class=root>Taṁ mayaṁ dhammaṁ pariyāpuṇitvā gihīnaṁ bhāsissāma. </span><br> <span class=sujato>When we’ve memorized it we’ll recite it to the laity. </span><br><p id=sn12.70:2.6><span class=root>Evaṁ mayampi sakkatā bhavissāma garukatā mānitā pūjitā apacitā lābhino cīvarapiṇḍapātasenāsanagilānappaccayabhesajjaparikkhārānan”ti. </span><br> <span class=sujato>In this way we too will be honored, respected, revered, venerated, and esteemed. And we’ll receive robes, almsfood, lodgings, and medicines and supplies for the sick.” </span><br><p id=sn12.70:2.7><span class=root>“Evamāvuso”ti kho susimo paribbājako sakāya parisāya paṭissuṇitvā yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi. </span><br> <span class=sujato>“Yes, reverends,” replied Susīma. Then he went to Venerable Ānanda, and exchanged greetings with him. </span><br><p id=sn12.70:2.8><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho susimo paribbājako āyasmantaṁ ānandaṁ etadavoca: </span><br> <span class=sujato>When the greetings and polite conversation were over, he sat down to one side and said to Ānanda, </span><br><p id=sn12.70:2.9><span class=root>“icchāmahaṁ, āvuso ānanda, imasmiṁ dhammavinaye brahmacariyaṁ caritun”ti. </span><br> <span class=sujato>“Reverend Ānanda, I wish to lead the spiritual life in this teaching and training.” </span><br><p id=sn12.70:3.1><span class=root>Atha kho āyasmā ānando susimaṁ paribbājakaṁ ādāya yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><br> <span class=sujato>Then Ānanda took Susīma to the Buddha, bowed, sat down to one side, and said to him, </span><br><p id=sn12.70:3.2><span class=root>“ayaṁ, bhante, susimo paribbājako evamāha: </span><br> <span class=sujato>“Sir, this wanderer Susīma says that </span><br><p id=sn12.70:3.3><span class=root>‘icchāmahaṁ, āvuso ānanda, imasmiṁ dhammavinaye brahmacariyaṁ caritun’”ti. </span><br> <span class=sujato>he wishes to lead the spiritual life in this teaching and training.” </span><br><p id=sn12.70:3.4><span class=root>“Tenahānanda, susimaṁ pabbājethā”ti. </span><br> <span class=sujato>“Well then, Ānanda, give Susīma the going forth.” </span><br><p id=sn12.70:3.5><span class=root>Alattha kho susimo paribbājako bhagavato santike pabbajjaṁ, alattha upasampadaṁ. </span><br> <span class=sujato>And the wanderer Susīma received the going forth, the ordination in the Buddha’s presence. </span><br><p id=sn12.70:4.1><span class=root>Tena kho pana samayena sambahulehi bhikkhūhi bhagavato santike aññā byākatā hoti: </span><br> <span class=sujato>Now at that time several mendicants had declared their enlightenment in the Buddha’s presence: </span><br><p id=sn12.70:4.2><span class=root>“khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmā”ti. </span><br> <span class=sujato>“We understand: ‘Rebirth is ended, the spiritual journey has been completed, what had to be done has been done, there is nothing further for this place.’” </span><br><p id=sn12.70:4.3><span class=root>Assosi kho āyasmā susimo: </span><br> <span class=sujato>Venerable Susīma heard about this. </span><br><p id=sn12.70:4.4><span class=root>“sambahulehi kira bhikkhūhi bhagavato santike aññā byākatā: </span><br><p id=sn12.70:4.5><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāmā”ti. </span><br><p id=sn12.70:4.6><span class=root>Atha kho āyasmā susimo yena te bhikkhū tenupasaṅkami; upasaṅkamitvā tehi bhikkhūhi saddhiṁ sammodi. </span><br> <span class=sujato>He went up to those mendicants, and exchanged greetings with them. </span><br><p id=sn12.70:4.7><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā susimo te bhikkhū etadavoca: </span><br> <span class=sujato>When the greetings and polite conversation were over, he sat down to one side and said to those mendicants, </span><br><p id=sn12.70:4.8><span class=root>“saccaṁ kirāyasmantehi bhagavato santike aññā byākatā: </span><br> <span class=sujato>“Is it really true that the venerables have declared enlightenment in the Buddha’s presence?” </span><br><p id=sn12.70:4.9><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāmā”ti? </span><br><p id=sn12.70:4.10><span class=root>“Evamāvuso”ti. </span><br> <span class=sujato>“Yes, reverend.” </span><br><p id=sn12.70:5.1><span class=root>“Api pana tumhe āyasmanto evaṁ jānantā evaṁ passantā anekavihitaṁ iddhividhaṁ paccanubhotha—ekopi hutvā bahudhā hotha, bahudhāpi hutvā eko hotha; āvibhāvaṁ, tirobhāvaṁ, tirokuṭṭaṁ tiropākāraṁ tiropabbataṁ asajjamānā gacchatha, seyyathāpi ākāse; pathaviyāpi ummujjanimujjaṁ karotha, seyyathāpi udake; udakepi abhijjamāne gacchatha, seyyathāpi pathaviyaṁ; ākāsepi pallaṅkena kamatha, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasatha parimajjatha, yāva brahmalokāpi kāyena vasaṁ vattethā”ti? </span><br> <span class=sujato>“But knowing and seeing thus, do you wield the many kinds of psychic power? That is, multiplying yourselves and becoming one again; appearing and disappearing; going unobstructed through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful. Do you control the body as far as the realm of divinity?” </span><br><p id=sn12.70:5.2><span class=root>“No hetaṁ, āvuso”. </span><br> <span class=sujato>“No, reverend.” </span><br><p id=sn12.70:6.1><span class=root>“Api pana tumhe āyasmanto evaṁ jānantā evaṁ passantā dibbāya sotadhātuyā visuddhāya atikkantamānusikāya ubho sadde suṇātha dibbe ca mānuse ca ye dūre santike cā”ti? </span><br> <span class=sujato>“Well, knowing and seeing thus do you, with clairaudience that is purified and superhuman, hear both kinds of sounds, human and heavenly, whether near or far?” </span><br><p id=sn12.70:6.2><span class=root>“No hetaṁ, āvuso”. </span><br> <span class=sujato>“No, reverend.” </span><br><p id=sn12.70:7.1><span class=root>“Api pana tumhe āyasmanto evaṁ jānantā evaṁ passantā parasattānaṁ parapuggalānaṁ cetasā ceto paricca pajānātha—</span><br> <span class=sujato>“Well, knowing and seeing thus, do you understand the minds of other beings and individuals, having comprehended them with your mind? </span><br><p id=sn12.70:7.2><span class=root>sarāgaṁ vā cittaṁ sarāgaṁ cittanti pajānātha; </span><br> <span class=sujato>Do you understand mind with greed as ‘mind with greed’, </span><br><p id=sn12.70:7.3><span class=root>vītarāgaṁ vā cittaṁ vītarāgaṁ cittanti pajānātha; </span><br> <span class=sujato>and mind without greed as ‘mind without greed’? </span><br><p id=sn12.70:7.4><span class=root>sadosaṁ vā cittaṁ sadosaṁ cittanti pajānātha; </span><br> <span class=sujato>Do you understand mind with hate as ‘mind with hate’, </span><br><p id=sn12.70:7.5><span class=root>vītadosaṁ vā cittaṁ vītadosaṁ cittanti pajānātha; </span><br> <span class=sujato>and mind without hate as ‘mind without hate’? </span><br><p id=sn12.70:7.6><span class=root>samohaṁ vā cittaṁ samohaṁ cittanti pajānātha; </span><br> <span class=sujato>Do you understand mind with delusion as ‘mind with delusion’, </span><br><p id=sn12.70:7.7><span class=root>vītamohaṁ vā cittaṁ vītamohaṁ cittanti pajānātha; </span><br> <span class=sujato>and mind without delusion as ‘mind without delusion’? </span><br><p id=sn12.70:7.8><span class=root>saṅkhittaṁ vā cittaṁ saṅkhittaṁ cittanti pajānātha; </span><br> <span class=sujato>Do you understand constricted mind as ‘constricted mind’, </span><br><p id=sn12.70:7.9><span class=root>vikkhittaṁ vā cittaṁ vikkhittaṁ cittanti pajānātha; </span><br> <span class=sujato>and scattered mind as ‘scattered mind’? </span><br><p id=sn12.70:7.10><span class=root>mahaggataṁ vā cittaṁ mahaggataṁ cittanti pajānātha; </span><br> <span class=sujato>Do you understand expansive mind as ‘expansive mind’, </span><br><p id=sn12.70:7.11><span class=root>amahaggataṁ vā cittaṁ amahaggataṁ cittanti pajānātha; </span><br> <span class=sujato>and unexpansive mind as ‘unexpansive mind’? </span><br><p id=sn12.70:7.12><span class=root>sauttaraṁ vā cittaṁ sauttaraṁ cittanti pajānātha; </span><br> <span class=sujato>Do you understand mind that is not supreme as ‘mind that is not supreme’, </span><br><p id=sn12.70:7.13><span class=root>anuttaraṁ vā cittaṁ anuttaraṁ cittanti pajānātha; </span><br> <span class=sujato>and mind that is supreme as ‘mind that is supreme’? </span><br><p id=sn12.70:7.14><span class=root>samāhitaṁ vā cittaṁ samāhitaṁ cittanti pajānātha; </span><br> <span class=sujato>Do you understand mind immersed in samādhi as ‘mind immersed in samādhi’, </span><br><p id=sn12.70:7.15><span class=root>asamāhitaṁ vā cittaṁ asamāhitaṁ cittanti pajānātha; </span><br> <span class=sujato>and mind not immersed in samādhi as ‘mind not immersed in samādhi’? </span><br><p id=sn12.70:7.16><span class=root>vimuttaṁ vā cittaṁ vimuttaṁ cittanti pajānātha; </span><br> <span class=sujato>Do you understand freed mind as ‘freed mind’, </span><br><p id=sn12.70:7.17><span class=root>avimuttaṁ vā cittaṁ avimuttaṁ cittanti pajānāthā”ti? </span><br> <span class=sujato>and unfreed mind as ‘unfreed mind’?” </span><br><p id=sn12.70:7.18><span class=root>“No hetaṁ, āvuso”. </span><br> <span class=sujato>“No, reverend.” </span><br><p id=sn12.70:8.1><span class=root>“Api pana tumhe āyasmanto evaṁ jānantā evaṁ passantā anekavihitaṁ pubbenivāsaṁ anussaratha, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi, anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhapaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhapaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarathā”ti? </span><br> <span class=sujato>“Well, knowing and seeing thus, do you recollect many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding? Do you remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ Do you recollect your many kinds of past lives, with features and details?” </span><br><p id=sn12.70:8.2><span class=root>“No hetaṁ, āvuso”. </span><br> <span class=sujato>“No, reverend.” </span><br><p id=sn12.70:9.1><span class=root>“Api pana tumhe āyasmanto evaṁ jānantā evaṁ passantā dibbena cakkhunā visuddhena atikkantamānusakena satte passatha cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānātha: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā, ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā, ariyānaṁ anupavādakā sammādiṭṭhikā sammādiṭṭhikammasamādānā te kāyassa bhedā paraṁ maraṇā sugatiṁ saggaṁ lokaṁ upapannā’ti, iti dibbena cakkhunā visuddhena atikkantamānusakena satte passatha cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāthā”ti? </span><br> <span class=sujato>“Well, knowing and seeing thus, do you, with clairvoyance that is purified and superhuman, see sentient beings passing away and being reborn—inferior and superior, beautiful and ugly, in a good place or a bad place—and understand how sentient beings are reborn according to their deeds? ‘These dear beings did bad things by way of body, speech, and mind. They denounced the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never denounced the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, do you see sentient beings passing away and being reborn—inferior and superior, beautiful and ugly, in a good place or a bad place. And do you understand how sentient beings are reborn according to their deeds?” </span><br><p id=sn12.70:9.2><span class=root>“No hetaṁ, āvuso”. </span><br> <span class=sujato>“No, reverend.” </span><br><p id=sn12.70:10.1><span class=root>“Api pana tumhe āyasmanto evaṁ jānantā evaṁ passantā ye te santā vimokkhā atikkamma rūpe āruppā, te kāyena phusitvā viharathā”ti? </span><br> <span class=sujato>“Well, knowing and seeing thus, do you have direct meditative experience of the peaceful liberations that are formless, transcending form?” </span><br><p id=sn12.70:10.2><span class=root>“No hetaṁ, āvuso”. </span><br> <span class=sujato>“No, reverend.” </span><br><p id=sn12.70:11.1><span class=root>“Ettha dāni āyasmanto idañca veyyākaraṇaṁ imesañca dhammānaṁ asamāpatti; idaṁ no, āvuso, kathan”ti? </span><br> <span class=sujato>“Well now, venerables, how could there be such a declaration when these things are not attained?” </span><br><p id=sn12.70:11.2><span class=root>“Paññāvimuttā kho mayaṁ, āvuso susimā”ti. </span><br> <span class=sujato>“Reverend Susīma, we are freed by wisdom.” </span><br><p id=sn12.70:12.1><span class=root>“Na khvāhaṁ imassa āyasmantānaṁ saṅkhittena bhāsitassa vitthārena atthaṁ ājānāmi. </span><br> <span class=sujato>“I don’t understand the detailed meaning of what you have said in brief. </span><br><p id=sn12.70:12.2><span class=root>Sādhu me āyasmanto tathā bhāsantu yathāhaṁ imassa āyasmantānaṁ saṅkhittena bhāsitassa vitthārena atthaṁ ājāneyyan”ti. </span><br> <span class=sujato>Please teach me this matter so I can understand the detailed meaning.” </span><br><p id=sn12.70:12.3><span class=root>“Ājāneyyāsi vā tvaṁ, āvuso susima, na vā tvaṁ ājāneyyāsi atha kho paññāvimuttā mayan”ti. </span><br> <span class=sujato>“Reverend Susīma, whether you understand or not, we are freed by wisdom.” </span><br><p id=sn12.70:13.1><span class=root>Atha kho āyasmā susimo uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sujato>Then Susīma went to the Buddha, bowed, sat down to one side, </span><br><p id=sn12.70:13.2><span class=root>Ekamantaṁ nisinno kho āyasmā susimo yāvatako tehi bhikkhūhi saddhiṁ ahosi kathāsallāpo taṁ sabbaṁ bhagavato ārocesi. </span><br> <span class=sujato>and informed the Buddha of all he had discussed with those mendicants. </span><br><p id=sn12.70:13.3><span class=root>“Pubbe kho, susima, dhammaṭṭhitiñāṇaṁ, pacchā nibbāne ñāṇan”ti. </span><br> <span class=sujato>“Susīma, first comes knowledge of the stability of natural principles. Afterwards there is knowledge of extinguishment.” </span><br><p id=sn12.70:14.1><span class=root>“Na khvāhaṁ, bhante, imassa bhagavatā saṅkhittena bhāsitassa vitthārena atthaṁ ājānāmi. </span><br> <span class=sujato>“Sir, I don’t understand the detailed meaning of what you have said in brief. </span><br><p id=sn12.70:14.2><span class=root>Sādhu me, bhante, bhagavā tathā bhāsatu yathāhaṁ imassa bhagavatā saṅkhittena bhāsitassa vitthārena atthaṁ ājāneyyan”ti. </span><br> <span class=sujato>Please teach me this matter so I can understand the detailed meaning.” </span><br><p id=sn12.70:14.3><span class=root>“Ājāneyyāsi vā tvaṁ, susima, na vā tvaṁ ājāneyyāsi, atha kho dhammaṭṭhitiñāṇaṁ pubbe, pacchā nibbāne ñāṇaṁ. </span><br> <span class=sujato>“Susīma, whether you understand or not, first comes knowledge of the stability of natural principles. Afterwards there is knowledge of extinguishment. </span><br><p id=sn12.70:15.1><span class=root>Taṁ kiṁ maññasi, susima, </span><br> <span class=sujato>What do you think, Susīma? </span><br><p id=sn12.70:15.2><span class=root>rūpaṁ niccaṁ vā aniccaṁ vā”ti? </span><br> <span class=sujato>Is form permanent or impermanent?” </span><br><p id=sn12.70:15.3><span class=root>“Aniccaṁ, bhante”. </span><br> <span class=sujato>“Impermanent, sir.” </span><br><p id=sn12.70:15.4><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sujato>“But if it’s impermanent, is it suffering or happiness?” </span><br><p id=sn12.70:15.5><span class=root>“Dukkhaṁ, bhante”. </span><br> <span class=sujato>“Suffering, sir.” </span><br><p id=sn12.70:15.6><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sujato>“But if it’s impermanent, suffering, and perishable, is it fit to be regarded thus: </span><br><p id=sn12.70:15.7><span class=root>‘etaṁ mama, esohamasmi, eso me attā’”ti? </span><br> <span class=sujato>‘This is mine, I am this, this is my self’?” </span><br><p id=sn12.70:15.8><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:15.9><span class=root>“Vedanā niccā vā aniccā vā”ti? </span><br> <span class=sujato>“Is feeling permanent or impermanent?” </span><br><p id=sn12.70:15.10><span class=root>“Aniccā, bhante”. </span><br> <span class=sujato>“Impermanent, sir.” </span><br><p id=sn12.70:15.11><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sujato>“But if it’s impermanent, is it suffering or happiness?” </span><br><p id=sn12.70:15.12><span class=root>“Dukkhaṁ, bhante”. </span><br> <span class=sujato>“Suffering, sir.” </span><br><p id=sn12.70:15.13><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sujato>“But if it’s impermanent, suffering, and perishable, is it fit to be regarded thus: </span><br><p id=sn12.70:15.14><span class=root>‘etaṁ mama, esohamasmi, eso me attā’”ti? </span><br> <span class=sujato>‘This is mine, I am this, this is my self’?” </span><br><p id=sn12.70:15.15><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:15.16><span class=root>“Saññā niccā vā aniccā vā”ti? </span><br> <span class=sujato>“Is perception permanent or impermanent?” </span><br><p id=sn12.70:15.17><span class=root>“Aniccā, bhante” …pe… </span><br> <span class=sujato>“Impermanent, sir.” … </span><br><p id=sn12.70:15.18><span class=root>“saṅkhārā niccā vā aniccā vā”ti? </span><br> <span class=sujato>“Are choices permanent or impermanent?” </span><br><p id=sn12.70:15.19><span class=root>“Aniccā, bhante”. </span><br> <span class=sujato>“Impermanent, sir.” </span><br><p id=sn12.70:15.20><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sujato>“But if they’re impermanent, are they suffering or happiness?” </span><br><p id=sn12.70:15.21><span class=root>“Dukkhaṁ, bhante”. </span><br> <span class=sujato>“Suffering, sir.” </span><br><p id=sn12.70:15.22><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sujato>“But if they’re impermanent, suffering, and perishable, are they fit to be regarded thus: </span><br><p id=sn12.70:15.23><span class=root>‘etaṁ mama, esohamasmi, eso me attā’”ti? </span><br> <span class=sujato>‘This is mine, I am this, this is my self’?” </span><br><p id=sn12.70:15.24><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:15.25><span class=root>“Viññāṇaṁ niccaṁ vā aniccaṁ vā”ti? </span><br> <span class=sujato>“Is consciousness permanent or impermanent?” </span><br><p id=sn12.70:15.26><span class=root>“Aniccaṁ, bhante”. </span><br> <span class=sujato>“Impermanent, sir.” </span><br><p id=sn12.70:15.27><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sujato>“But if it’s impermanent, is it suffering or happiness?” </span><br><p id=sn12.70:15.28><span class=root>“Dukkhaṁ, bhante”. </span><br> <span class=sujato>“Suffering, sir.” </span><br><p id=sn12.70:15.29><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sujato>“But if it’s impermanent, suffering, and perishable, is it fit to be regarded thus: </span><br><p id=sn12.70:15.30><span class=root>‘etaṁ mama, esohamasmi, eso me attā’”ti? </span><br> <span class=sujato>‘This is mine, I am this, this is my self’?” </span><br><p id=sn12.70:15.31><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:16.1><span class=root>“Tasmātiha, susima, yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ rūpaṁ netaṁ mama nesohamasmi na meso attāti; evametaṁ yathābhūtaṁ sammappaññāya daṭṭhabbaṁ. </span><br> <span class=sujato>“So, Susīma, you should truly see any kind of form at all—past, future, or present; internal or external; solid or subtle; inferior or superior; far or near: all form—with right understanding: ‘This is not mine, I am not this, this is not my self.’ </span><br><p id=sn12.70:16.2><span class=root>Yā kāci vedanā atītānāgatapaccuppannā ajjhattaṁ vā bahiddhā vā oḷārikā vā sukhumā vā hīnā vā paṇītā vā yā dūre santike vā, sabbā vedanā netaṁ mama nesohamasmi na meso attāti; evametaṁ yathābhūtaṁ sammappaññāya daṭṭhabbaṁ. </span><br> <span class=sujato>You should truly see any kind of feeling at all—past, future, or present; internal or external; solid or subtle; inferior or superior; far or near: all feeling—with right understanding: ‘This is not mine, I am not this, this is not my self.’ </span><br><p id=sn12.70:16.3><span class=root>Yā kāci saññā …pe… </span><br> <span class=sujato>You should truly see any kind of perception at all—past, future, or present; internal or external; solid or subtle; inferior or superior; far or near: all perception—with right understanding: ‘This is not mine, I am not this, this is not my self.’ </span><br><p id=sn12.70:16.4><span class=root>ye keci saṅkhārā atītānāgatapaccuppannā ajjhattaṁ vā bahiddhā vā oḷārikā vā sukhumā vā hīnā vā paṇītā vā ye dūre santike vā, sabbe saṅkhārā netaṁ mama nesohamasmi na meso attāti; evametaṁ yathābhūtaṁ sammappaññāya daṭṭhabbaṁ. </span><br> <span class=sujato>You should truly see any kind of choices at all—past, future, or present; internal or external; solid or subtle; inferior or superior; far or near: all choices—with right understanding: ‘This is not mine, I am not this, this is not my self.’ </span><br><p id=sn12.70:16.5><span class=root>Yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ netaṁ mama nesohamasmi na meso attāti; evametaṁ yathābhūtaṁ sammappaññāya daṭṭhabbaṁ. </span><br> <span class=sujato>You should truly see any kind of consciousness at all—past, future, or present; internal or external; solid or subtle; inferior or superior; far or near: all consciousness—with right understanding: ‘This is not mine, I am not this, this is not my self.’ </span><br><p id=sn12.70:17.1><span class=root>Evaṁ passaṁ, susima, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati. </span><br> <span class=sujato>Seeing this, a learned noble disciple grows disillusioned with form, feeling, perception, choices, and consciousness. </span><br><p id=sn12.70:17.2><span class=root>Nibbindaṁ virajjati, virāgā vimuccati, vimuttasmiṁ vimuttamiti ñāṇaṁ hoti. </span><br> <span class=sujato>Being disillusioned, desire fades away. When desire fades away they’re freed. When they’re freed, they know they’re freed. </span><br><p id=sn12.70:17.3><span class=root>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><br> <span class=sujato>They understand: ‘Rebirth is ended, the spiritual journey has been completed, what had to be done has been done, there is nothing further for this place.’ </span><br><p id=sn12.70:18.1><span class=root>‘Jātipaccayā jarāmaraṇan’ti, susima, passasī”ti? </span><br> <span class=sujato>Susīma, do you see that rebirth is a condition for old age and death?” </span><br><p id=sn12.70:18.2><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn12.70:18.3><span class=root>“‘Bhavapaccayā jātī’ti, susima, passasī”ti? </span><br> <span class=sujato>“Do you see that continued existence is a condition for rebirth?” </span><br><p id=sn12.70:18.4><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn12.70:18.5><span class=root>“‘Upādānapaccayā bhavo’ti, susima, passasī”ti? </span><br> <span class=sujato>“Do you see that grasping is a condition for continued existence?” </span><br><p id=sn12.70:18.6><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn12.70:18.7><span class=root>“‘Taṇhāpaccayā upādānan’ti, susima, passasī”ti? </span><br> <span class=sujato>“Do you see that craving is a condition for grasping?” </span><br><p id=sn12.70:18.8><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn12.70:18.9><span class=root>“Vedanāpaccayā taṇhāti … </span><br> <span class=sujato>“Do you see that feeling is a condition for craving … </span><br><p id=sn12.70:18.10><span class=root>phassapaccayā vedanāti … </span><br> <span class=sujato>contact is a condition for feeling … </span><br><p id=sn12.70:18.11><span class=root>saḷāyatanapaccayā phassoti … </span><br> <span class=sujato>the six sense fields are conditions for contact … </span><br><p id=sn12.70:18.12><span class=root>nāmarūpapaccayā saḷāyatananti … </span><br> <span class=sujato>name and form are conditions for the six sense fields … </span><br><p id=sn12.70:18.13><span class=root>viññāṇapaccayā nāmarūpanti … </span><br> <span class=sujato>consciousness is a condition for name and form … </span><br><p id=sn12.70:18.14><span class=root>saṅkhārapaccayā viññāṇanti … </span><br> <span class=sujato>choices are a condition for consciousness … </span><br><p id=sn12.70:18.15><span class=root>avijjāpaccayā saṅkhārāti, susima, passasī”ti? </span><br> <span class=sujato>ignorance is a condition for choices?” </span><br><p id=sn12.70:18.16><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn12.70:19.1><span class=root>“‘Jātinirodhā jarāmaraṇanirodho’ti, susima, passasī”ti? </span><br> <span class=sujato>“Do you see that when rebirth ceases old age and death cease?” </span><br><p id=sn12.70:19.2><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn12.70:19.3><span class=root>“‘Bhavanirodhā jātinirodho’ti susima, passasī”ti? </span><br> <span class=sujato>“Do you see that when continued existence ceases rebirth ceases?” </span><br><p id=sn12.70:19.4><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn12.70:19.5><span class=root>“Upādānanirodhā bhavanirodhoti … </span><br> <span class=sujato>“Do you see that when grasping ceases continued existence ceases … </span><br><p id=sn12.70:19.6><span class=root>taṇhānirodhā upādānanirodhoti … </span><br> <span class=sujato>when craving ceases, grasping ceases … </span><br><p id=sn12.70:19.7><span class=root>vedanānirodhā taṇhānirodhoti … </span><br> <span class=sujato>when feeling ceases, craving ceases … </span><br><p id=sn12.70:19.8><span class=root>phassanirodhā vedanānirodhoti … </span><br> <span class=sujato>when contact ceases, feeling ceases … </span><br><p id=sn12.70:19.9><span class=root>saḷāyatananirodhā phassanirodhoti … </span><br> <span class=sujato>when the six sense fields cease, contact ceases … </span><br><p id=sn12.70:19.10><span class=root>nāmarūpanirodhā saḷāyatananirodhoti … </span><br> <span class=sujato>when name and form cease, the six sense fields cease … </span><br><p id=sn12.70:19.11><span class=root>viññāṇanirodhā nāmarūpanirodhoti … </span><br> <span class=sujato>when consciousness ceases name and form cease … </span><br><p id=sn12.70:19.12><span class=root>saṅkhāranirodhā viññāṇanirodhoti … </span><br> <span class=sujato>when choices cease consciousness ceases … </span><br><p id=sn12.70:19.13><span class=root>avijjānirodhā saṅkhāranirodhoti, susima, passasī”ti? </span><br> <span class=sujato>when ignorance ceases choices cease?” </span><br><p id=sn12.70:19.14><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn12.70:20.1><span class=root>“Api pana tvaṁ, susima, evaṁ jānanto evaṁ passanto anekavihitaṁ iddhividhaṁ paccanubhosi—ekopi hutvā bahudhā hosi, bahudhāpi hutvā eko hosi; āvibhāvaṁ, tirobhāvaṁ, tirokuṭṭaṁ tiropākāraṁ tiropabbataṁ asajjamāno gacchasi, seyyathāpi ākāse; pathaviyāpi ummujjanimujjaṁ karosi, seyyathāpi udake; udakepi abhijjamāno gacchasi, seyyathāpi pathaviyaṁ; ākāsepi pallaṅkena kamasi, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasasi parimajjasi, yāva brahmalokāpi kāyena vasaṁ vattesī”ti? </span><br> <span class=sujato>“But knowing and seeing thus, do you wield the many kinds of psychic power? …” </span><br><p id=sn12.70:20.2><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:21.1><span class=root>“Api pana tvaṁ, susima, evaṁ jānanto evaṁ passanto dibbāya sotadhātuyā visuddhāya atikkantamānusikāya ubho sadde suṇasi dibbe ca mānuse ca ye dūre santike cā”ti? </span><br> <span class=sujato>“Well, knowing and seeing thus do you, with clairaudience that is purified and superhuman, hear both kinds of sounds, human and heavenly, whether near or far?” </span><br><p id=sn12.70:21.2><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:22.1><span class=root>“Api pana tvaṁ, susima, evaṁ jānanto evaṁ passanto parasattānaṁ parapuggalānaṁ cetasā ceto paricca pajānāsi—</span><br> <span class=sujato>“Well, knowing and seeing thus, do you understand the minds of other beings and individuals, having comprehended them with your mind? …” </span><br><p id=sn12.70:22.2><span class=root>sarāgaṁ vā cittaṁ sarāgaṁ cittanti pajānāsi …pe… </span><br><p id=sn12.70:22.3><span class=root>vimuttaṁ vā cittaṁ vimuttaṁ cittanti pajānāsī”ti? </span><br><p id=sn12.70:22.4><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:23.1><span class=root>“Api pana tvaṁ, susima, evaṁ jānanto evaṁ passanto anekavihitaṁ pubbenivāsaṁ anussarasi, seyyathidaṁ—ekampi jātiṁ …pe… iti sākāraṁ sauddesaṁ anekavihitaṁ pubbenivāsaṁ anussarasī”ti? </span><br> <span class=sujato>“Well, knowing and seeing thus, do you recollect many kinds of past lives, with features and details?” </span><br><p id=sn12.70:23.2><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:24.1><span class=root>“Api pana tvaṁ, susima, evaṁ jānanto evaṁ passanto dibbena cakkhunā visuddhena atikkantamānusakena satte passasi cavamāne …pe… yathākammūpage satte pajānāsī”ti? </span><br> <span class=sujato>“Well, knowing and seeing thus, do you, with clairvoyance that is purified and superhuman, see sentient beings passing away and being reborn … according to their deeds?” </span><br><p id=sn12.70:24.2><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:25.1><span class=root>“Api pana tvaṁ, susima, evaṁ jānanto evaṁ passanto ye te santā vimokkhā atikkamma rūpe āruppā, te kāyena phusitvā viharasī”ti? </span><br> <span class=sujato>“Well, knowing and seeing thus, do you have direct meditative experience of the peaceful liberations that are formless, transcending form?” </span><br><p id=sn12.70:25.2><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn12.70:26.1><span class=root>“Ettha dāni, susima, idañca veyyākaraṇaṁ imesañca dhammānaṁ asamāpatti, idaṁ no, susima, kathan”ti? </span><br> <span class=sujato>“Well now, Susīma, how could there be such a declaration when these things are not attained?” </span><br><p id=sn12.70:27.1><span class=root>Atha kho āyasmā susimo bhagavato pādesu sirasā nipatitvā bhagavantaṁ etadavoca: </span><br> <span class=sujato>Then Venerable Susīma bowed with his head at the Buddha’s feet and said, </span><br><p id=sn12.70:27.2><span class=root>“accayo maṁ, bhante, accagamā yathābālaṁ yathāmūḷhaṁ yathāakusalaṁ, yvāhaṁ evaṁ svākkhāte dhammavinaye dhammatthenako pabbajito. </span><br> <span class=sujato>“I have made a mistake, sir. It was foolish, stupid, and unskillful of me to go forth as a thief in such a well-explained teaching and training. </span><br><p id=sn12.70:27.3><span class=root>Tassa me, bhante, bhagavā accayaṁ accayato paṭiggaṇhātu āyatiṁ saṁvarāyā”ti. </span><br> <span class=sujato>Please, sir, accept my mistake for what it is, so I will restrain myself in future.” </span><br><p id=sn12.70:28.1><span class=root>“Taggha tvaṁ, susima, accayo accagamā yathābālaṁ yathāmūḷhaṁ yathāakusalaṁ, yo tvaṁ evaṁ svākkhāte dhammavinaye dhammatthenako pabbajito. </span><br> <span class=sujato>“Indeed, Susīma, you made a mistake. It was foolish, stupid, and unskillful of you to go forth as a thief in such a well-explained teaching and training. </span><br><p id=sn12.70:28.2><span class=root>Seyyathāpi, susima, coraṁ āgucāriṁ gahetvā rañño dasseyyuṁ: </span><br> <span class=sujato>Suppose they were to arrest a bandit, a criminal and present him to the king, saying: </span><br><p id=sn12.70:28.3><span class=root>‘ayaṁ te, deva, coro āgucārī, imassa yaṁ icchasi taṁ daṇḍaṁ paṇehī’ti. </span><br> <span class=sujato>‘Your Majesty, this is a bandit, a criminal. Punish him as you will.’ </span><br><p id=sn12.70:28.4><span class=root>Tamenaṁ rājā evaṁ vadeyya: </span><br> <span class=sujato>The king would say: </span><br><p id=sn12.70:28.5><span class=root>‘gacchatha, bho, imaṁ purisaṁ daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathiyāya rathiyaṁ siṅghāṭakena siṅghāṭakaṁ parinetvā dakkhiṇena dvārena nikkhāmetvā dakkhiṇato nagarassa sīsaṁ chindathā’ti. </span><br> <span class=sujato>‘Go, my men, and tie this man’s arms tightly behind his back with a strong rope. Shave his head and march him from street to street and from square to square to the beating of a harsh drum. Then take him out the south gate and there, to the south of the city, chop off his head.’ </span><br><p id=sn12.70:28.6><span class=root>Tamenaṁ rañño purisā daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathiyāya rathiyaṁ siṅghāṭakena siṅghāṭakaṁ parinetvā dakkhiṇena dvārena nikkhāmetvā dakkhiṇato nagarassa sīsaṁ chindeyyuṁ. </span><br> <span class=sujato>The king’s men would do as they were told. </span><br><p id=sn12.70:28.7><span class=root>Taṁ kiṁ maññasi, susima, </span><br> <span class=sujato>What do you think, Susīma? </span><br><p id=sn12.70:28.8><span class=root>api nu so puriso tatonidānaṁ dukkhaṁ domanassaṁ paṭisaṁvediyethā”ti? </span><br> <span class=sujato>Wouldn’t that man experience pain and distress because of that?” </span><br><p id=sn12.70:28.9><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn12.70:29.1><span class=root>“Yaṁ kho so, susima, puriso tatonidānaṁ dukkhaṁ domanassaṁ paṭisaṁvediyetha. </span><br> <span class=sujato>“Although that man would experience pain and distress because of that, </span><br><p id=sn12.70:29.2><span class=root>Yā evaṁ svākkhāte dhammavinaye dhammatthenakassa pabbajjā, ayaṁ tato dukkhavipākatarā ca kaṭukavipākatarā ca, api ca vinipātāya saṁvattati. </span><br> <span class=sujato>going forth as a thief in such a well-explained teaching and training has a more painful and bitter result. And it even leads to the underworld. </span><br><p id=sn12.70:29.3><span class=root>Yato ca kho tvaṁ, susima, accayaṁ accayato disvā yathādhammaṁ paṭikarosi taṁ te mayaṁ paṭiggaṇhāma. </span><br> <span class=sujato>But since you have recognized your mistake for what it is, and have dealt with it properly, I accept it. </span><br><p id=sn12.70:29.4><span class=root>Vuddhi hesā, susima, ariyassa vinaye yo accayaṁ accayato disvā yathādhammaṁ paṭikaroti, āyatiñca saṁvaraṁ āpajjatī”ti. </span><br> <span class=sujato>For it is growth in the training of the Noble One to recognize a mistake for what it is, deal with it properly, and commit to restraint in the future.” </span><br><p id=sn12.70:29.5><span class=root>Dasamaṁ. </span><br><p id=sn12.70:29.6><span class=root>Mahāvaggo sattamo. </span><br><p id=sn12.70:30.0><span class=root>Tassuddānaṁ </span><br><p id=sn12.70:30.1><span class=root>Dve assutavatā vuttā, </span><br><p id=sn12.70:30.2><span class=root>puttamaṁsena cāparaṁ; </span><br><p id=sn12.70:30.3><span class=root>Atthirāgo ca nagaraṁ, </span><br><p id=sn12.70:30.4><span class=root>sammasaṁ naḷakalāpiyaṁ; </span><br><p id=sn12.70:30.5><span class=root>Kosambī upayanti ca, </span><br><p id=sn12.70:30.6><span class=root>dasamo susimena cāti. </span><br></main><footer class="container footer"><small><a href=/about/>Contact info</a></small></footer>