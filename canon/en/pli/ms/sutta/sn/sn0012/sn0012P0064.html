<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0064.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0012/sn0012P0063.html>Previous</a><a href=/canon/en/pli/ms/sutta/sn/sn0012/sn0012P0065.html>Next</a></div><p id=sn12.64:0.1><span class=root>Saṁyutta Nikāya 12.64 </span><br> <span class=sujato>Linked Discourses 12.64 </span><br><p id=sn12.64:0.2><span class=root>7. Mahāvagga </span><br> <span class=sujato>7. The Great Chapter </span><br><p id=sn12.64:0.3><span class="root big-bold">Atthirāgasutta </span><br> <span class=sujato>If There Is Desire </span><br><p id=sn12.64:1.1><span class=root>Sāvatthiyaṁ viharati. </span><br> <span class=sujato>At Sāvatthī. </span><br><p id=sn12.64:1.2><span class=root>“Cattārome, bhikkhave, āhārā bhūtānaṁ vā sattānaṁ ṭhitiyā sambhavesīnaṁ vā anuggahāya. </span><br> <span class=sujato>“Mendicants, there are these four fuels. They maintain sentient beings that have been born and help those that are about to be born. </span><br><p id=sn12.64:1.3><span class=root>Katame cattāro? </span><br> <span class=sujato>What four? </span><br><p id=sn12.64:1.4><span class=root>Kabaḷīkāro āhāro oḷāriko vā sukhumo vā, phasso dutiyo, manosañcetanā tatiyā, viññāṇaṁ catutthaṁ. </span><br> <span class=sujato>Solid food, whether solid or subtle; contact is the second, mental intention the third, and consciousness the fourth. </span><br><p id=sn12.64:1.5><span class=root>Ime kho, bhikkhave, cattāro āhārā bhūtānaṁ vā sattānaṁ ṭhitiyā sambhavesīnaṁ vā anuggahāya. </span><br> <span class=sujato>These are the four fuels that maintain sentient beings that have been born and help those that are about to be born. </span><br><p id=sn12.64:2.1><span class=root>Kabaḷīkāre ce, bhikkhave, āhāre atthi rāgo atthi nandī atthi taṇhā, patiṭṭhitaṁ tattha viññāṇaṁ virūḷhaṁ. </span><br> <span class=sujato>If there is desire, relishing, and craving for solid food, consciousness becomes established there and grows. </span><br><p id=sn12.64:2.2><span class=root>Yattha patiṭṭhitaṁ viññāṇaṁ virūḷhaṁ, atthi tattha nāmarūpassa avakkanti. </span><br> <span class=sujato>Where consciousness is established and grows, name and form are conceived. </span><br><p id=sn12.64:2.3><span class=root>Yattha atthi nāmarūpassa avakkanti, atthi tattha saṅkhārānaṁ vuddhi. </span><br> <span class=sujato>Where name and form are conceived, there is the growth of choices. </span><br><p id=sn12.64:2.4><span class=root>Yattha atthi saṅkhārānaṁ vuddhi, atthi tattha āyatiṁ punabbhavābhinibbatti. </span><br> <span class=sujato>Where choices grow, there is rebirth into a new state of existence in the future. </span><br><p id=sn12.64:2.5><span class=root>Yattha atthi āyatiṁ punabbhavābhinibbatti, atthi tattha āyatiṁ jātijarāmaraṇaṁ. </span><br> <span class=sujato>Where there is rebirth into a new state of existence in the future, there is rebirth, old age, and death in the future. </span><br><p id=sn12.64:2.6><span class=root>Yattha atthi āyatiṁ jātijarāmaraṇaṁ, sasokaṁ taṁ, bhikkhave, sadaraṁ saupāyāsanti vadāmi. </span><br> <span class=sujato>Where there is rebirth, old age, and death in the future, I say this is full of sorrow, anguish, and distress. </span><br><p id=sn12.64:3.1><span class=root>Phasse ce, bhikkhave, āhāre …pe… </span><br> <span class=sujato>If there is desire, relishing, and craving for contact as fuel … </span><br><p id=sn12.64:3.2><span class=root>manosañcetanāya ce, bhikkhave, āhāre … </span><br> <span class=sujato>If there is desire, relishing, and craving for mental intention as fuel … </span><br><p id=sn12.64:3.3><span class=root>viññāṇe ce, bhikkhave, āhāre atthi rāgo atthi nandī atthi taṇhā, patiṭṭhitaṁ tattha viññāṇaṁ virūḷhaṁ. </span><br> <span class=sujato>If there is desire, relishing, and craving for consciousness as fuel, consciousness becomes established there and grows. </span><br><p id=sn12.64:3.4><span class=root>Yattha patiṭṭhitaṁ viññāṇaṁ virūḷhaṁ, atthi tattha nāmarūpassa avakkanti. </span><br> <span class=sujato>Where consciousness is established and grows, name and form are conceived. </span><br><p id=sn12.64:3.5><span class=root>Yattha atthi nāmarūpassa avakkanti, atthi tattha saṅkhārānaṁ vuddhi. </span><br> <span class=sujato>Where name and form are conceived, there is the growth of choices. </span><br><p id=sn12.64:3.6><span class=root>Yattha atthi saṅkhārānaṁ vuddhi, atthi tattha āyatiṁ punabbhavābhinibbatti. </span><br> <span class=sujato>Where choices grow, there is rebirth into a new state of existence in the future. </span><br><p id=sn12.64:3.7><span class=root>Yattha atthi āyatiṁ punabbhavābhinibbatti, atthi tattha āyatiṁ jātijarāmaraṇaṁ. </span><br> <span class=sujato>Where there is rebirth into a new state of existence in the future, there is rebirth, old age, and death in the future. </span><br><p id=sn12.64:3.8><span class=root>Yattha atthi āyatiṁ jātijarāmaraṇaṁ, sasokaṁ taṁ, bhikkhave, sadaraṁ saupāyāsanti vadāmi. </span><br> <span class=sujato>Where there is rebirth, old age, and death in the future, I say this is full of sorrow, anguish, and distress. </span><br><p id=sn12.64:4.1><span class=root>Seyyathāpi, bhikkhave, rajako vā cittakārako vā sati rajanāya vā lākhāya vā haliddiyā vā nīliyā vā mañjiṭṭhāya vā suparimaṭṭhe vā phalake bhittiyā vā dussapaṭṭe vā itthirūpaṁ vā purisarūpaṁ vā abhinimmineyya sabbaṅgapaccaṅgaṁ; </span><br> <span class=sujato>Suppose an artist or painter had some dye, red lac, turmeric, indigo, or rose madder. And on a polished plank or a wall or a canvas they’d create the form of a woman or a man, whole in its major and minor limbs. </span><br><p id=sn12.64:4.2><span class=root>evameva kho, bhikkhave, kabaḷīkāre ce āhāre atthi rāgo atthi nandī atthi taṇhā, patiṭṭhitaṁ tattha viññāṇaṁ virūḷhaṁ. </span><br> <span class=sujato>In the same way, if there is desire, relishing, and craving for solid food, consciousness becomes established there and grows. </span><br><p id=sn12.64:4.3><span class=root>Yattha patiṭṭhitaṁ viññāṇaṁ virūḷhaṁ, atthi tattha nāmarūpassa avakkanti. </span><br> <span class=sujato>Where consciousness is established and grows, name and form are conceived. </span><br><p id=sn12.64:4.4><span class=root>Yattha atthi nāmarūpassa avakkanti, atthi tattha saṅkhārānaṁ vuddhi. </span><br> <span class=sujato>Where name and form are conceived, there is the growth of choices. </span><br><p id=sn12.64:4.5><span class=root>Yattha atthi saṅkhārānaṁ vuddhi, atthi tattha āyatiṁ punabbhavābhinibbatti. </span><br> <span class=sujato>Where choices grow, there is rebirth into a new state of existence in the future. </span><br><p id=sn12.64:4.6><span class=root>Yattha atthi āyatiṁ punabbhavābhinibbatti, atthi tattha āyatiṁ jātijarāmaraṇaṁ. </span><br> <span class=sujato>Where there is rebirth into a new state of existence in the future, there is rebirth, old age, and death in the future. </span><br><p id=sn12.64:4.7><span class=root>Yattha atthi āyatiṁ jātijarāmaraṇaṁ, sasokaṁ taṁ, bhikkhave, sadaraṁ saupāyāsanti vadāmi. </span><br> <span class=sujato>Where there is rebirth, old age, and death in the future, I say this is full of sorrow, anguish, and distress. </span><br><p id=sn12.64:5.1><span class=root>Phasse ce, bhikkhave, āhāre …pe… </span><br> <span class=sujato>If there is desire, relishing, and craving for contact as fuel … </span><br><p id=sn12.64:5.2><span class=root>manosañcetanāya ce, bhikkhave, āhāre … </span><br> <span class=sujato>If there is desire, relishing, and craving for mental intention as fuel … </span><br><p id=sn12.64:5.3><span class=root>viññāṇe ce, bhikkhave, āhāre atthi rāgo atthi nandī atthi taṇhā, patiṭṭhitaṁ tattha viññāṇaṁ virūḷhaṁ. </span><br> <span class=sujato>If there is desire, relishing, and craving for consciousness as fuel, consciousness becomes established there and grows. </span><br><p id=sn12.64:5.4><span class=root>Yattha patiṭṭhitaṁ viññāṇaṁ virūḷhaṁ, atthi tattha nāmarūpassa avakkanti. </span><br> <span class=sujato>Where consciousness is established and grows, name and form are conceived. </span><br><p id=sn12.64:5.5><span class=root>Yattha atthi nāmarūpassa avakkanti, atthi tattha saṅkhārānaṁ vuddhi. </span><br> <span class=sujato>Where name and form are conceived, there is the growth of choices. </span><br><p id=sn12.64:5.6><span class=root>Yattha atthi saṅkhārānaṁ vuddhi, atthi tattha āyatiṁ punabbhavābhinibbatti. </span><br> <span class=sujato>Where choices grow, there is rebirth into a new state of existence in the future. </span><br><p id=sn12.64:5.7><span class=root>Yattha atthi āyatiṁ punabbhavābhinibbatti, atthi tattha āyatiṁ jātijarāmaraṇaṁ. </span><br> <span class=sujato>Where there is rebirth into a new state of existence in the future, there is rebirth, old age, and death in the future. </span><br><p id=sn12.64:5.8><span class=root>Yattha atthi āyatiṁ jātijarāmaraṇaṁ, sasokaṁ taṁ, bhikkhave, sadaraṁ saupāyāsanti vadāmi. </span><br> <span class=sujato>Where there is rebirth, old age, and death in the future, I say this is full of sorrow, anguish, and distress. </span><br><p id=sn12.64:6.1><span class=root>Kabaḷīkāre ce, bhikkhave, āhāre natthi rāgo natthi nandī natthi taṇhā, appatiṭṭhitaṁ tattha viññāṇaṁ avirūḷhaṁ. </span><br> <span class=sujato>If there is no desire, relishing, and craving for solid food, consciousness does not become established there and doesn’t grow. </span><br><p id=sn12.64:6.2><span class=root>Yattha appatiṭṭhitaṁ viññāṇaṁ avirūḷhaṁ, natthi tattha nāmarūpassa avakkanti. </span><br> <span class=sujato>Where consciousness is not established and doesn’t grow, name and form are not conceived. </span><br><p id=sn12.64:6.3><span class=root>Yattha natthi nāmarūpassa avakkanti, natthi tattha saṅkhārānaṁ vuddhi. </span><br> <span class=sujato>Where name and form are not conceived, there is no growth of choices. </span><br><p id=sn12.64:6.4><span class=root>Yattha natthi saṅkhārānaṁ vuddhi, natthi tattha āyatiṁ punabbhavābhinibbatti. </span><br> <span class=sujato>Where choices don’t grow, there is no rebirth into a new state of existence in the future. </span><br><p id=sn12.64:6.5><span class=root>Yattha natthi āyatiṁ punabbhavābhinibbatti, natthi tattha āyatiṁ jātijarāmaraṇaṁ. </span><br> <span class=sujato>Where there is no rebirth into a new state of existence in the future, there is no rebirth, old age, and death in the future. </span><br><p id=sn12.64:6.6><span class=root>Yattha natthi āyatiṁ jātijarāmaraṇaṁ, asokaṁ taṁ, bhikkhave, adaraṁ anupāyāsanti vadāmi. </span><br> <span class=sujato>Where there is no rebirth, old age, and death in the future, I say there’s no sorrow, anguish, and distress. </span><br><p id=sn12.64:7.1><span class=root>Phasse ce, bhikkhave, āhāre …pe… </span><br> <span class=sujato>If there is no desire, relishing, and craving for contact as fuel … </span><br><p id=sn12.64:7.2><span class=root>manosañcetanāya ce, bhikkhave, āhāre … </span><br> <span class=sujato>If there is no desire, relishing, and craving for mental intention as fuel … </span><br><p id=sn12.64:7.3><span class=root>viññāṇe ce, bhikkhave, āhāre natthi rāgo natthi nandī natthi taṇhā, appatiṭṭhitaṁ tattha viññāṇaṁ avirūḷhaṁ. </span><br> <span class=sujato>If there is no desire, relishing, and craving for consciousness as fuel, consciousness doesn’t become established there and doesn’t grow. </span><br><p id=sn12.64:7.4><span class=root>Yattha appatiṭṭhitaṁ viññāṇaṁ avirūḷhaṁ, natthi tattha nāmarūpassa avakkanti. </span><br> <span class=sujato>Where consciousness is not established and doesn’t grow, name and form are not conceived. </span><br><p id=sn12.64:7.5><span class=root>Yattha natthi nāmarūpassa avakkanti, natthi tattha saṅkhārānaṁ vuddhi. </span><br> <span class=sujato>Where name and form are not conceived, there is no growth of choices. </span><br><p id=sn12.64:7.6><span class=root>Yattha natthi saṅkhārānaṁ vuddhi, natthi tattha āyatiṁ punabbhavābhinibbatti. </span><br> <span class=sujato>Where choices don’t grow, there is no rebirth into a new state of existence in the future. </span><br><p id=sn12.64:7.7><span class=root>Yattha natthi āyatiṁ punabbhavābhinibbatti, natthi tattha āyatiṁ jātijarāmaraṇaṁ. </span><br> <span class=sujato>Where there is no rebirth into a new state of existence in the future, there is no rebirth, old age, and death in the future. </span><br><p id=sn12.64:7.8><span class=root>Yattha natthi āyatiṁ jātijarāmaraṇaṁ, asokaṁ taṁ, bhikkhave, adaraṁ anupāyāsanti vadāmi. </span><br> <span class=sujato>Where there is no rebirth, old age, and death in the future, I say there’s no sorrow, anguish, and distress. </span><br><p id=sn12.64:8.1><span class=root>Seyyathāpi, bhikkhave, kūṭāgāraṁ vā kūṭāgārasālaṁ vā uttarāya vā dakkhiṇāya vā pācīnāya vā vātapānā sūriye uggacchante vātapānena rasmi pavisitvā kvāssa patiṭṭhitā”ti? </span><br> <span class=sujato>Suppose there was a bungalow or a hall with a peaked roof, with windows on the northern, southern, or eastern side. When the sun rises and a ray of light enters through a window, where would it land?” </span><br><p id=sn12.64:8.2><span class=root>“Pacchimāyaṁ, bhante, bhittiyan”ti. </span><br> <span class=sujato>“On the western wall, sir.” </span><br><p id=sn12.64:8.3><span class=root>“Pacchimā ce, bhikkhave, bhitti nāssa kvāssa patiṭṭhitā”ti? </span><br> <span class=sujato>“If there was no western wall, where would it land?” </span><br><p id=sn12.64:8.4><span class=root>“Pathaviyaṁ, bhante”ti. </span><br> <span class=sujato>“On the ground, sir.” </span><br><p id=sn12.64:8.5><span class=root>“Pathavī ce, bhikkhave, nāssa kvāssa patiṭṭhitā”ti? </span><br> <span class=sujato>“If there was no ground, where would it land?” </span><br><p id=sn12.64:8.6><span class=root>“Āpasmiṁ, bhante”ti. </span><br> <span class=sujato>“In water, sir.” </span><br><p id=sn12.64:8.7><span class=root>“Āpo ce, bhikkhave, nāssa kvāssa patiṭṭhitā”ti? </span><br> <span class=sujato>“If there was no water, where would it land?” </span><br><p id=sn12.64:8.8><span class=root>“Appatiṭṭhitā, bhante”ti. </span><br> <span class=sujato>“It wouldn’t land, sir.” </span><br><p id=sn12.64:8.9><span class=root>“Evameva kho, bhikkhave, kabaḷīkāre ce āhāre natthi rāgo natthi nandī natthi taṇhā …pe…. </span><br> <span class=sujato>“In the same way, if there is no desire, relishing, and craving for solid food, consciousness does not become established there and doesn’t grow. … </span><br><p id=sn12.64:9.1><span class=root>Phasse ce, bhikkhave, āhāre … </span><br> <span class=sujato>If there is no desire, relishing, and craving for contact as fuel … </span><br><p id=sn12.64:9.2><span class=root>manosañcetanāya ce, bhikkhave, āhāre … </span><br> <span class=sujato>If there is no desire, relishing, and craving for mental intention as fuel … </span><br><p id=sn12.64:9.3><span class=root>viññāṇe ce, bhikkhave, āhāre natthi rāgo natthi nandī natthi taṇhā, appatiṭṭhitaṁ tattha viññāṇaṁ avirūḷhaṁ. </span><br> <span class=sujato>If there is no desire, relishing, and craving for consciousness as fuel, consciousness doesn’t become established there and doesn’t grow. </span><br><p id=sn12.64:9.4><span class=root>Yattha appatiṭṭhitaṁ viññāṇaṁ avirūḷhaṁ, natthi tattha nāmarūpassa avakkanti. </span><br> <span class=sujato>Where consciousness is not established and doesn’t grow, name and form are not conceived. </span><br><p id=sn12.64:9.5><span class=root>Yattha natthi nāmarūpassa avakkanti, natthi tattha saṅkhārānaṁ vuddhi. </span><br> <span class=sujato>Where name and form are not conceived, there is no growth of choices. </span><br><p id=sn12.64:9.6><span class=root>Yattha natthi saṅkhārānaṁ vuddhi, natthi tattha āyatiṁ punabbhavābhinibbatti. </span><br> <span class=sujato>Where choices don’t grow, there is no rebirth into a new state of existence in the future. </span><br><p id=sn12.64:9.7><span class=root>Yattha natthi āyatiṁ punabbhavābhinibbatti, natthi tattha āyatiṁ jātijarāmaraṇaṁ. </span><br> <span class=sujato>Where there is no rebirth into a new state of existence in the future, there is no rebirth, old age, and death in the future. </span><br><p id=sn12.64:9.8><span class=root>Yattha natthi āyatiṁ jātijarāmaraṇaṁ asokaṁ taṁ, bhikkhave, adaraṁ anupāyāsanti vadāmī”ti. </span><br> <span class=sujato>Where there is no rebirth, old age, and death in the future, I say there’s no sorrow, anguish, and distress.” </span><br><p id=sn12.64:9.9><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>