<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0024.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0012/sn0012P0023.html>Previous</a><a href=/canon/en/pli/ms/sutta/sn/sn0012/sn0012P0025.html>Next</a></div><p><div class=verse-container id=sn12.24:0.1><span>Saṁyutta Nikāya 12.24 </span><span class="translation sujato">Linked Discourses 12.24 </span></div><p><div class=verse-container id=sn12.24:0.2><span>3. Dasabalavagga </span><span class="translation sujato">3. The Ten Powers </span></div><p><div class=verse-container id=sn12.24:0.3><span class=big-bold>Aññatitthiyasutta </span><span class="translation sujato">Followers of Other Religions </span></div><p><div class=verse-container id=sn12.24:1.1><span>Rājagahe viharati veḷuvane. </span><span class="translation sujato">Near Rājagaha, in the Bamboo Grove. </span></div><p><div class=verse-container id=sn12.24:1.2><span>Atha kho āyasmā sāriputto pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisi. </span><span class="translation sujato">Then Venerable Sāriputta robed up in the morning and, taking his bowl and robe, entered Rājagaha for alms. </span></div><p><div class=verse-container id=sn12.24:1.3><span>Atha kho āyasmato sāriputtassa etadahosi: </span><span class="translation sujato">Then it occurred to him, </span></div><p><div class=verse-container id=sn12.24:1.4><span>“atippago kho tāva rājagahe piṇḍāya carituṁ. </span><span class="translation sujato">“It’s too early to wander for alms in Rājagaha. </span></div><p><div class=verse-container id=sn12.24:1.5><span>Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti. </span><span class="translation sujato">Why don’t I visit the monastery of the wanderers of other religions?” </span></div><p><div class=verse-container id=sn12.24:2.1><span>Atha kho āyasmā sāriputto yena aññatitthiyānaṁ paribbājakānaṁ ārāmo tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi. </span><span class="translation sujato">Then he went to the monastery of the wanderers of other religions and exchanged greetings with the wanderers there. </span></div><p><div class=verse-container id=sn12.24:2.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ te aññatitthiyā paribbājakā etadavocuṁ: </span><span class="translation sujato">When the greetings and polite conversation were over, he sat down to one side. The wanderers said to him: </span></div><p><div class=verse-container id=sn12.24:3.1><span>“Santāvuso sāriputta, eke samaṇabrāhmaṇā kammavādā sayaṅkataṁ dukkhaṁ paññapenti. </span><span class="translation sujato">“Reverend Sāriputta, there are ascetics and brahmins who teach the efficacy of deeds. Some of them declare that suffering is made by oneself. </span></div><p><div class=verse-container id=sn12.24:3.2><span>Santi panāvuso sāriputta, eke samaṇabrāhmaṇā kammavādā paraṅkataṁ dukkhaṁ paññapenti. </span><span class="translation sujato">Some of them declare that suffering is made by another. </span></div><p><div class=verse-container id=sn12.24:3.3><span>Santāvuso sāriputta, eke samaṇabrāhmaṇā kammavādā sayaṅkatañca paraṅkatañca dukkhaṁ paññapenti. </span><span class="translation sujato">Some of them declare that suffering is made by both oneself and another. </span></div><p><div class=verse-container id=sn12.24:3.4><span>Santi panāvuso sāriputta, eke samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti. </span><span class="translation sujato">Some of them declare that suffering arises by chance, not made by oneself or another. </span></div><p><div class=verse-container id=sn12.24:3.5><span>Idha, panāvuso sāriputta, samaṇo gotamo kiṁvādī kimakkhāyī? </span><span class="translation sujato">What does the ascetic Gotama say about this? How does he explain it? </span></div><p><div class=verse-container id=sn12.24:3.6><span>Kathaṁ byākaramānā ca mayaṁ vuttavādino ceva samaṇassa gotamassa assāma, na ca samaṇaṁ gotamaṁ abhūtena abbhācikkheyyāma, dhammassa cānudhammaṁ byākareyyāma, na ca koci sahadhammiko vādānupāto gārayhaṁ ṭhānaṁ āgaccheyyā”ti? </span><span class="translation sujato">How should we answer so as to repeat what the ascetic Gotama has said, and not misrepresent him with an untruth? How should we explain in line with his teaching, with no legitimate grounds for rebuttal and criticism?” </span></div><p><div class=verse-container id=sn12.24:4.1><span>“Paṭiccasamuppannaṁ kho, āvuso, dukkhaṁ vuttaṁ bhagavatā. </span><span class="translation sujato">“Reverends, the Buddha said that suffering is dependently originated. </span></div><p><div class=verse-container id=sn12.24:4.2><span>Kiṁ paṭicca? </span><span class="translation sujato">Dependent on what? </span></div><p><div class=verse-container id=sn12.24:4.3><span>Phassaṁ paṭicca. </span><span class="translation sujato">Dependent on contact. </span></div><p><div class=verse-container id=sn12.24:4.4><span>Iti vadaṁ vuttavādī ceva bhagavato assa, na ca bhagavantaṁ abhūtena abbhācikkheyya, dhammassa cānudhammaṁ byākareyya, na ca koci sahadhammiko vādānupāto gārayhaṁ ṭhānaṁ āgaccheyya. </span><span class="translation sujato">If you said this you would repeat what the Buddha has said, and not misrepresent him with an untruth. You would explain in line with his teaching, and there would be no legitimate grounds for rebuttal and criticism. </span></div><p><div class=verse-container id=sn12.24:5.1><span>Tatrāvuso, ye te samaṇabrāhmaṇā kammavādā sayaṅkataṁ dukkhaṁ paññapenti tadapi phassapaccayā. </span><span class="translation sujato">Consider the ascetics and brahmins who teach the efficacy of deeds. In the case of those who declare that suffering is made by oneself, that’s conditioned by contact. </span></div><p><div class=verse-container id=sn12.24:5.2><span>Yepi te samaṇabrāhmaṇā kammavādā paraṅkataṁ dukkhaṁ paññapenti tadapi phassapaccayā. </span><span class="translation sujato">In the case of those who declare that suffering is made by another, that’s also conditioned by contact. </span></div><p><div class=verse-container id=sn12.24:5.3><span>Yepi te samaṇabrāhmaṇā kammavādā sayaṅkatañca paraṅkatañca dukkhaṁ paññapenti tadapi phassapaccayā. </span><span class="translation sujato">In the case of those who declare that suffering is made by oneself and another, that’s also conditioned by contact. </span></div><p><div class=verse-container id=sn12.24:5.4><span>Yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti tadapi phassapaccayā. </span><span class="translation sujato">In the case of those who declare that suffering arises by chance, not made by oneself or another, that’s also conditioned by contact. </span></div><p><div class=verse-container id=sn12.24:6.1><span>Tatrāvuso, ye te samaṇabrāhmaṇā kammavādā sayaṅkataṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati. </span><span class="translation sujato">Consider the ascetics and brahmins who teach the efficacy of deeds. In the case of those who declare that suffering is made by oneself, it’s impossible that they will experience that without contact. </span></div><p><div class=verse-container id=sn12.24:6.2><span>Yepi te samaṇabrāhmaṇā kammavādā paraṅkataṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati. </span><span class="translation sujato">In the case of those who declare that suffering is made by another, it’s impossible that they will experience that without contact. </span></div><p><div class=verse-container id=sn12.24:6.3><span>Yepi te samaṇabrāhmaṇā kammavādā sayaṅkatañca paraṅkatañca dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati. </span><span class="translation sujato">In the case of those who declare that suffering is made by oneself and another, it’s impossible that they will experience that without contact. </span></div><p><div class=verse-container id=sn12.24:6.4><span>Yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjatī”ti. </span><span class="translation sujato">In the case of those who declare that suffering arises by chance, not made by oneself or another, it’s impossible that they will experience that without contact.” </span></div><p><div class=verse-container id=sn12.24:7.1><span>Assosi kho āyasmā ānando āyasmato sāriputtassa tehi aññatitthiyehi paribbājakehi saddhiṁ imaṁ kathāsallāpaṁ. </span><span class="translation sujato">Venerable Ānanda heard this discussion between Venerable Sāriputta and those wanderers of other religions. </span></div><p><div class=verse-container id=sn12.24:7.2><span>Atha kho āyasmā ānando rājagahe piṇḍāya caritvā pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">Then Ānanda wandered for alms in Rājagaha. After the meal, on his return from almsround, he went to the Buddha, bowed, sat down to one side, </span></div><p><div class=verse-container id=sn12.24:7.3><span>Ekamantaṁ nisinno kho āyasmā ānando yāvatako āyasmato sāriputtassa tehi aññatitthiyehi paribbājakehi saddhiṁ ahosi kathāsallāpo taṁ sabbaṁ bhagavato ārocesi. </span><span class="translation sujato">and informed the Buddha of all they had discussed. </span></div><p><div class=verse-container id=sn12.24:8.1><span>“Sādhu sādhu, ānanda, yathā taṁ sāriputto sammā byākaramāno byākareyya. </span><span class="translation sujato">“Good, good, Ānanda! It’s just as Sāriputta has so rightly explained. </span></div><p><div class=verse-container id=sn12.24:8.2><span>Paṭiccasamuppannaṁ kho, ānanda, dukkhaṁ vuttaṁ mayā. </span><span class="translation sujato">I have said that suffering is dependently originated. </span></div><p><div class=verse-container id=sn12.24:8.3><span>Kiṁ paṭicca? </span><span class="translation sujato">Dependent on what? </span></div><p><div class=verse-container id=sn12.24:8.4><span>Phassaṁ paṭicca. </span><span class="translation sujato">Dependent on contact. </span></div><p><div class=verse-container id=sn12.24:8.5><span>Iti vadaṁ vuttavādī ceva me assa, na ca maṁ abhūtena abbhācikkheyya, dhammassa cānudhammaṁ byākareyya, na ca koci sahadhammiko vādānupāto gārayhaṁ ṭhānaṁ āgaccheyya. </span><span class="translation sujato">Saying this you would repeat what I have said, and not misrepresent me with an untruth. You would explain in line with my teaching, and there would be no legitimate grounds for rebuttal and criticism. </span></div><p><div class=verse-container id=sn12.24:9.1><span>Tatrānanda, ye te samaṇabrāhmaṇā kammavādā sayaṅkataṁ dukkhaṁ paññapenti tadapi phassapaccayā. </span><span class="translation sujato">Consider the ascetics and brahmins who teach the efficacy of deeds. In the case of those who declare that suffering is made by oneself, that’s conditioned by contact. … </span></div><p><div class=verse-container id=sn12.24:9.2><span>Yepi te …pe… </span></div><p><div class=verse-container id=sn12.24:9.3><span>yepi te …pe… </span></div><p><div class=verse-container id=sn12.24:9.4><span>yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti tadapi phassapaccayā. </span><span class="translation sujato">In the case of those who declare that suffering arises by chance, not made by oneself or another, that’s also conditioned by contact. </span></div><p><div class=verse-container id=sn12.24:10.1><span>Tatrānanda, yepi te samaṇabrāhmaṇā kammavādā sayaṅkataṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati. </span><span class="translation sujato">In the case of those who declare that suffering is made by oneself, it’s impossible that they will experience that without contact. … </span></div><p><div class=verse-container id=sn12.24:10.2><span>Yepi te …pe… </span></div><p><div class=verse-container id=sn12.24:10.3><span>yepi te …pe… </span></div><p><div class=verse-container id=sn12.24:10.4><span>yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati. </span><span class="translation sujato">In the case of those who declare that suffering arises by chance, not made by oneself or another, it’s impossible that they will experience that without contact. </span></div><p><div class=verse-container id=sn12.24:11.1><span>Ekamidāhaṁ, ānanda, samayaṁ idheva rājagahe viharāmi veḷuvane kalandakanivāpe. </span><span class="translation sujato">Ānanda, this one time I was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=sn12.24:11.2><span>Atha khvāhaṁ, ānanda, pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisiṁ. </span><span class="translation sujato">Then I robed up in the morning and, taking my bowl and robe, entered Rājagaha for alms. </span></div><p><div class=verse-container id=sn12.24:11.3><span>Tassa mayhaṁ, ānanda, etadahosi: </span><span class="translation sujato">Then I thought: </span></div><p><div class=verse-container id=sn12.24:11.4><span>‘atippago kho tāva rājagahe piṇḍāya carituṁ. </span><span class="translation sujato">‘It’s too early to wander for alms in Rājagaha. </span></div><p><div class=verse-container id=sn12.24:11.5><span>Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan’ti. </span><span class="translation sujato">Why don’t I visit the monastery of the wanderers of other religions?’ </span></div><p><div class=verse-container id=sn12.24:12.1><span>Atha khvāhaṁ, ānanda, yena aññatitthiyānaṁ paribbājakānaṁ ārāmo tenupasaṅkamiṁ; upasaṅkamitvā tehi aññatitthiyehi paribbājakehi saddhiṁ sammodiṁ. </span><span class="translation sujato">Then I went to the monastery of the wanderers of other religions and exchanged greetings with the wanderers there. </span></div><p><div class=verse-container id=sn12.24:12.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁ. Ekamantaṁ nisinnaṁ kho maṁ, ānanda, te aññatitthiyā paribbājakā etadavocuṁ: </span><span class="translation sujato">When the greetings and polite conversation were over, I sat down to one side. …” </span></div><p><div class=verse-container id=sn12.24:13.1><span>‘Santāvuso gotama, eke samaṇabrāhmaṇā kammavādā sayaṅkataṁ dukkhaṁ paññapenti. </span><span class="translation sujato">(The wanderers asked the Buddha the very same questions, and he gave the same answers.) </span></div><p><div class=verse-container id=sn12.24:13.2><span>Santi panāvuso gotama, eke samaṇabrāhmaṇā kammavādā paraṅkataṁ dukkhaṁ paññapenti. </span></div><p><div class=verse-container id=sn12.24:13.3><span>Santāvuso gotama, eke samaṇabrāhmaṇā kammavādā sayaṅkatañca paraṅkatañca dukkhaṁ paññapenti. </span></div><p><div class=verse-container id=sn12.24:13.4><span>Santi panāvuso gotama, eke samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti. </span></div><p><div class=verse-container id=sn12.24:13.5><span>Idha no āyasmā gotamo kiṁvādī kimakkhāyī? </span></div><p><div class=verse-container id=sn12.24:13.6><span>Kathaṁ byākaramānā ca mayaṁ vuttavādino ceva āyasmato gotamassa assāma, na ca āyasmantaṁ gotamaṁ abhūtena abbhācikkheyyāma, dhammassa cānudhammaṁ byākareyyāma, na ca koci sahadhammiko vādānupāto gārayhaṁ ṭhānaṁ āgaccheyyā’ti? </span></div><p><div class=verse-container id=sn12.24:14.1><span>Evaṁ vuttāhaṁ, ānanda, te aññatitthiye paribbājake etadavocaṁ: </span></div><p><div class=verse-container id=sn12.24:14.2><span>‘paṭiccasamuppannaṁ kho, āvuso, dukkhaṁ vuttaṁ mayā. </span></div><p><div class=verse-container id=sn12.24:14.3><span>Kiṁ paṭicca? </span></div><p><div class=verse-container id=sn12.24:14.4><span>Phassaṁ paṭicca. </span></div><p><div class=verse-container id=sn12.24:14.5><span>Iti vadaṁ vuttavādī ceva me assa, na ca maṁ abhūtena abbhācikkheyya, dhammassa cānudhammaṁ byākareyya, na ca koci sahadhammiko vādānupāto gārayhaṁ ṭhānaṁ āgaccheyyāti. </span></div><p><div class=verse-container id=sn12.24:15.1><span>Tatrāvuso, ye te samaṇabrāhmaṇā kammavādā sayaṅkataṁ dukkhaṁ paññapenti tadapi phassapaccayā. </span></div><p><div class=verse-container id=sn12.24:15.2><span>Yepi te …pe… </span></div><p><div class=verse-container id=sn12.24:15.3><span>yepi te …pe… </span></div><p><div class=verse-container id=sn12.24:15.4><span>yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti tadapi phassapaccayā. </span></div><p><div class=verse-container id=sn12.24:16.1><span>Tatrāvuso, ye te samaṇabrāhmaṇā kammavādā sayaṅkataṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjati. </span></div><p><div class=verse-container id=sn12.24:16.2><span>Yepi te …pe… </span></div><p><div class=verse-container id=sn12.24:16.3><span>yepi te …pe… </span></div><p><div class=verse-container id=sn12.24:16.4><span>yepi te samaṇabrāhmaṇā kammavādā asayaṅkāraṁ aparaṅkāraṁ adhiccasamuppannaṁ dukkhaṁ paññapenti, te vata aññatra phassā paṭisaṁvedissantīti netaṁ ṭhānaṁ vijjatī’”ti. </span></div><p><div class=verse-container id=sn12.24:17.1><span>“Acchariyaṁ bhante, abbhutaṁ bhante. </span><span class="translation sujato">“It’s incredible, sir, it’s amazing, </span></div><p><div class=verse-container id=sn12.24:17.2><span>Yatra hi nāma ekena padena sabbo attho vutto bhavissati. </span><span class="translation sujato">how the whole matter is stated with one phrase. </span></div><p><div class=verse-container id=sn12.24:17.3><span>Siyā nu kho, bhante, esevattho vitthārena vuccamāno gambhīro ceva assa gambhīrāvabhāso cā”ti? </span><span class="translation sujato">Could there be a detailed explanation of this matter that is both deep and appears deep?” </span></div><p><div class=verse-container id=sn12.24:18.1><span>“Tena hānanda, taññevettha paṭibhātū”ti. </span><span class="translation sujato">“Well then, Ānanda, clarify this matter yourself.” </span></div><p><div class=verse-container id=sn12.24:18.2><span>“Sace maṁ, bhante, evaṁ puccheyyuṁ: </span><span class="translation sujato">“Sir, suppose they were to ask me: </span></div><p><div class=verse-container id=sn12.24:18.3><span>‘jarāmaraṇaṁ, āvuso ānanda, kiṁnidānaṁ kiṁsamudayaṁ kiṁjātikaṁ kiṁpabhavan’ti? </span><span class="translation sujato">‘Reverend Ānanda, what is the source, origin, birthplace, and inception of old age and death?’ </span></div><p><div class=verse-container id=sn12.24:18.4><span>Evaṁ puṭṭhohaṁ, bhante, evaṁ byākareyyaṁ: </span><span class="translation sujato">I’d answer like this: </span></div><p><div class=verse-container id=sn12.24:18.5><span>‘jarāmaraṇaṁ kho, āvuso, jātinidānaṁ jātisamudayaṁ jātijātikaṁ jātipabhavan’ti. </span><span class="translation sujato">‘Reverends, rebirth is the source, origin, birthplace, and inception of old age and death.’ </span></div><p><div class=verse-container id=sn12.24:18.6><span>Evaṁ puṭṭhohaṁ, bhante, evaṁ byākareyyaṁ. </span><span class="translation sujato">That’s how I’d answer such a question. </span></div><p><div class=verse-container id=sn12.24:19.1><span>Sace maṁ, bhante, evaṁ puccheyyuṁ: </span><span class="translation sujato">Suppose they were to ask me: </span></div><p><div class=verse-container id=sn12.24:19.2><span>‘jāti panāvuso ānanda, kiṁnidānā kiṁsamudayā kiṁjātikā kiṁpabhavā’ti? </span><span class="translation sujato">‘What is the source of rebirth?’ </span></div><p><div class=verse-container id=sn12.24:19.3><span>Evaṁ puṭṭhohaṁ, bhante, evaṁ byākareyyaṁ: </span><span class="translation sujato">I’d answer like this: </span></div><p><div class=verse-container id=sn12.24:19.4><span>‘jāti kho, āvuso, bhavanidānā bhavasamudayā bhavajātikā bhavappabhavā’ti. </span><span class="translation sujato">‘Continued existence is the source of rebirth.’ </span></div><p><div class=verse-container id=sn12.24:19.5><span>Evaṁ puṭṭhohaṁ, bhante, evaṁ byākareyyaṁ. </span><span class="translation sujato">That’s how I’d answer such a question. </span></div><p><div class=verse-container id=sn12.24:20.1><span>Sace maṁ, bhante, evaṁ puccheyyuṁ: </span><span class="translation sujato">Suppose they were to ask me: </span></div><p><div class=verse-container id=sn12.24:20.2><span>‘bhavo panāvuso ānanda, kiṁnidāno kiṁsamudayo kiṁjātiko kiṁpabhavo’ti? </span><span class="translation sujato">‘What is the source of continued existence?’ </span></div><p><div class=verse-container id=sn12.24:20.3><span>Evaṁ puṭṭhohaṁ, bhante, evaṁ byākareyyaṁ: </span><span class="translation sujato">I’d answer like this: </span></div><p><div class=verse-container id=sn12.24:20.4><span>‘bhavo kho, āvuso, upādānanidāno upādānasamudayo upādānajātiko upādānappabhavo’ti. </span><span class="translation sujato">‘Grasping is the source of continued existence.’ </span></div><p><div class=verse-container id=sn12.24:20.5><span>Evaṁ puṭṭhohaṁ, bhante, evaṁ byākareyyaṁ. </span><span class="translation sujato">That’s how I’d answer such a question. </span></div><p><div class=verse-container id=sn12.24:21.1><span>Sace maṁ, bhante, evaṁ puccheyyuṁ—</span><span class="translation sujato">Suppose they were to ask me: </span></div><p><div class=verse-container id=sn12.24:21.2><span>upādānaṁ panāvuso …pe… </span><span class="translation sujato">‘What is the source of grasping?’ … </span></div><p><div class=verse-container id=sn12.24:21.3><span>taṇhā panāvuso …pe… </span><span class="translation sujato">craving … </span></div><p><div class=verse-container id=sn12.24:21.4><span>vedanā panāvuso …pe… </span><span class="translation sujato">feeling … </span></div><p><div class=verse-container id=sn12.24:21.5><span>sace maṁ, bhante, evaṁ puccheyyuṁ: </span><span class="translation sujato">Suppose they were to ask me: </span></div><p><div class=verse-container id=sn12.24:21.6><span>‘phasso panāvuso ānanda, kiṁnidāno kiṁsamudayo kiṁjātiko kiṁpabhavo’ti? </span><span class="translation sujato">‘What is the source of contact?’ </span></div><p><div class=verse-container id=sn12.24:21.7><span>Evaṁ puṭṭhohaṁ, bhante, evaṁ byākareyyaṁ: </span><span class="translation sujato">I’d answer like this: </span></div><p><div class=verse-container id=sn12.24:21.8><span>‘phasso kho, āvuso, saḷāyatananidāno saḷāyatanasamudayo saḷāyatanajātiko saḷāyatanappabhavo’ti. </span><span class="translation sujato">‘The six sense fields are the source, origin, birthplace, and inception of contact.’ </span></div><p><div class=verse-container id=sn12.24:21.9><span>‘Channaṁ tveva, āvuso, phassāyatanānaṁ asesavirāganirodhā phassanirodho; </span><span class="translation sujato">‘When the six fields of contact fade away and cease with nothing left over, contact ceases. </span></div><p><div class=verse-container id=sn12.24:21.10><span>phassanirodhā vedanānirodho; </span><span class="translation sujato">When contact ceases, feeling ceases. </span></div><p><div class=verse-container id=sn12.24:21.11><span>vedanānirodhā taṇhānirodho; </span><span class="translation sujato">When feeling ceases, craving ceases. </span></div><p><div class=verse-container id=sn12.24:21.12><span>taṇhānirodhā upādānanirodho; </span><span class="translation sujato">When craving ceases, grasping ceases. </span></div><p><div class=verse-container id=sn12.24:21.13><span>upādānanirodhā bhavanirodho; </span><span class="translation sujato">When grasping ceases, continued existence ceases. </span></div><p><div class=verse-container id=sn12.24:21.14><span>bhavanirodhā jātinirodho; </span><span class="translation sujato">When continued existence ceases, rebirth ceases. </span></div><p><div class=verse-container id=sn12.24:21.15><span>jātinirodhā jarāmaraṇaṁ sokaparidevadukkhadomanassupāyāsā nirujjhanti. </span><span class="translation sujato">When rebirth ceases, old age and death, sorrow, lamentation, pain, sadness, and distress cease. </span></div><p><div class=verse-container id=sn12.24:21.16><span>Evametassa kevalassa dukkhakkhandhassa nirodho hotī’ti. </span><span class="translation sujato">That is how this entire mass of suffering ceases.’ </span></div><p><div class=verse-container id=sn12.24:21.17><span>Evaṁ puṭṭhohaṁ, bhante, evaṁ byākareyyan”ti. </span><span class="translation sujato">That’s how I’d answer such a question.” </span></div><p><div class=verse-container id=sn12.24:21.18><span>Catutthaṁ. </span></div><div class=flex-between><a href=/canon/en/pli/ms/sutta/sn/sn0012/sn0012P0023.html>Previous</a><a href=/canon/en/pli/ms/sutta/sn/sn0012/sn0012P0025.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>