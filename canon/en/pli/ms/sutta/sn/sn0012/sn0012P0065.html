<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0065.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0012/sn0012P0064.html>Previous</a><a href=/canon/en/pli/ms/sutta/sn/sn0012/sn0012P0066.html>Next</a></div><p><div class=verse-container id=sn12.65:0.1><span>Saṁyutta Nikāya 12.65 </span><span class="translation sujato">Linked Discourses 12.65 </span></div><p><div class=verse-container id=sn12.65:0.2><span>7. Mahāvagga </span><span class="translation sujato">7. The Great Chapter </span></div><p><div class=verse-container id=sn12.65:0.3><span class=big-bold>Nagarasutta </span><span class="translation sujato">The City </span></div><p><div class=verse-container id=sn12.65:1.1><span>Sāvatthiyaṁ viharati. </span><span class="translation sujato">At Sāvatthī. </span></div><p><div class=verse-container id=sn12.65:1.2><span>“Pubbe me, bhikkhave, sambodhā anabhisambuddhassa bodhisattasseva sato etadahosi: </span><span class="translation sujato">“Mendicants, before my awakening—when I was still unawakened but intent on awakening—I thought: </span></div><p><div class=verse-container id=sn12.65:1.3><span>‘kicchā vatāyaṁ loko āpanno jāyati ca jīyati ca mīyati ca cavati ca upapajjati ca. </span><span class="translation sujato">‘Alas, this world has fallen into trouble. It’s born, grows old, dies, passes away, and is reborn, </span></div><p><div class=verse-container id=sn12.65:1.4><span>Atha ca panimassa dukkhassa nissaraṇaṁ nappajānāti jarāmaraṇassa. </span><span class="translation sujato">yet it doesn’t understand how to escape from this suffering, from old age and death. </span></div><p><div class=verse-container id=sn12.65:1.5><span>Kudāssu nāma imassa dukkhassa nissaraṇaṁ paññāyissati jarāmaraṇassā’ti? </span><span class="translation sujato">Oh, when will an escape be found from this suffering, from old age and death?’ </span></div><p><div class=verse-container id=sn12.65:1.6><span>Tassa mayhaṁ, bhikkhave, etadahosi: </span><span class="translation sujato">Then it occurred to me: </span></div><p><div class=verse-container id=sn12.65:1.7><span>‘kimhi nu kho sati jarāmaraṇaṁ hoti, kiṁpaccayā jarāmaraṇan’ti? </span><span class="translation sujato">‘When what exists is there old age and death? What is a condition for old age and death?’ </span></div><p><div class=verse-container id=sn12.65:1.8><span>Tassa mayhaṁ, bhikkhave, yoniso manasikārā ahu paññāya abhisamayo: </span><span class="translation sujato">Then, through rational application of mind, I comprehended with wisdom: </span></div><p><div class=verse-container id=sn12.65:1.9><span>‘jātiyā kho sati jarāmaraṇaṁ hoti, jātipaccayā jarāmaraṇan’ti. </span><span class="translation sujato">‘When rebirth exists there’s old age and death. Rebirth is a condition for old age and death.’ </span></div><p><div class=verse-container id=sn12.65:2.1><span>Tassa mayhaṁ, bhikkhave, etadahosi: </span><span class="translation sujato">Then it occurred to me: </span></div><p><div class=verse-container id=sn12.65:2.2><span>‘kimhi nu kho sati jāti hoti …pe… </span><span class="translation sujato">‘When what exists is there rebirth? … </span></div><p><div class=verse-container id=sn12.65:2.3><span>bhavo hoti … </span><span class="translation sujato">continued existence … </span></div><p><div class=verse-container id=sn12.65:2.4><span>upādānaṁ hoti … </span><span class="translation sujato">grasping … </span></div><p><div class=verse-container id=sn12.65:2.5><span>taṇhā hoti … </span><span class="translation sujato">craving … </span></div><p><div class=verse-container id=sn12.65:2.6><span>vedanā hoti … </span><span class="translation sujato">feeling … </span></div><p><div class=verse-container id=sn12.65:2.7><span>phasso hoti … </span><span class="translation sujato">contact … </span></div><p><div class=verse-container id=sn12.65:2.8><span>saḷāyatanaṁ hoti … </span><span class="translation sujato">the six sense fields … </span></div><p><div class=verse-container id=sn12.65:2.9><span>nāmarūpaṁ hoti … </span><span class="translation sujato">name and form … </span></div><p><div class=verse-container id=sn12.65:2.10><span>kiṁpaccayā nāmarūpan’ti? </span><span class="translation sujato">What is a condition for name and form?’ </span></div><p><div class=verse-container id=sn12.65:2.11><span>Tassa mayhaṁ, bhikkhave, yoniso manasikārā ahu paññāya abhisamayo: </span><span class="translation sujato">Then, through rational application of mind, I comprehended with wisdom: </span></div><p><div class=verse-container id=sn12.65:2.12><span>‘viññāṇe kho sati nāmarūpaṁ hoti, viññāṇapaccayā nāmarūpan’ti. </span><span class="translation sujato">‘When consciousness exists there are name and form. Consciousness is a condition for name and form.’ </span></div><p><div class=verse-container id=sn12.65:2.13><span>Tassa mayhaṁ, bhikkhave, etadahosi: </span><span class="translation sujato">Then it occurred to me: </span></div><p><div class=verse-container id=sn12.65:2.14><span>‘kimhi nu kho sati viññāṇaṁ hoti, kiṁpaccayā viññāṇan’ti? </span><span class="translation sujato">‘When what exists is there consciousness? What is a condition for consciousness?’ </span></div><p><div class=verse-container id=sn12.65:2.15><span>Tassa mayhaṁ, bhikkhave, yoniso manasikārā ahu paññāya abhisamayo: </span><span class="translation sujato">Then, through rational application of mind, I comprehended with wisdom: </span></div><p><div class=verse-container id=sn12.65:2.16><span>‘nāmarūpe kho sati viññāṇaṁ hoti, nāmarūpapaccayā viññāṇan’ti. </span><span class="translation sujato">‘When name and form exist there’s consciousness. Name and form are a condition for consciousness.’ </span></div><p><div class=verse-container id=sn12.65:3.1><span>Tassa mayhaṁ, bhikkhave, etadahosi—</span><span class="translation sujato">Then it occurred to me: </span></div><p><div class=verse-container id=sn12.65:3.2><span>paccudāvattati kho idaṁ viññāṇaṁ nāmarūpamhā na paraṁ gacchati. </span><span class="translation sujato">This consciousness turns back from name and form, and doesn’t go beyond that. </span></div><p><div class=verse-container id=sn12.65:3.3><span>Ettāvatā jāyetha vā jīyetha vā mīyetha vā cavetha vā upapajjetha vā, yadidaṁ nāmarūpapaccayā viññāṇaṁ; </span><span class="translation sujato">This is the extent to which one may be reborn, grow old, die, pass away, or reappear. That is: name and form are conditions for consciousness. </span></div><p><div class=verse-container id=sn12.65:3.4><span>viññāṇapaccayā nāmarūpaṁ; </span><span class="translation sujato">Consciousness is a condition for name and form. </span></div><p><div class=verse-container id=sn12.65:3.5><span>nāmarūpapaccayā saḷāyatanaṁ; </span><span class="translation sujato">Name and form are conditions for the six sense fields. </span></div><p><div class=verse-container id=sn12.65:3.6><span>saḷāyatanapaccayā phasso …pe… </span><span class="translation sujato">The six sense fields are conditions for contact. … </span></div><p><div class=verse-container id=sn12.65:3.7><span>evametassa kevalassa dukkhakkhandhassa samudayo hoti. </span><span class="translation sujato">That is how this entire mass of suffering originates. </span></div><p><div class=verse-container id=sn12.65:3.8><span>‘Samudayo, samudayo’ti kho me, bhikkhave, pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi. </span><span class="translation sujato">‘Origination, origination.’ Such was the vision, knowledge, wisdom, realization, and light that arose in me regarding teachings not learned before from another. </span></div><p><div class=verse-container id=sn12.65:4.1><span>Tassa mayhaṁ, bhikkhave, etadahosi: </span><span class="translation sujato">Then it occurred to me: </span></div><p><div class=verse-container id=sn12.65:4.2><span>‘kimhi nu kho asati, jarāmaraṇaṁ na hoti; </span><span class="translation sujato">‘When what doesn’t exist is there no old age and death? </span></div><p><div class=verse-container id=sn12.65:4.3><span>kissa nirodhā jarāmaraṇanirodho’ti? </span><span class="translation sujato">When what ceases do old age and death cease?’ </span></div><p><div class=verse-container id=sn12.65:4.4><span>Tassa mayhaṁ, bhikkhave, yoniso manasikārā ahu paññāya abhisamayo: </span><span class="translation sujato">Then, through rational application of mind, I comprehended with wisdom: </span></div><p><div class=verse-container id=sn12.65:4.5><span>‘jātiyā kho asati, jarāmaraṇaṁ na hoti; </span><span class="translation sujato">‘When rebirth doesn’t exist there is no old age and death. </span></div><p><div class=verse-container id=sn12.65:4.6><span>jātinirodhā jarāmaraṇanirodho’ti. </span><span class="translation sujato">When rebirth ceases old age and death cease.’ </span></div><p><div class=verse-container id=sn12.65:4.7><span>Tassa mayhaṁ, bhikkhave, etadahosi: </span><span class="translation sujato">Then it occurred to me: </span></div><p><div class=verse-container id=sn12.65:4.8><span>‘kimhi nu kho asati jāti na hoti …pe… </span><span class="translation sujato">‘When what doesn’t exist is there no rebirth … </span></div><p><div class=verse-container id=sn12.65:4.9><span>bhavo na hoti … </span><span class="translation sujato">continued existence … </span></div><p><div class=verse-container id=sn12.65:4.10><span>upādānaṁ na hoti … </span><span class="translation sujato">grasping … </span></div><p><div class=verse-container id=sn12.65:4.11><span>taṇhā na hoti … </span><span class="translation sujato">craving … </span></div><p><div class=verse-container id=sn12.65:4.12><span>vedanā na hoti … </span><span class="translation sujato">feeling … </span></div><p><div class=verse-container id=sn12.65:4.13><span>phasso na hoti … </span><span class="translation sujato">contact … </span></div><p><div class=verse-container id=sn12.65:4.14><span>saḷāyatanaṁ na hoti … </span><span class="translation sujato">six sense fields … </span></div><p><div class=verse-container id=sn12.65:4.15><span>nāmarūpaṁ na hoti. </span><span class="translation sujato">name and form? </span></div><p><div class=verse-container id=sn12.65:4.16><span>Kissa nirodhā nāmarūpanirodho’ti? </span><span class="translation sujato">When what ceases do name and form cease?’ </span></div><p><div class=verse-container id=sn12.65:4.17><span>Tassa mayhaṁ, bhikkhave, yoniso manasikārā ahu paññāya abhisamayo: </span><span class="translation sujato">Then, through rational application of mind, I comprehended with wisdom: </span></div><p><div class=verse-container id=sn12.65:4.18><span>‘viññāṇe kho asati, nāmarūpaṁ na hoti; </span><span class="translation sujato">‘When consciousness doesn’t exist there is no name and form. </span></div><p><div class=verse-container id=sn12.65:4.19><span>viññāṇanirodhā nāmarūpanirodho’ti. </span><span class="translation sujato">When consciousness ceases name and form cease.’ </span></div><p><div class=verse-container id=sn12.65:5.1><span>Tassa mayhaṁ, bhikkhave, etadahosi: </span><span class="translation sujato">Then it occurred to me: </span></div><p><div class=verse-container id=sn12.65:5.2><span>‘kimhi nu kho asati viññāṇaṁ na hoti; </span><span class="translation sujato">‘When what doesn’t exist is there no consciousness? </span></div><p><div class=verse-container id=sn12.65:5.3><span>kissa nirodhā viññāṇanirodho’ti? </span><span class="translation sujato">When what ceases does consciousness cease?’ </span></div><p><div class=verse-container id=sn12.65:5.4><span>Tassa mayhaṁ, bhikkhave, yoniso manasikārā ahu paññāya abhisamayo: </span><span class="translation sujato">Then, through rational application of mind, I comprehended with wisdom: </span></div><p><div class=verse-container id=sn12.65:5.5><span>‘nāmarūpe kho asati, viññāṇaṁ na hoti; </span><span class="translation sujato">‘When name and form don’t exist, there is no consciousness. </span></div><p><div class=verse-container id=sn12.65:5.6><span>nāmarūpanirodhā viññāṇanirodho’ti. </span><span class="translation sujato">When name and form cease, consciousness ceases.’ </span></div><p><div class=verse-container id=sn12.65:6.1><span>Tassa mayhaṁ, bhikkhave, etadahosi—</span><span class="translation sujato">Then it occurred to me: </span></div><p><div class=verse-container id=sn12.65:6.2><span>adhigato kho myāyaṁ maggo bodhāya yadidaṁ—</span><span class="translation sujato">I have discovered the path to awakening. That is: </span></div><p><div class=verse-container id=sn12.65:6.3><span>nāmarūpanirodhā viññāṇanirodho; </span><span class="translation sujato">When name and form cease, consciousness ceases. </span></div><p><div class=verse-container id=sn12.65:6.4><span>viññāṇanirodhā nāmarūpanirodho; </span><span class="translation sujato">When consciousness ceases, name and form cease. </span></div><p><div class=verse-container id=sn12.65:6.5><span>nāmarūpanirodhā saḷāyatananirodho; </span><span class="translation sujato">When name and form cease, the six sense fields cease. </span></div><p><div class=verse-container id=sn12.65:6.6><span>saḷāyatananirodhā phassanirodho …pe… </span><span class="translation sujato">When the six sense fields cease, contact ceases. … </span></div><p><div class=verse-container id=sn12.65:6.7><span>evametassa kevalassa dukkhakkhandhassa nirodho hoti. </span><span class="translation sujato">That is how this entire mass of suffering ceases. </span></div><p><div class=verse-container id=sn12.65:6.8><span>‘Nirodho, nirodho’ti kho me, bhikkhave, pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi. </span><span class="translation sujato">‘Cessation, cessation.’ Such was the vision, knowledge, wisdom, realization, and light that arose in me regarding teachings not learned before from another. </span></div><p><div class=verse-container id=sn12.65:7.1><span>Seyyathāpi, bhikkhave, puriso araññe pavane caramāno passeyya purāṇaṁ maggaṁ purāṇañjasaṁ pubbakehi manussehi anuyātaṁ. </span><span class="translation sujato">Suppose a person was walking through a forest. They’d see an ancient path, an ancient route traveled by humans in the past. </span></div><p><div class=verse-container id=sn12.65:7.2><span>So tamanugaccheyya. </span><span class="translation sujato">Following it along, </span></div><p><div class=verse-container id=sn12.65:7.3><span>Tamanugacchanto passeyya purāṇaṁ nagaraṁ purāṇaṁ rājadhāniṁ pubbakehi manussehi ajjhāvuṭṭhaṁ ārāmasampannaṁ vanasampannaṁ pokkharaṇīsampannaṁ uddhāpavantaṁ ramaṇīyaṁ. </span><span class="translation sujato">they’d see an ancient city, an ancient capital, inhabited by humans in the past. It was lovely, complete with parks, groves, lotus ponds, and embankments. </span></div><p><div class=verse-container id=sn12.65:7.4><span>Atha kho so, bhikkhave, puriso rañño vā rājamahāmattassa vā āroceyya: </span><span class="translation sujato">Then that person would inform a king or their chief minister: </span></div><p><div class=verse-container id=sn12.65:7.5><span>‘yagghe, bhante, jāneyyāsi—ahaṁ addasaṁ araññe pavane caramāno purāṇaṁ maggaṁ purāṇañjasaṁ pubbakehi manussehi anuyātaṁ tamanugacchiṁ. </span><span class="translation sujato">‘Please sir, you should know this. While walking through a forest I saw an ancient path, an ancient route traveled by humans in the past. </span></div><p><div class=verse-container id=sn12.65:7.6><span>Tamanugacchanto addasaṁ purāṇaṁ nagaraṁ purāṇaṁ rājadhāniṁ pubbakehi manussehi ajjhāvuṭṭhaṁ ārāmasampannaṁ vanasampannaṁ pokkharaṇīsampannaṁ uddhāpavantaṁ ramaṇīyaṁ. </span><span class="translation sujato">Following it along I saw an ancient city, an ancient capital, inhabited by humans in the past. It was lovely, complete with parks, groves, lotus ponds, and embankments. </span></div><p><div class=verse-container id=sn12.65:7.7><span>Taṁ, bhante, nagaraṁ māpehī’ti. </span><span class="translation sujato">Sir, you should rebuild that city!’ </span></div><p><div class=verse-container id=sn12.65:7.8><span>Atha kho so, bhikkhave, rājā vā rājamahāmatto vā taṁ nagaraṁ māpeyya. </span><span class="translation sujato">Then that king or their chief minister would have that city rebuilt. </span></div><p><div class=verse-container id=sn12.65:7.9><span>Tadassa nagaraṁ aparena samayena iddhañceva phītañca bāhujaññaṁ ākiṇṇamanussaṁ vuddhivepullappattaṁ. </span><span class="translation sujato">And after some time that city was successful and prosperous, populous, full of people, attained to growth and expansion. </span></div><p><div class=verse-container id=sn12.65:7.10><span>Evameva khvāhaṁ, bhikkhave, addasaṁ purāṇaṁ maggaṁ purāṇañjasaṁ pubbakehi sammāsambuddhehi anuyātaṁ. </span><span class="translation sujato">In the same way, I saw an ancient path, an ancient route traveled by fully awakened Buddhas in the past. </span></div><p><div class=verse-container id=sn12.65:8.1><span>Katamo ca so, bhikkhave, purāṇamaggo purāṇañjaso pubbakehi sammāsambuddhehi anuyāto? </span><span class="translation sujato">And what is that ancient path, the ancient route traveled by fully awakened Buddhas in the past? </span></div><p><div class=verse-container id=sn12.65:8.2><span>Ayameva ariyo aṭṭhaṅgiko maggo, seyyathidaṁ—</span><span class="translation sujato">It is simply this noble eightfold path, that is: </span></div><p><div class=verse-container id=sn12.65:8.3><span>sammādiṭṭhi …pe… sammāsamādhi. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=sn12.65:8.4><span>Ayaṁ kho so, bhikkhave, purāṇamaggo purāṇañjaso pubbakehi sammāsambuddhehi anuyāto, tamanugacchiṁ; </span><span class="translation sujato">This is that ancient path, the ancient route traveled by fully awakened Buddhas in the past. </span></div><p><div class=verse-container id=sn12.65:8.5><span>tamanugacchanto jarāmaraṇaṁ abbhaññāsiṁ; </span><span class="translation sujato">Following it along, I directly knew old age and death, </span></div><p><div class=verse-container id=sn12.65:8.6><span>jarāmaraṇasamudayaṁ abbhaññāsiṁ; </span><span class="translation sujato">their origin, </span></div><p><div class=verse-container id=sn12.65:8.7><span>jarāmaraṇanirodhaṁ abbhaññāsiṁ; </span><span class="translation sujato">their cessation, </span></div><p><div class=verse-container id=sn12.65:8.8><span>jarāmaraṇanirodhagāminiṁ paṭipadaṁ abbhaññāsiṁ. </span><span class="translation sujato">and the practice that leads to their cessation. </span></div><p><div class=verse-container id=sn12.65:8.9><span>Tamanugacchiṁ; </span></div><p><div class=verse-container id=sn12.65:8.10><span>tamanugacchanto jātiṁ abbhaññāsiṁ …pe… </span><span class="translation sujato">Following it along, I directly knew rebirth … </span></div><p><div class=verse-container id=sn12.65:8.11><span>bhavaṁ abbhaññāsiṁ … </span><span class="translation sujato">continued existence … </span></div><p><div class=verse-container id=sn12.65:8.12><span>upādānaṁ abbhaññāsiṁ … </span><span class="translation sujato">grasping … </span></div><p><div class=verse-container id=sn12.65:8.13><span>taṇhaṁ abbhaññāsiṁ … </span><span class="translation sujato">craving … </span></div><p><div class=verse-container id=sn12.65:8.14><span>vedanaṁ abbhaññāsiṁ … </span><span class="translation sujato">feeling … </span></div><p><div class=verse-container id=sn12.65:8.15><span>phassaṁ abbhaññāsiṁ … </span><span class="translation sujato">contact … </span></div><p><div class=verse-container id=sn12.65:8.16><span>saḷāyatanaṁ abbhaññāsiṁ … </span><span class="translation sujato">the six sense fields … </span></div><p><div class=verse-container id=sn12.65:8.17><span>nāmarūpaṁ abbhaññāsiṁ … </span><span class="translation sujato">name and form … </span></div><p><div class=verse-container id=sn12.65:8.18><span>viññāṇaṁ abbhaññāsiṁ. </span><span class="translation sujato">consciousness … </span></div><p><div class=verse-container id=sn12.65:8.19><span>Tamanugacchiṁ; </span></div><p><div class=verse-container id=sn12.65:8.20><span>tamanugacchanto saṅkhāre abbhaññāsiṁ; </span><span class="translation sujato">Following it along, I directly knew choices, </span></div><p><div class=verse-container id=sn12.65:8.21><span>saṅkhārasamudayaṁ abbhaññāsiṁ; </span><span class="translation sujato">their origin, </span></div><p><div class=verse-container id=sn12.65:8.22><span>saṅkhāranirodhaṁ abbhaññāsiṁ; </span><span class="translation sujato">their cessation, </span></div><p><div class=verse-container id=sn12.65:8.23><span>saṅkhāranirodhagāminiṁ paṭipadaṁ abbhaññāsiṁ. </span><span class="translation sujato">and the practice that leads to their cessation. </span></div><p><div class=verse-container id=sn12.65:8.24><span>Tadabhiññāya ācikkhiṁ bhikkhūnaṁ bhikkhunīnaṁ upāsakānaṁ upāsikānaṁ. </span><span class="translation sujato">Having directly known this, I told the monks, nuns, laymen, and laywomen. </span></div><p><div class=verse-container id=sn12.65:8.25><span>Tayidaṁ, bhikkhave, brahmacariyaṁ iddhañceva phītañca vitthārikaṁ bāhujaññaṁ puthubhūtaṁ yāva devamanussehi suppakāsitan”ti. </span><span class="translation sujato">And that’s how this spiritual life has become successful and prosperous, extensive, popular, widespread, and well proclaimed wherever there are gods and humans.” </span></div><p><div class=verse-container id=sn12.65:8.26><span>Pañcamaṁ. </span></div><div class=flex-between><a href=/canon/en/pli/ms/sutta/sn/sn0012/sn0012P0064.html>Previous</a><a href=/canon/en/pli/ms/sutta/sn/sn0012/sn0012P0066.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>