<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0065.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0012/sn0012P0064.html>Previous</a><a href=/canon/en/pli/ms/sutta/sn/sn0012/sn0012P0066.html>Next</a></div><p id=sn12.65:0.1><span class=root>Saṁyutta Nikāya 12.65 </span><br> <span class=sujato>Linked Discourses 12.65 </span><br><p id=sn12.65:0.2><span class=root>7. Mahāvagga </span><br> <span class=sujato>7. The Great Chapter </span><br><p id=sn12.65:0.3><span class="root big-bold">Nagarasutta </span><br> <span class=sujato>The City </span><br><p id=sn12.65:1.1><span class=root>Sāvatthiyaṁ viharati. </span><br> <span class=sujato>At Sāvatthī. </span><br><p id=sn12.65:1.2><span class=root>“Pubbe me, bhikkhave, sambodhā anabhisambuddhassa bodhisattasseva sato etadahosi: </span><br> <span class=sujato>“Mendicants, before my awakening—when I was still unawakened but intent on awakening—I thought: </span><br><p id=sn12.65:1.3><span class=root>‘kicchā vatāyaṁ loko āpanno jāyati ca jīyati ca mīyati ca cavati ca upapajjati ca. </span><br> <span class=sujato>‘Alas, this world has fallen into trouble. It’s born, grows old, dies, passes away, and is reborn, </span><br><p id=sn12.65:1.4><span class=root>Atha ca panimassa dukkhassa nissaraṇaṁ nappajānāti jarāmaraṇassa. </span><br> <span class=sujato>yet it doesn’t understand how to escape from this suffering, from old age and death. </span><br><p id=sn12.65:1.5><span class=root>Kudāssu nāma imassa dukkhassa nissaraṇaṁ paññāyissati jarāmaraṇassā’ti? </span><br> <span class=sujato>Oh, when will an escape be found from this suffering, from old age and death?’ </span><br><p id=sn12.65:1.6><span class=root>Tassa mayhaṁ, bhikkhave, etadahosi: </span><br> <span class=sujato>Then it occurred to me: </span><br><p id=sn12.65:1.7><span class=root>‘kimhi nu kho sati jarāmaraṇaṁ hoti, kiṁpaccayā jarāmaraṇan’ti? </span><br> <span class=sujato>‘When what exists is there old age and death? What is a condition for old age and death?’ </span><br><p id=sn12.65:1.8><span class=root>Tassa mayhaṁ, bhikkhave, yoniso manasikārā ahu paññāya abhisamayo: </span><br> <span class=sujato>Then, through rational application of mind, I comprehended with wisdom: </span><br><p id=sn12.65:1.9><span class=root>‘jātiyā kho sati jarāmaraṇaṁ hoti, jātipaccayā jarāmaraṇan’ti. </span><br> <span class=sujato>‘When rebirth exists there’s old age and death. Rebirth is a condition for old age and death.’ </span><br><p id=sn12.65:2.1><span class=root>Tassa mayhaṁ, bhikkhave, etadahosi: </span><br> <span class=sujato>Then it occurred to me: </span><br><p id=sn12.65:2.2><span class=root>‘kimhi nu kho sati jāti hoti …pe… </span><br> <span class=sujato>‘When what exists is there rebirth? … </span><br><p id=sn12.65:2.3><span class=root>bhavo hoti … </span><br> <span class=sujato>continued existence … </span><br><p id=sn12.65:2.4><span class=root>upādānaṁ hoti … </span><br> <span class=sujato>grasping … </span><br><p id=sn12.65:2.5><span class=root>taṇhā hoti … </span><br> <span class=sujato>craving … </span><br><p id=sn12.65:2.6><span class=root>vedanā hoti … </span><br> <span class=sujato>feeling … </span><br><p id=sn12.65:2.7><span class=root>phasso hoti … </span><br> <span class=sujato>contact … </span><br><p id=sn12.65:2.8><span class=root>saḷāyatanaṁ hoti … </span><br> <span class=sujato>the six sense fields … </span><br><p id=sn12.65:2.9><span class=root>nāmarūpaṁ hoti … </span><br> <span class=sujato>name and form … </span><br><p id=sn12.65:2.10><span class=root>kiṁpaccayā nāmarūpan’ti? </span><br> <span class=sujato>What is a condition for name and form?’ </span><br><p id=sn12.65:2.11><span class=root>Tassa mayhaṁ, bhikkhave, yoniso manasikārā ahu paññāya abhisamayo: </span><br> <span class=sujato>Then, through rational application of mind, I comprehended with wisdom: </span><br><p id=sn12.65:2.12><span class=root>‘viññāṇe kho sati nāmarūpaṁ hoti, viññāṇapaccayā nāmarūpan’ti. </span><br> <span class=sujato>‘When consciousness exists there are name and form. Consciousness is a condition for name and form.’ </span><br><p id=sn12.65:2.13><span class=root>Tassa mayhaṁ, bhikkhave, etadahosi: </span><br> <span class=sujato>Then it occurred to me: </span><br><p id=sn12.65:2.14><span class=root>‘kimhi nu kho sati viññāṇaṁ hoti, kiṁpaccayā viññāṇan’ti? </span><br> <span class=sujato>‘When what exists is there consciousness? What is a condition for consciousness?’ </span><br><p id=sn12.65:2.15><span class=root>Tassa mayhaṁ, bhikkhave, yoniso manasikārā ahu paññāya abhisamayo: </span><br> <span class=sujato>Then, through rational application of mind, I comprehended with wisdom: </span><br><p id=sn12.65:2.16><span class=root>‘nāmarūpe kho sati viññāṇaṁ hoti, nāmarūpapaccayā viññāṇan’ti. </span><br> <span class=sujato>‘When name and form exist there’s consciousness. Name and form are a condition for consciousness.’ </span><br><p id=sn12.65:3.1><span class=root>Tassa mayhaṁ, bhikkhave, etadahosi—</span><br> <span class=sujato>Then it occurred to me: </span><br><p id=sn12.65:3.2><span class=root>paccudāvattati kho idaṁ viññāṇaṁ nāmarūpamhā na paraṁ gacchati. </span><br> <span class=sujato>This consciousness turns back from name and form, and doesn’t go beyond that. </span><br><p id=sn12.65:3.3><span class=root>Ettāvatā jāyetha vā jīyetha vā mīyetha vā cavetha vā upapajjetha vā, yadidaṁ nāmarūpapaccayā viññāṇaṁ; </span><br> <span class=sujato>This is the extent to which one may be reborn, grow old, die, pass away, or reappear. That is: name and form are conditions for consciousness. </span><br><p id=sn12.65:3.4><span class=root>viññāṇapaccayā nāmarūpaṁ; </span><br> <span class=sujato>Consciousness is a condition for name and form. </span><br><p id=sn12.65:3.5><span class=root>nāmarūpapaccayā saḷāyatanaṁ; </span><br> <span class=sujato>Name and form are conditions for the six sense fields. </span><br><p id=sn12.65:3.6><span class=root>saḷāyatanapaccayā phasso …pe… </span><br> <span class=sujato>The six sense fields are conditions for contact. … </span><br><p id=sn12.65:3.7><span class=root>evametassa kevalassa dukkhakkhandhassa samudayo hoti. </span><br> <span class=sujato>That is how this entire mass of suffering originates. </span><br><p id=sn12.65:3.8><span class=root>‘Samudayo, samudayo’ti kho me, bhikkhave, pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi. </span><br> <span class=sujato>‘Origination, origination.’ Such was the vision, knowledge, wisdom, realization, and light that arose in me regarding teachings not learned before from another. </span><br><p id=sn12.65:4.1><span class=root>Tassa mayhaṁ, bhikkhave, etadahosi: </span><br> <span class=sujato>Then it occurred to me: </span><br><p id=sn12.65:4.2><span class=root>‘kimhi nu kho asati, jarāmaraṇaṁ na hoti; </span><br> <span class=sujato>‘When what doesn’t exist is there no old age and death? </span><br><p id=sn12.65:4.3><span class=root>kissa nirodhā jarāmaraṇanirodho’ti? </span><br> <span class=sujato>When what ceases do old age and death cease?’ </span><br><p id=sn12.65:4.4><span class=root>Tassa mayhaṁ, bhikkhave, yoniso manasikārā ahu paññāya abhisamayo: </span><br> <span class=sujato>Then, through rational application of mind, I comprehended with wisdom: </span><br><p id=sn12.65:4.5><span class=root>‘jātiyā kho asati, jarāmaraṇaṁ na hoti; </span><br> <span class=sujato>‘When rebirth doesn’t exist there is no old age and death. </span><br><p id=sn12.65:4.6><span class=root>jātinirodhā jarāmaraṇanirodho’ti. </span><br> <span class=sujato>When rebirth ceases old age and death cease.’ </span><br><p id=sn12.65:4.7><span class=root>Tassa mayhaṁ, bhikkhave, etadahosi: </span><br> <span class=sujato>Then it occurred to me: </span><br><p id=sn12.65:4.8><span class=root>‘kimhi nu kho asati jāti na hoti …pe… </span><br> <span class=sujato>‘When what doesn’t exist is there no rebirth … </span><br><p id=sn12.65:4.9><span class=root>bhavo na hoti … </span><br> <span class=sujato>continued existence … </span><br><p id=sn12.65:4.10><span class=root>upādānaṁ na hoti … </span><br> <span class=sujato>grasping … </span><br><p id=sn12.65:4.11><span class=root>taṇhā na hoti … </span><br> <span class=sujato>craving … </span><br><p id=sn12.65:4.12><span class=root>vedanā na hoti … </span><br> <span class=sujato>feeling … </span><br><p id=sn12.65:4.13><span class=root>phasso na hoti … </span><br> <span class=sujato>contact … </span><br><p id=sn12.65:4.14><span class=root>saḷāyatanaṁ na hoti … </span><br> <span class=sujato>six sense fields … </span><br><p id=sn12.65:4.15><span class=root>nāmarūpaṁ na hoti. </span><br> <span class=sujato>name and form? </span><br><p id=sn12.65:4.16><span class=root>Kissa nirodhā nāmarūpanirodho’ti? </span><br> <span class=sujato>When what ceases do name and form cease?’ </span><br><p id=sn12.65:4.17><span class=root>Tassa mayhaṁ, bhikkhave, yoniso manasikārā ahu paññāya abhisamayo: </span><br> <span class=sujato>Then, through rational application of mind, I comprehended with wisdom: </span><br><p id=sn12.65:4.18><span class=root>‘viññāṇe kho asati, nāmarūpaṁ na hoti; </span><br> <span class=sujato>‘When consciousness doesn’t exist there is no name and form. </span><br><p id=sn12.65:4.19><span class=root>viññāṇanirodhā nāmarūpanirodho’ti. </span><br> <span class=sujato>When consciousness ceases name and form cease.’ </span><br><p id=sn12.65:5.1><span class=root>Tassa mayhaṁ, bhikkhave, etadahosi: </span><br> <span class=sujato>Then it occurred to me: </span><br><p id=sn12.65:5.2><span class=root>‘kimhi nu kho asati viññāṇaṁ na hoti; </span><br> <span class=sujato>‘When what doesn’t exist is there no consciousness? </span><br><p id=sn12.65:5.3><span class=root>kissa nirodhā viññāṇanirodho’ti? </span><br> <span class=sujato>When what ceases does consciousness cease?’ </span><br><p id=sn12.65:5.4><span class=root>Tassa mayhaṁ, bhikkhave, yoniso manasikārā ahu paññāya abhisamayo: </span><br> <span class=sujato>Then, through rational application of mind, I comprehended with wisdom: </span><br><p id=sn12.65:5.5><span class=root>‘nāmarūpe kho asati, viññāṇaṁ na hoti; </span><br> <span class=sujato>‘When name and form don’t exist, there is no consciousness. </span><br><p id=sn12.65:5.6><span class=root>nāmarūpanirodhā viññāṇanirodho’ti. </span><br> <span class=sujato>When name and form cease, consciousness ceases.’ </span><br><p id=sn12.65:6.1><span class=root>Tassa mayhaṁ, bhikkhave, etadahosi—</span><br> <span class=sujato>Then it occurred to me: </span><br><p id=sn12.65:6.2><span class=root>adhigato kho myāyaṁ maggo bodhāya yadidaṁ—</span><br> <span class=sujato>I have discovered the path to awakening. That is: </span><br><p id=sn12.65:6.3><span class=root>nāmarūpanirodhā viññāṇanirodho; </span><br> <span class=sujato>When name and form cease, consciousness ceases. </span><br><p id=sn12.65:6.4><span class=root>viññāṇanirodhā nāmarūpanirodho; </span><br> <span class=sujato>When consciousness ceases, name and form cease. </span><br><p id=sn12.65:6.5><span class=root>nāmarūpanirodhā saḷāyatananirodho; </span><br> <span class=sujato>When name and form cease, the six sense fields cease. </span><br><p id=sn12.65:6.6><span class=root>saḷāyatananirodhā phassanirodho …pe… </span><br> <span class=sujato>When the six sense fields cease, contact ceases. … </span><br><p id=sn12.65:6.7><span class=root>evametassa kevalassa dukkhakkhandhassa nirodho hoti. </span><br> <span class=sujato>That is how this entire mass of suffering ceases. </span><br><p id=sn12.65:6.8><span class=root>‘Nirodho, nirodho’ti kho me, bhikkhave, pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi. </span><br> <span class=sujato>‘Cessation, cessation.’ Such was the vision, knowledge, wisdom, realization, and light that arose in me regarding teachings not learned before from another. </span><br><p id=sn12.65:7.1><span class=root>Seyyathāpi, bhikkhave, puriso araññe pavane caramāno passeyya purāṇaṁ maggaṁ purāṇañjasaṁ pubbakehi manussehi anuyātaṁ. </span><br> <span class=sujato>Suppose a person was walking through a forest. They’d see an ancient path, an ancient route traveled by humans in the past. </span><br><p id=sn12.65:7.2><span class=root>So tamanugaccheyya. </span><br> <span class=sujato>Following it along, </span><br><p id=sn12.65:7.3><span class=root>Tamanugacchanto passeyya purāṇaṁ nagaraṁ purāṇaṁ rājadhāniṁ pubbakehi manussehi ajjhāvuṭṭhaṁ ārāmasampannaṁ vanasampannaṁ pokkharaṇīsampannaṁ uddhāpavantaṁ ramaṇīyaṁ. </span><br> <span class=sujato>they’d see an ancient city, an ancient capital, inhabited by humans in the past. It was lovely, complete with parks, groves, lotus ponds, and embankments. </span><br><p id=sn12.65:7.4><span class=root>Atha kho so, bhikkhave, puriso rañño vā rājamahāmattassa vā āroceyya: </span><br> <span class=sujato>Then that person would inform a king or their chief minister: </span><br><p id=sn12.65:7.5><span class=root>‘yagghe, bhante, jāneyyāsi—ahaṁ addasaṁ araññe pavane caramāno purāṇaṁ maggaṁ purāṇañjasaṁ pubbakehi manussehi anuyātaṁ tamanugacchiṁ. </span><br> <span class=sujato>‘Please sir, you should know this. While walking through a forest I saw an ancient path, an ancient route traveled by humans in the past. </span><br><p id=sn12.65:7.6><span class=root>Tamanugacchanto addasaṁ purāṇaṁ nagaraṁ purāṇaṁ rājadhāniṁ pubbakehi manussehi ajjhāvuṭṭhaṁ ārāmasampannaṁ vanasampannaṁ pokkharaṇīsampannaṁ uddhāpavantaṁ ramaṇīyaṁ. </span><br> <span class=sujato>Following it along I saw an ancient city, an ancient capital, inhabited by humans in the past. It was lovely, complete with parks, groves, lotus ponds, and embankments. </span><br><p id=sn12.65:7.7><span class=root>Taṁ, bhante, nagaraṁ māpehī’ti. </span><br> <span class=sujato>Sir, you should rebuild that city!’ </span><br><p id=sn12.65:7.8><span class=root>Atha kho so, bhikkhave, rājā vā rājamahāmatto vā taṁ nagaraṁ māpeyya. </span><br> <span class=sujato>Then that king or their chief minister would have that city rebuilt. </span><br><p id=sn12.65:7.9><span class=root>Tadassa nagaraṁ aparena samayena iddhañceva phītañca bāhujaññaṁ ākiṇṇamanussaṁ vuddhivepullappattaṁ. </span><br> <span class=sujato>And after some time that city was successful and prosperous, populous, full of people, attained to growth and expansion. </span><br><p id=sn12.65:7.10><span class=root>Evameva khvāhaṁ, bhikkhave, addasaṁ purāṇaṁ maggaṁ purāṇañjasaṁ pubbakehi sammāsambuddhehi anuyātaṁ. </span><br> <span class=sujato>In the same way, I saw an ancient path, an ancient route traveled by fully awakened Buddhas in the past. </span><br><p id=sn12.65:8.1><span class=root>Katamo ca so, bhikkhave, purāṇamaggo purāṇañjaso pubbakehi sammāsambuddhehi anuyāto? </span><br> <span class=sujato>And what is that ancient path, the ancient route traveled by fully awakened Buddhas in the past? </span><br><p id=sn12.65:8.2><span class=root>Ayameva ariyo aṭṭhaṅgiko maggo, seyyathidaṁ—</span><br> <span class=sujato>It is simply this noble eightfold path, that is: </span><br><p id=sn12.65:8.3><span class=root>sammādiṭṭhi …pe… sammāsamādhi. </span><br> <span class=sujato>right view, right thought, right speech, right action, right livelihood, right effort, right mindfulness, and right immersion. </span><br><p id=sn12.65:8.4><span class=root>Ayaṁ kho so, bhikkhave, purāṇamaggo purāṇañjaso pubbakehi sammāsambuddhehi anuyāto, tamanugacchiṁ; </span><br> <span class=sujato>This is that ancient path, the ancient route traveled by fully awakened Buddhas in the past. </span><br><p id=sn12.65:8.5><span class=root>tamanugacchanto jarāmaraṇaṁ abbhaññāsiṁ; </span><br> <span class=sujato>Following it along, I directly knew old age and death, </span><br><p id=sn12.65:8.6><span class=root>jarāmaraṇasamudayaṁ abbhaññāsiṁ; </span><br> <span class=sujato>their origin, </span><br><p id=sn12.65:8.7><span class=root>jarāmaraṇanirodhaṁ abbhaññāsiṁ; </span><br> <span class=sujato>their cessation, </span><br><p id=sn12.65:8.8><span class=root>jarāmaraṇanirodhagāminiṁ paṭipadaṁ abbhaññāsiṁ. </span><br> <span class=sujato>and the practice that leads to their cessation. </span><br><p id=sn12.65:8.9><span class=root>Tamanugacchiṁ; </span><br><p id=sn12.65:8.10><span class=root>tamanugacchanto jātiṁ abbhaññāsiṁ …pe… </span><br> <span class=sujato>Following it along, I directly knew rebirth … </span><br><p id=sn12.65:8.11><span class=root>bhavaṁ abbhaññāsiṁ … </span><br> <span class=sujato>continued existence … </span><br><p id=sn12.65:8.12><span class=root>upādānaṁ abbhaññāsiṁ … </span><br> <span class=sujato>grasping … </span><br><p id=sn12.65:8.13><span class=root>taṇhaṁ abbhaññāsiṁ … </span><br> <span class=sujato>craving … </span><br><p id=sn12.65:8.14><span class=root>vedanaṁ abbhaññāsiṁ … </span><br> <span class=sujato>feeling … </span><br><p id=sn12.65:8.15><span class=root>phassaṁ abbhaññāsiṁ … </span><br> <span class=sujato>contact … </span><br><p id=sn12.65:8.16><span class=root>saḷāyatanaṁ abbhaññāsiṁ … </span><br> <span class=sujato>the six sense fields … </span><br><p id=sn12.65:8.17><span class=root>nāmarūpaṁ abbhaññāsiṁ … </span><br> <span class=sujato>name and form … </span><br><p id=sn12.65:8.18><span class=root>viññāṇaṁ abbhaññāsiṁ. </span><br> <span class=sujato>consciousness … </span><br><p id=sn12.65:8.19><span class=root>Tamanugacchiṁ; </span><br><p id=sn12.65:8.20><span class=root>tamanugacchanto saṅkhāre abbhaññāsiṁ; </span><br> <span class=sujato>Following it along, I directly knew choices, </span><br><p id=sn12.65:8.21><span class=root>saṅkhārasamudayaṁ abbhaññāsiṁ; </span><br> <span class=sujato>their origin, </span><br><p id=sn12.65:8.22><span class=root>saṅkhāranirodhaṁ abbhaññāsiṁ; </span><br> <span class=sujato>their cessation, </span><br><p id=sn12.65:8.23><span class=root>saṅkhāranirodhagāminiṁ paṭipadaṁ abbhaññāsiṁ. </span><br> <span class=sujato>and the practice that leads to their cessation. </span><br><p id=sn12.65:8.24><span class=root>Tadabhiññāya ācikkhiṁ bhikkhūnaṁ bhikkhunīnaṁ upāsakānaṁ upāsikānaṁ. </span><br> <span class=sujato>Having directly known this, I told the monks, nuns, laymen, and laywomen. </span><br><p id=sn12.65:8.25><span class=root>Tayidaṁ, bhikkhave, brahmacariyaṁ iddhañceva phītañca vitthārikaṁ bāhujaññaṁ puthubhūtaṁ yāva devamanussehi suppakāsitan”ti. </span><br> <span class=sujato>And that’s how this spiritual life has become successful and prosperous, extensive, popular, widespread, and well proclaimed wherever there are gods and humans.” </span><br><p id=sn12.65:8.26><span class=root>Pañcamaṁ. </span><br></main><footer class="container footer"><small><a href=/about/>Contact info</a></small></footer>