<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0031.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0012/sn0012P0030.html>Previous</a><a href=/canon/en/pli/ms/sutta/sn/sn0012/sn0012P0032.html>Next</a></div><p id=sn12.31:0.1><span class=root>Saṁyutta Nikāya 12.31 </span><br> <span class=sujato>Linked Discourses 12.31 </span><br><p id=sn12.31:0.2><span class=root>4. Kaḷārakhattiyavagga </span><br> <span class=sujato>4. Kaḷāra the Aristocrat </span><br><p id=sn12.31:0.3><span class="root big-bold">Bhūtasutta </span><br> <span class=sujato>What Has Come to Be </span><br><p id=sn12.31:1.1><span class=root>Ekaṁ samayaṁ bhagavā sāvatthiyaṁ viharati. </span><br> <span class=sujato>At one time the Buddha was staying near Sāvatthī. </span><br><p id=sn12.31:1.2><span class=root>Tatra kho bhagavā āyasmantaṁ sāriputtaṁ āmantesi: </span><br> <span class=sujato>Then the Buddha said to Venerable Sāriputta, </span><br><p id=sn12.31:1.3><span class=root>“vuttamidaṁ, sāriputta, pārāyane ajitapañhe: </span><br> <span class=sujato>“Sāriputta, this was said in ‘The Way to the Far Shore’, in ‘The Questions of Ajita’: </span><br><p id=sn12.31:2.1><span class=root>‘Ye ca saṅkhātadhammāse, </span><br> <span class=sujato>‘There are those who have appraised the teaching, </span><br><p id=sn12.31:2.2><span class=root>ye ca sekkhā puthū idha; </span><br> <span class=sujato>and many kinds of trainees here. </span><br><p id=sn12.31:2.3><span class=root>Tesaṁ me nipako iriyaṁ, </span><br> <span class=sujato>Tell me about their behavior, good fellow, </span><br><p id=sn12.31:2.4><span class=root>puṭṭho pabrūhi mārisā’ti. </span><br> <span class=sujato>when asked, for you are alert.’ </span><br><p id=sn12.31:3.1><span class=root>Imassa nu kho, sāriputta, saṅkhittena bhāsitassa kathaṁ vitthārena attho daṭṭhabbo”ti? </span><br> <span class=sujato>How should we see the detailed meaning of this brief statement?” </span><br><p id=sn12.31:3.2><span class=root>Evaṁ vutte, āyasmā sāriputto tuṇhī ahosi. </span><br> <span class=sujato>When he said this, Sāriputta kept silent. </span><br><p id=sn12.31:4.1><span class=root>Dutiyampi kho bhagavā āyasmantaṁ sāriputtaṁ āmantesi …pe… </span><br> <span class=sujato>For a second time … </span><br><p id=sn12.31:4.2><span class=root>dutiyampi kho āyasmā sāriputto tuṇhī ahosi. </span><br><p id=sn12.31:4.3><span class=root>Tatiyampi kho bhagavā āyasmantaṁ sāriputtaṁ āmantesi: </span><br> <span class=sujato>For a third time … </span><br><p id=sn12.31:4.4><span class=root>“vuttamidaṁ, sāriputta, pārāyane ajitapañhe: </span><br><p id=sn12.31:5.1><span class=root>‘Ye ca saṅkhātadhammāse, </span><br><p id=sn12.31:5.2><span class=root>ye ca sekkhā puthū idha; </span><br><p id=sn12.31:5.3><span class=root>Tesaṁ me nipako iriyaṁ, </span><br><p id=sn12.31:5.4><span class=root>puṭṭho pabrūhi mārisā’ti. </span><br><p id=sn12.31:6.1><span class=root>Imassa nu kho, sāriputta, saṅkhittena bhāsitassa kathaṁ vitthārena attho daṭṭhabbo”ti? </span><br><p id=sn12.31:6.2><span class=root>Tatiyampi kho āyasmā sāriputto tuṇhī ahosi. </span><br> <span class=sujato>Sāriputta kept silent. </span><br><p id=sn12.31:7.1><span class=root>“Bhūtamidanti, sāriputta, passasī”ti? </span><br> <span class=sujato>“Sāriputta, do you see that this has come to be?” </span><br><p id=sn12.31:7.2><span class=root>“Bhūtamidanti, bhante, yathābhūtaṁ sammappaññāya passati. </span><br> <span class=sujato>“Sir, one truly sees with right wisdom that this has come to be. </span><br><p id=sn12.31:7.3><span class=root>Bhūtamidanti yathābhūtaṁ sammappaññāya disvā bhūtassa nibbidāya virāgāya nirodhāya paṭipanno hoti. </span><br> <span class=sujato>Seeing this, one is practicing for disillusionment, dispassion, and cessation regarding what has come to be. </span><br><p id=sn12.31:7.4><span class=root>Tadāhārasambhavanti yathābhūtaṁ sammappaññāya passati. </span><br> <span class=sujato>One truly sees with right wisdom that it originated with that as fuel. </span><br><p id=sn12.31:7.5><span class=root>Tadāhārasambhavanti yathābhūtaṁ sammappaññāya disvā āhārasambhavassa nibbidāya virāgāya nirodhāya paṭipanno hoti. </span><br> <span class=sujato>Seeing this, one is practicing for disillusionment, dispassion, and cessation regarding the fuel for its origination. </span><br><p id=sn12.31:7.6><span class=root>Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya passati. </span><br> <span class=sujato>One truly sees with right wisdom that when that fuel ceases, what has come to be is liable to cease. </span><br><p id=sn12.31:7.7><span class=root>Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya disvā nirodhadhammassa nibbidāya virāgāya nirodhāya paṭipanno hoti. </span><br> <span class=sujato>Seeing this, one is practicing for disillusionment, dispassion, and cessation regarding what is liable to cease. </span><br><p id=sn12.31:7.8><span class=root>Evaṁ kho, bhante, sekkho hoti. </span><br> <span class=sujato>In this way one is a trainee. </span><br><p id=sn12.31:8.1><span class=root>Kathañca, bhante, saṅkhātadhammo hoti? </span><br> <span class=sujato>And what, sir, is one who has appraised the teaching? </span><br><p id=sn12.31:8.2><span class=root>Bhūtamidanti, bhante, yathābhūtaṁ sammappaññāya passati. </span><br> <span class=sujato>Sir, one truly sees with right wisdom that this has come to be. </span><br><p id=sn12.31:8.3><span class=root>Bhūtamidanti yathābhūtaṁ sammappaññāya disvā bhūtassa nibbidā virāgā nirodhā anupādā vimutto hoti. </span><br> <span class=sujato>Seeing this, one is freed by not grasping through disillusionment, dispassion, and cessation regarding what has come to be. </span><br><p id=sn12.31:8.4><span class=root>Tadāhārasambhavanti yathābhūtaṁ sammappaññāya passati. </span><br> <span class=sujato>One truly sees with right wisdom that it originated with that as fuel. </span><br><p id=sn12.31:8.5><span class=root>Tadāhārasambhavanti yathābhūtaṁ sammappaññāya disvā āhārasambhavassa nibbidā virāgā nirodhā anupādā vimutto hoti. </span><br> <span class=sujato>Seeing this, one is freed by not grasping through disillusionment, dispassion, and cessation regarding the fuel for its origination. </span><br><p id=sn12.31:8.6><span class=root>Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya passati. </span><br> <span class=sujato>One truly sees with right wisdom that when that fuel ceases, what has come to be is liable to cease. </span><br><p id=sn12.31:8.7><span class=root>Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya disvā nirodhadhammassa nibbidā virāgā nirodhā anupādā vimutto hoti. </span><br> <span class=sujato>Seeing this, one is freed by not grasping through disillusionment, dispassion, and cessation regarding what is liable to cease. </span><br><p id=sn12.31:8.8><span class=root>Evaṁ kho, bhante, saṅkhātadhammo hoti. </span><br> <span class=sujato>In this way one has appraised the teaching. </span><br><p id=sn12.31:8.9><span class=root>Iti kho, bhante, yaṁ taṁ vuttaṁ pārāyane ajitapañhe: </span><br> <span class=sujato>Sir, regarding what was said in ‘The Way to the Far Shore’, in ‘The Questions of Ajita’: </span><br><p id=sn12.31:9.1><span class=root>‘Ye ca saṅkhātadhammāse, </span><br> <span class=sujato>‘There are those who have appraised the teaching, </span><br><p id=sn12.31:9.2><span class=root>ye ca sekkhā puthū idha; </span><br> <span class=sujato>and many kinds of trainees here. </span><br><p id=sn12.31:9.3><span class=root>Tesaṁ me nipako iriyaṁ, </span><br> <span class=sujato>Tell me about their behavior, good fellow, </span><br><p id=sn12.31:9.4><span class=root>puṭṭho pabrūhi mārisā’ti. </span><br> <span class=sujato>when asked, for you are alert.’ </span><br><p id=sn12.31:10.1><span class=root>Imassa khvāhaṁ, bhante, saṅkhittena bhāsitassa evaṁ vitthārena atthaṁ ājānāmī”ti. </span><br> <span class=sujato>This is how I understand the detailed meaning of what was said in brief.” </span><br><p id=sn12.31:11.1><span class=root>“Sādhu sādhu, sāriputta, bhūtamidanti, sāriputta, yathābhūtaṁ sammappaññāya passati. </span><br> <span class=sujato>“Good, good, Sāriputta!” (The Buddha repeated all of Sāriputta’s explanation, concluding:) </span><br><p id=sn12.31:11.2><span class=root>Bhūtamidanti yathābhūtaṁ sammappaññāya disvā bhūtassa nibbidāya virāgāya nirodhāya paṭipanno hoti. </span><br><p id=sn12.31:11.3><span class=root>Tadāhārasambhavanti yathābhūtaṁ sammappaññāya passati. </span><br><p id=sn12.31:11.4><span class=root>Tadāhārasambhavanti yathābhūtaṁ sammappaññāya disvā āhārasambhavassa nibbidāya virāgāya nirodhāya paṭipanno hoti. </span><br><p id=sn12.31:11.5><span class=root>Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya passati. </span><br><p id=sn12.31:11.6><span class=root>Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya disvā nirodhadhammassa nibbidāya virāgāya nirodhāya paṭipanno hoti. </span><br><p id=sn12.31:11.7><span class=root>Evaṁ kho, sāriputta, sekkho hoti. </span><br><p id=sn12.31:12.1><span class=root>Kathañca, sāriputta, saṅkhātadhammo hoti? </span><br><p id=sn12.31:12.2><span class=root>Bhūtamidanti, sāriputta, yathābhūtaṁ sammappaññāya passati. </span><br><p id=sn12.31:12.3><span class=root>Bhūtamidanti yathābhūtaṁ sammappaññāya disvā bhūtassa nibbidā virāgā nirodhā anupādā vimutto hoti. </span><br><p id=sn12.31:12.4><span class=root>Tadāhārasambhavanti yathābhūtaṁ sammappaññāya passati. </span><br><p id=sn12.31:12.5><span class=root>Tadāhārasambhavanti yathābhūtaṁ sammappaññāya disvā āhārasambhavassa nibbidā virāgā nirodhā anupādā vimutto hoti. </span><br><p id=sn12.31:12.6><span class=root>Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññāya passati. </span><br><p id=sn12.31:12.7><span class=root>Tadāhāranirodhā yaṁ bhūtaṁ taṁ nirodhadhammanti yathābhūtaṁ sammappaññā disvā nirodhadhammassa nibbidā virāgā nirodhā anupādā vimutto hoti. </span><br><p id=sn12.31:12.8><span class=root>Evaṁ kho, sāriputta, saṅkhātadhammo hoti. </span><br><p id=sn12.31:12.9><span class=root>Iti kho, sāriputta, yaṁ taṁ vuttaṁ pārāyane ajitapañhe: </span><br><p id=sn12.31:13.1><span class=root>‘Ye ca saṅkhātadhammāse, </span><br><p id=sn12.31:13.2><span class=root>ye ca sekkhā puthū idha; </span><br><p id=sn12.31:13.3><span class=root>Tesaṁ me nipako iriyaṁ, </span><br><p id=sn12.31:13.4><span class=root>puṭṭho pabrūhi mārisā’ti. </span><br><p id=sn12.31:14.1><span class=root>Imassa kho, sāriputta, saṅkhittena bhāsitassa evaṁ vitthārena attho daṭṭhabbo”ti. </span><br> <span class=sujato>This is how to understand the detailed meaning of what was said in brief.” </span><br><p id=sn12.31:14.2><span class=root>Paṭhamaṁ. </span><br></main><footer class="container footer"><small><a href=/about/>Contact info</a></small></footer>