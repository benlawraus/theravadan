<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0066.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0012/sn0012P0065.html>Previous</a><a href=/canon/en/pli/ms/sutta/sn/sn0012/sn0012P0067.html>Next</a></div><p id=sn12.66:0.1><span class=root>Saṁyutta Nikāya 12.66 </span><br> <span class=sujato>Linked Discourses 12.66 </span><br><p id=sn12.66:0.2><span class=root>7. Mahāvagga </span><br> <span class=sujato>7. The Great Chapter </span><br><p id=sn12.66:0.3><span class="root big-bold">Sammasasutta </span><br> <span class=sujato>Self-examination </span><br><p id=sn12.66:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=sn12.66:1.2><span class=root>ekaṁ samayaṁ bhagavā kurūsu viharati kammāsadhammaṁ nāma kurūnaṁ nigamo. </span><br> <span class=sujato>At one time the Buddha was staying in the land of the Kurus, near the Kuru town named Kammāsadamma. </span><br><p id=sn12.66:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=sn12.66:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=sn12.66:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=sn12.66:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=sn12.66:1.7><span class=root>“sammasatha no tumhe, bhikkhave, antaraṁ sammasan”ti. </span><br> <span class=sujato>“Mendicants, do you perform inner self-examination?” </span><br><p id=sn12.66:1.8><span class=root>Evaṁ vutte, aññataro bhikkhu bhagavantaṁ etadavoca: </span><br> <span class=sujato>When he said this, one of the mendicants said to the Buddha, </span><br><p id=sn12.66:1.9><span class=root>“ahaṁ kho, bhante, sammasāmi antaraṁ sammasan”ti. </span><br> <span class=sujato>“Sir, I perform inner self-examination.” </span><br><p id=sn12.66:1.10><span class=root>“Yathā kathaṁ pana tvaṁ, bhikkhu, sammasasi antaraṁ sammasan”ti? </span><br> <span class=sujato>“But mendicant, how do you perform inner self-examination?” </span><br><p id=sn12.66:1.11><span class=root>Atha kho so bhikkhu byākāsi. </span><br> <span class=sujato>Then that mendicant answered, </span><br><p id=sn12.66:1.12><span class=root>Yathā so bhikkhu byākāsi na so bhikkhu bhagavato cittaṁ ārādhesi. </span><br> <span class=sujato>but the Buddha was not happy with the answer. </span><br><p id=sn12.66:2.1><span class=root>Evaṁ vutte, āyasmā ānando bhagavantaṁ etadavoca: </span><br> <span class=sujato>When he had spoken, Venerable Ānanda said to the Buddha, </span><br><p id=sn12.66:2.2><span class=root>“etassa, bhagavā, kālo; etassa, sugata, kālo; </span><br> <span class=sujato>“Now is the time, Blessed One! Now is the time, Holy One! </span><br><p id=sn12.66:2.3><span class=root>yaṁ bhagavā antaraṁ sammasaṁ bhāseyya. Bhagavato sutvā bhikkhū dhāressantī”ti. </span><br> <span class=sujato>Let the Buddha speak of the inner self-examination. The mendicants will listen and remember it.” </span><br><p id=sn12.66:2.4><span class=root>“Tenahānanda, suṇātha, sādhukaṁ manasi karotha, bhāsissāmī”ti. </span><br> <span class=sujato>“Well then, Ānanda, listen and apply your mind well, I will speak.” </span><br><p id=sn12.66:2.5><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=sn12.66:2.6><span class=root>Bhagavā etadavoca: </span><br> <span class=sujato>The Buddha said this: </span><br><p id=sn12.66:3.1><span class=root>“Idha, bhikkhave, bhikkhu sammasamāno sammasati antaraṁ sammasaṁ: </span><br> <span class=sujato>“Take a mendicant who performs inner self-examination: </span><br><p id=sn12.66:3.2><span class=root>‘yaṁ kho idaṁ anekavidhaṁ nānappakārakaṁ dukkhaṁ loke uppajjati jarāmaraṇaṁ. </span><br> <span class=sujato>‘The suffering that arises in the world starting with old age and death takes many and diverse forms. </span><br><p id=sn12.66:3.3><span class=root>Idaṁ kho dukkhaṁ kiṁnidānaṁ kiṁsamudayaṁ kiṁjātikaṁ kiṁpabhavaṁ, kismiṁ sati jarāmaraṇaṁ hoti, kismiṁ asati jarāmaraṇaṁ na hotī’ti? </span><br> <span class=sujato>But what is the source of this suffering? When what exists do old age and death come to be? And when what does not exist do old age and death not come to be?’ </span><br><p id=sn12.66:3.4><span class=root>So sammasamāno evaṁ jānāti: </span><br> <span class=sujato>While examining they know: </span><br><p id=sn12.66:3.5><span class=root>‘yaṁ kho idaṁ anekavidhaṁ nānappakārakaṁ dukkhaṁ loke uppajjati jarāmaraṇaṁ. </span><br> <span class=sujato>‘The suffering that arises in the world starting with old age and death takes many and diverse forms. </span><br><p id=sn12.66:3.6><span class=root>Idaṁ kho dukkhaṁ upadhinidānaṁ upadhisamudayaṁ upadhijātikaṁ upadhipabhavaṁ, upadhismiṁ sati jarāmaraṇaṁ hoti, upadhismiṁ asati jarāmaraṇaṁ na hotī’ti. </span><br> <span class=sujato>The source of this suffering is attachment. When attachments exist old age and death come to be. And when attachments do not exist old age and death don’t come to be.’ </span><br><p id=sn12.66:3.7><span class=root>So jarāmaraṇañca pajānāti jarāmaraṇasamudayañca pajānāti jarāmaraṇanirodhañca pajānāti yā ca jarāmaraṇanirodhasāruppagāminī paṭipadā tañca pajānāti. </span><br> <span class=sujato>They understand old age and death, their origin, their cessation, and the fitting practice for their cessation. </span><br><p id=sn12.66:3.8><span class=root>Tathāpaṭipanno ca hoti anudhammacārī. </span><br> <span class=sujato>And they practice in line with that path. </span><br><p id=sn12.66:3.9><span class=root>Ayaṁ vuccati, bhikkhave, bhikkhu sabbaso sammā dukkhakkhayāya paṭipanno jarāmaraṇanirodhāya. </span><br> <span class=sujato>This is called a mendicant who is practicing for the complete ending of suffering, for the cessation of old age and death. </span><br><p id=sn12.66:4.1><span class=root>Athāparaṁ sammasamāno sammasati antaraṁ sammasaṁ: </span><br> <span class=sujato>They perform further inner self-examination: </span><br><p id=sn12.66:4.2><span class=root>‘upadhi panāyaṁ kiṁnidāno kiṁsamudayo kiṁjātiko kiṁpabhavo, kismiṁ sati upadhi hoti, kismiṁ asati upadhi na hotī’ti? </span><br> <span class=sujato>‘But what is the source of this attachment? When what exists does attachment come to be? And when what does not exist does attachment not come to be?’ </span><br><p id=sn12.66:4.3><span class=root>So sammasamāno evaṁ jānāti: </span><br> <span class=sujato>While examining they know: </span><br><p id=sn12.66:4.4><span class=root>‘upadhi taṇhānidāno taṇhāsamudayo taṇhājātiko taṇhāpabhavo, taṇhāya sati upadhi hoti, taṇhāya asati upadhi na hotī’ti. </span><br> <span class=sujato>‘The source of this attachment is craving. When craving exists attachments come to be. And when craving doesn’t exist attachments don’t come to be.’ </span><br><p id=sn12.66:4.5><span class=root>So upadhiñca pajānāti upadhisamudayañca pajānāti upadhinirodhañca pajānāti yā ca upadhinirodhasāruppagāminī paṭipadā tañca pajānāti. </span><br> <span class=sujato>They understand attachments, their origin, their cessation, and the fitting practice for their cessation. </span><br><p id=sn12.66:4.6><span class=root>Tathāpaṭipanno ca hoti anudhammacārī. </span><br> <span class=sujato>And they practice in line with that path. </span><br><p id=sn12.66:4.7><span class=root>Ayaṁ vuccati, bhikkhave, bhikkhu sabbaso sammā dukkhakkhayāya paṭipanno upadhinirodhāya. </span><br> <span class=sujato>This is called a mendicant who is practicing for the complete ending of suffering, for the cessation of attachments. </span><br><p id=sn12.66:5.1><span class=root>Athāparaṁ sammasamāno sammasati antaraṁ sammasaṁ: </span><br> <span class=sujato>They perform further inner self-examination: </span><br><p id=sn12.66:5.2><span class=root>‘taṇhā panāyaṁ kattha uppajjamānā uppajjati, kattha nivisamānā nivisatī’ti? </span><br> <span class=sujato>‘But where does that craving arise and where does it settle?’ </span><br><p id=sn12.66:5.3><span class=root>So sammasamāno evaṁ jānāti—</span><br> <span class=sujato>While examining they know: </span><br><p id=sn12.66:5.4><span class=root>yaṁ kho loke piyarūpaṁ sātarūpaṁ etthesā taṇhā uppajjamānā uppajjati, ettha nivisamānā nivisati. </span><br> <span class=sujato>‘That craving arises and settles on whatever in the world seems nice and pleasant. </span><br><p id=sn12.66:5.5><span class=root>Kiñca loke piyarūpaṁ sātarūpaṁ? </span><br> <span class=sujato>And what in the world seems nice and pleasant? </span><br><p id=sn12.66:5.6><span class=root>Cakkhuṁ loke piyarūpaṁ, sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br> <span class=sujato>The eye in the world seems nice and pleasant, and it is there that craving arises and settles. </span><br><p id=sn12.66:5.7><span class=root>Sotaṁ loke piyarūpaṁ sātarūpaṁ …pe… </span><br> <span class=sujato>The ear … </span><br><p id=sn12.66:5.8><span class=root>ghānaṁ loke piyarūpaṁ sātarūpaṁ … </span><br> <span class=sujato>nose … </span><br><p id=sn12.66:5.9><span class=root>jivhā loke piyarūpaṁ sātarūpaṁ … </span><br> <span class=sujato>tongue … </span><br><p id=sn12.66:5.10><span class=root>kāyo loke piyarūpaṁ sātarūpaṁ … </span><br> <span class=sujato>body … </span><br><p id=sn12.66:5.11><span class=root>mano loke piyarūpaṁ sātarūpaṁ, etthesā taṇhā uppajjamānā uppajjati ettha nivisamānā nivisati. </span><br> <span class=sujato>mind in the world seems nice and pleasant, and it is there that craving arises and settles.’ </span><br><p id=sn12.66:6.1><span class=root>Ye hi keci, bhikkhave, atītamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ niccato addakkhuṁ sukhato addakkhuṁ attato addakkhuṁ ārogyato addakkhuṁ khemato addakkhuṁ. </span><br> <span class=sujato>There were ascetics and brahmins of the past who saw the things that seem nice and pleasant in the world as permanent, as pleasurable, as self, as healthy, and as safe. </span><br><p id=sn12.66:6.2><span class=root>Te taṇhaṁ vaḍḍhesuṁ. </span><br> <span class=sujato>Their craving grew. </span><br><p id=sn12.66:6.3><span class=root>Ye taṇhaṁ vaḍḍhesuṁ te upadhiṁ vaḍḍhesuṁ. </span><br> <span class=sujato>As their craving grew, their attachments grew. </span><br><p id=sn12.66:6.4><span class=root>Ye upadhiṁ vaḍḍhesuṁ te dukkhaṁ vaḍḍhesuṁ. </span><br> <span class=sujato>As their attachments grew, their suffering grew. </span><br><p id=sn12.66:6.5><span class=root>Ye dukkhaṁ vaḍḍhesuṁ te na parimucciṁsu jātiyā jarāya maraṇena sokehi paridevehi dukkhehi domanassehi upāyāsehi, na parimucciṁsu dukkhasmāti vadāmi. </span><br> <span class=sujato>And as their suffering grew, they were not freed from rebirth, old age, and death, from sorrow, lamentation, pain, sadness, and distress. They were not freed from suffering, I say. </span><br><p id=sn12.66:7.1><span class=root>Yepi hi keci, bhikkhave, anāgatamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ niccato dakkhissanti sukhato dakkhissanti attato dakkhissanti ārogyato dakkhissanti khemato dakkhissanti. </span><br> <span class=sujato>There will be ascetics and brahmins in the future who will see the things that seem nice and pleasant in the world as permanent, as pleasurable, as self, as healthy, and as safe. </span><br><p id=sn12.66:7.2><span class=root>Te taṇhaṁ vaḍḍhissanti. </span><br> <span class=sujato>Their craving will grow. </span><br><p id=sn12.66:7.3><span class=root>Ye taṇhaṁ vaḍḍhissanti te upadhiṁ vaḍḍhissanti. </span><br> <span class=sujato>As their craving grows, their attachments will grow. </span><br><p id=sn12.66:7.4><span class=root>Ye upadhiṁ vaḍḍhissanti te dukkhaṁ vaḍḍhissanti. </span><br> <span class=sujato>As their attachments grow, their suffering will grow. </span><br><p id=sn12.66:7.5><span class=root>Ye dukkhaṁ vaḍḍhissanti te na parimuccissanti jātiyā jarāya maraṇena sokehi paridevehi dukkhehi domanassehi upāyāsehi, na parimuccissanti dukkhasmāti vadāmi. </span><br> <span class=sujato>And as their suffering grows, they will not be freed from rebirth, old age, and death, from sorrow, lamentation, pain, sadness, and distress. They will not be freed from suffering, I say. </span><br><p id=sn12.66:8.1><span class=root>Yepi hi keci, bhikkhave, etarahi samaṇā vā brāhmaṇā vā yaṁ loke piyarūpaṁ sātarūpaṁ taṁ niccato passanti sukhato passanti attato passanti ārogyato passanti khemato passanti. </span><br> <span class=sujato>There are ascetics and brahmins in the present who see the things that seem nice and pleasant in the world as permanent, as pleasurable, as self, as healthy, and as safe. </span><br><p id=sn12.66:8.2><span class=root>Te taṇhaṁ vaḍḍhenti. </span><br> <span class=sujato>Their craving grows. </span><br><p id=sn12.66:8.3><span class=root>Ye taṇhaṁ vaḍḍhenti te upadhiṁ vaḍḍhenti. </span><br> <span class=sujato>As their craving grows, their attachments grow. </span><br><p id=sn12.66:8.4><span class=root>Ye upadhiṁ vaḍḍhenti te dukkhaṁ vaḍḍhenti. </span><br> <span class=sujato>As their attachments grow, their suffering grows. </span><br><p id=sn12.66:8.5><span class=root>Ye dukkhaṁ vaḍḍhenti te na parimuccanti jātiyā jarāya maraṇena sokehi paridevehi dukkhehi domanassehi upāyāsehi, na parimuccanti dukkhasmāti vadāmi. </span><br> <span class=sujato>And as their suffering grows, they are not freed from rebirth, old age, and death, from sorrow, lamentation, pain, sadness, and distress. They are not freed from suffering, I say. </span><br><p id=sn12.66:9.1><span class=root>Seyyathāpi, bhikkhave, āpānīyakaṁso vaṇṇasampanno gandhasampanno rasasampanno. </span><br> <span class=sujato>Suppose there was a bronze goblet of beverage that had a nice color, aroma, and flavor. </span><br><p id=sn12.66:9.2><span class=root>So ca kho visena saṁsaṭṭho. </span><br> <span class=sujato>But it was mixed with poison. </span><br><p id=sn12.66:9.3><span class=root>Atha puriso āgaccheyya ghammābhitatto ghammapareto kilanto tasito pipāsito. </span><br> <span class=sujato>Then along comes a man struggling in the oppressive heat, weary, thirsty, and parched. </span><br><p id=sn12.66:9.4><span class=root>Tamenaṁ evaṁ vadeyyuṁ: </span><br> <span class=sujato>They’d say to him: </span><br><p id=sn12.66:9.5><span class=root>‘ayaṁ te, ambho purisa, āpānīyakaṁso vaṇṇasampanno gandhasampanno rasasampanno; </span><br> <span class=sujato>‘Here, worthy man, this bronze goblet of beverage has a nice color, aroma, and flavor. </span><br><p id=sn12.66:9.6><span class=root>so ca kho visena saṁsaṭṭho. </span><br> <span class=sujato>But it’s mixed with poison. </span><br><p id=sn12.66:9.7><span class=root>Sace ākaṅkhasi piva. </span><br> <span class=sujato>Drink it if you like. </span><br><p id=sn12.66:9.8><span class=root>Pivato hi kho taṁ chādessati vaṇṇenapi gandhenapi rasenapi, pivitvā ca pana tatonidānaṁ maraṇaṁ vā nigacchasi maraṇamattaṁ vā dukkhan’ti. </span><br> <span class=sujato>If you drink it, the color, aroma, and flavor will be appetizing, but it will result in death or deadly pain.’ </span><br><p id=sn12.66:9.9><span class=root>So taṁ āpānīyakaṁsaṁ sahasā appaṭisaṅkhā piveyya, nappaṭinissajjeyya. </span><br> <span class=sujato>He wouldn’t reject that beverage. Hastily, without reflection, he’d drink it, </span><br><p id=sn12.66:9.10><span class=root>So tatonidānaṁ maraṇaṁ vā nigaccheyya maraṇamattaṁ vā dukkhaṁ. </span><br> <span class=sujato>resulting in death or deadly pain. </span><br><p id=sn12.66:9.11><span class=root>Evameva kho, bhikkhave, ye hi keci atītamaddhānaṁ samaṇā vā brāhmaṇā vā yaṁ loke piyarūpaṁ …pe… </span><br> <span class=sujato>In the same way, there are ascetics and brahmins of the past … </span><br><p id=sn12.66:9.12><span class=root>anāgatamaddhānaṁ …pe… </span><br> <span class=sujato>future … </span><br><p id=sn12.66:9.13><span class=root>etarahi samaṇā vā brāhmaṇā vā yaṁ loke piyarūpaṁ sātarūpaṁ taṁ niccato passanti sukhato passanti attato passanti ārogyato passanti khemato passanti, te taṇhaṁ vaḍḍhenti. </span><br> <span class=sujato>There are ascetics and brahmins in the present who see the things that seem nice and pleasant in the world as permanent, as pleasurable, as self, as healthy, and as safe. Their craving grows. </span><br><p id=sn12.66:9.14><span class=root>Ye taṇhaṁ vaḍḍhenti te upadhiṁ vaḍḍhenti. </span><br> <span class=sujato>As their craving grows, their attachments grow. </span><br><p id=sn12.66:9.15><span class=root>Ye upadhiṁ vaḍḍhenti te dukkhaṁ vaḍḍhenti. </span><br> <span class=sujato>As their attachments grow, their suffering grows. </span><br><p id=sn12.66:9.16><span class=root>Ye dukkhaṁ vaḍḍhenti te na parimuccanti jātiyā jarāya maraṇena sokehi paridevehi dukkhehi domanassehi upāyāsehi, na parimuccanti dukkhasmāti vadāmi. </span><br> <span class=sujato>And as their suffering grows, they are not freed from rebirth, old age, and death, from sorrow, lamentation, pain, sadness, and distress. They are not freed from suffering, I say. </span><br><p id=sn12.66:10.1><span class=root>Ye ca kho keci, bhikkhave, atītamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato addakkhuṁ dukkhato addakkhuṁ anattato addakkhuṁ rogato addakkhuṁ bhayato addakkhuṁ, </span><br> <span class=sujato>There were ascetics and brahmins of the past who saw the things that seem nice and pleasant in the world as impermanent, as suffering, as not-self, as diseased, and as dangerous. </span><br><p id=sn12.66:10.2><span class=root>te taṇhaṁ pajahiṁsu. </span><br> <span class=sujato>They gave up craving. </span><br><p id=sn12.66:10.3><span class=root>Ye taṇhaṁ pajahiṁsu te upadhiṁ pajahiṁsu. </span><br> <span class=sujato>Giving up craving, they gave up attachments. </span><br><p id=sn12.66:10.4><span class=root>Ye upadhiṁ pajahiṁsu te dukkhaṁ pajahiṁsu. </span><br> <span class=sujato>Giving up attachments, they gave up suffering. </span><br><p id=sn12.66:10.5><span class=root>Ye dukkhaṁ pajahiṁsu te parimucciṁsu jātiyā jarāya maraṇena sokehi paridevehi dukkhehi domanassehi upāyāsehi, parimucciṁsu dukkhasmāti vadāmi. </span><br> <span class=sujato>Giving up suffering, they were freed from rebirth, old age, and death, from sorrow, lamentation, pain, sadness, and distress. They were freed from suffering, I say. </span><br><p id=sn12.66:11.1><span class=root>Yepi hi keci, bhikkhave, anāgatamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato dakkhissanti dukkhato dakkhissanti anattato dakkhissanti rogato dakkhissanti bhayato dakkhissanti, </span><br> <span class=sujato>There will be ascetics and brahmins in the future who will see the things that seem nice and pleasant in the world as impermanent, as suffering, as not-self, as diseased, and as dangerous. </span><br><p id=sn12.66:11.2><span class=root>te taṇhaṁ pajahissanti. </span><br> <span class=sujato>They will give up craving. </span><br><p id=sn12.66:11.3><span class=root>Ye taṇhaṁ pajahissanti …pe… </span><br> <span class=sujato>Giving up craving … </span><br><p id=sn12.66:11.4><span class=root>parimuccissanti dukkhasmāti vadāmi. </span><br> <span class=sujato>they will be freed from suffering, I say. </span><br><p id=sn12.66:12.1><span class=root>Yepi hi keci, bhikkhave, etarahi samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato passanti dukkhato passanti anattato passanti rogato passanti bhayato passanti, </span><br> <span class=sujato>There are ascetics and brahmins in the present who see the things that seem nice and pleasant in the world as impermanent, as suffering, as not-self, as diseased, and as dangerous. </span><br><p id=sn12.66:12.2><span class=root>te taṇhaṁ pajahanti. </span><br> <span class=sujato>They give up craving. </span><br><p id=sn12.66:12.3><span class=root>Ye taṇhaṁ pajahanti te upadhiṁ pajahanti. </span><br> <span class=sujato>Giving up craving, they give up attachments. </span><br><p id=sn12.66:12.4><span class=root>Ye upadhiṁ pajahanti te dukkhaṁ pajahanti. </span><br> <span class=sujato>Giving up attachments, they give up suffering. </span><br><p id=sn12.66:12.5><span class=root>Ye dukkhaṁ pajahanti te parimuccanti jātiyā jarāya maraṇena sokehi paridevehi dukkhehi domanassehi upāyāsehi, parimuccanti dukkhasmāti vadāmi. </span><br> <span class=sujato>Giving up suffering, they are freed from rebirth, old age, and death, from sorrow, lamentation, pain, sadness, and distress. They are freed from suffering, I say. </span><br><p id=sn12.66:13.1><span class=root>Seyyathāpi, bhikkhave, āpānīyakaṁso vaṇṇasampanno gandhasampanno rasasampanno. </span><br> <span class=sujato>Suppose there was a bronze goblet of beverage that had a nice color, aroma, and flavor. </span><br><p id=sn12.66:13.2><span class=root>So ca kho visena saṁsaṭṭho. </span><br> <span class=sujato>But it was mixed with poison. </span><br><p id=sn12.66:13.3><span class=root>Atha puriso āgaccheyya ghammābhitatto ghammapareto kilanto tasito pipāsito. </span><br> <span class=sujato>Then along comes a man struggling in the oppressive heat, weary, thirsty, and parched. </span><br><p id=sn12.66:13.4><span class=root>Tamenaṁ evaṁ vadeyyuṁ: </span><br> <span class=sujato>They’d say to him: </span><br><p id=sn12.66:13.5><span class=root>‘ayaṁ te, ambho purisa, āpānīyakaṁso vaṇṇasampanno gandhasampanno rasasampanno </span><br> <span class=sujato>‘Here, worthy man, this bronze goblet of beverage has a nice color, aroma, and flavor. </span><br><p id=sn12.66:13.6><span class=root>so ca kho visena saṁsaṭṭho. </span><br> <span class=sujato>But it’s mixed with poison. </span><br><p id=sn12.66:13.7><span class=root>Sace ākaṅkhasi piva. </span><br> <span class=sujato>Drink it if you like. </span><br><p id=sn12.66:13.8><span class=root>Pivato hi kho taṁ chādessati vaṇṇenapi gandhenapi rasenapi; pivitvā ca pana tatonidānaṁ maraṇaṁ vā nigacchasi maraṇamattaṁ vā dukkhan’ti. </span><br> <span class=sujato>If you drink it, its nice color, aroma, and flavor will refresh you. But drinking it will result in death or deadly pain.’ </span><br><p id=sn12.66:13.9><span class=root>Atha kho, bhikkhave, tassa purisassa evamassa: </span><br> <span class=sujato>Then that man might think: </span><br><p id=sn12.66:13.10><span class=root>‘sakkā kho me ayaṁ surāpipāsitā pānīyena vā vinetuṁ dadhimaṇḍakena vā vinetuṁ bhaṭṭhaloṇikāya vā vinetuṁ loṇasovīrakena vā vinetuṁ, na tvevāhaṁ taṁ piveyyaṁ, yaṁ mama assa dīgharattaṁ hitāya sukhāyā’ti. </span><br> <span class=sujato>‘I could quench my thirst with water, whey, seasoned drink, or broth. But I shouldn’t drink that beverage, for it would be for my lasting harm and suffering.’ </span><br><p id=sn12.66:13.11><span class=root>So taṁ āpānīyakaṁsaṁ paṭisaṅkhā na piveyya, paṭinissajjeyya. </span><br> <span class=sujato>He’d reject that beverage. After appraisal, he wouldn’t drink it, </span><br><p id=sn12.66:13.12><span class=root>So tatonidānaṁ na maraṇaṁ vā nigaccheyya maraṇamattaṁ vā dukkhaṁ. </span><br> <span class=sujato>and it wouldn’t result in death or deadly pain. </span><br><p id=sn12.66:13.13><span class=root>Evameva kho, bhikkhave, ye hi keci atītamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato addakkhuṁ dukkhato addakkhuṁ anattato addakkhuṁ rogato addakkhuṁ bhayato addakkhuṁ, </span><br> <span class=sujato>In the same way, there were ascetics and brahmins of the past who saw the things that seem nice and pleasant in the world as impermanent, as suffering, as not-self, as diseased, and as dangerous. </span><br><p id=sn12.66:13.14><span class=root>te taṇhaṁ pajahiṁsu. </span><br> <span class=sujato>They gave up craving. </span><br><p id=sn12.66:13.15><span class=root>Ye taṇhaṁ pajahiṁsu te upadhiṁ pajahiṁsu. </span><br> <span class=sujato>Giving up craving, they gave up attachments. </span><br><p id=sn12.66:13.16><span class=root>Ye upadhiṁ pajahiṁsu te dukkhaṁ pajahiṁsu. </span><br> <span class=sujato>Giving up attachments, they gave up suffering. </span><br><p id=sn12.66:13.17><span class=root>Ye dukkhaṁ pajahiṁsu te parimucciṁsu jātiyā jarāya maraṇena sokehi paridevehi dukkhehi domanassehi upāyāsehi, parimucciṁsu dukkhasmāti vadāmi. </span><br> <span class=sujato>Giving up suffering, they were freed from rebirth, old age, and death, from sorrow, lamentation, pain, sadness, and distress. They were freed from suffering, I say. </span><br><p id=sn12.66:14.1><span class=root>Yepi hi keci, bhikkhave, anāgatamaddhānaṁ …pe… </span><br> <span class=sujato>There will be ascetics and brahmins in the future … </span><br><p id=sn12.66:14.2><span class=root>etarahi samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato passanti dukkhato passanti anattato passanti rogato passanti bhayato passanti, </span><br> <span class=sujato>There are ascetics and brahmins in the present who see the things that seem nice and pleasant in the world as impermanent, as suffering, as not-self, as diseased, and as dangerous. </span><br><p id=sn12.66:14.3><span class=root>te taṇhaṁ pajahanti. </span><br> <span class=sujato>They give up craving. </span><br><p id=sn12.66:14.4><span class=root>Ye taṇhaṁ pajahanti te upadhiṁ pajahanti. </span><br> <span class=sujato>Giving up craving, they give up attachments. </span><br><p id=sn12.66:14.5><span class=root>Ye upadhiṁ pajahanti te dukkhaṁ pajahanti. </span><br> <span class=sujato>Giving up attachments, they give up suffering. </span><br><p id=sn12.66:14.6><span class=root>Ye dukkhaṁ pajahanti te parimuccanti jātiyā jarāya maraṇena sokehi paridevehi dukkhehi domanassehi upāyāsehi, parimuccanti dukkhasmāti vadāmī”ti. </span><br> <span class=sujato>Giving up suffering, they are freed from rebirth, old age, and death, from sorrow, lamentation, pain, sadness, and distress. They are freed from suffering, I say.” </span><br><p id=sn12.66:14.7><span class=root>Chaṭṭhaṁ. </span><br></main><footer class="container footer"><small><a href=/about>Contact info</a></small></footer>