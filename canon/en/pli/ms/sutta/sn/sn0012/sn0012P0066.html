<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0066.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0012/sn0012P0065.html>Previous</a><a href=/canon/en/pli/ms/sutta/sn/sn0012/sn0012P0067.html>Next</a></div><p><div class=verse-container id=sn12.66:0.1><span>Saṁyutta Nikāya 12.66 </span><span class="translation sujato">Linked Discourses 12.66 </span></div><p><div class=verse-container id=sn12.66:0.2><span>7. Mahāvagga </span><span class="translation sujato">7. The Great Chapter </span></div><p><div class=verse-container id=sn12.66:0.3><span class=big-bold>Sammasasutta </span><span class="translation sujato">Self-examination </span></div><p><div class=verse-container id=sn12.66:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=sn12.66:1.2><span>ekaṁ samayaṁ bhagavā kurūsu viharati kammāsadhammaṁ nāma kurūnaṁ nigamo. </span><span class="translation sujato">At one time the Buddha was staying in the land of the Kurus, near the Kuru town named Kammāsadamma. </span></div><p><div class=verse-container id=sn12.66:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=sn12.66:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=sn12.66:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=sn12.66:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=sn12.66:1.7><span>“sammasatha no tumhe, bhikkhave, antaraṁ sammasan”ti. </span><span class="translation sujato">“Mendicants, do you perform inner self-examination?” </span></div><p><div class=verse-container id=sn12.66:1.8><span>Evaṁ vutte, aññataro bhikkhu bhagavantaṁ etadavoca: </span><span class="translation sujato">When he said this, one of the mendicants said to the Buddha, </span></div><p><div class=verse-container id=sn12.66:1.9><span>“ahaṁ kho, bhante, sammasāmi antaraṁ sammasan”ti. </span><span class="translation sujato">“Sir, I perform inner self-examination.” </span></div><p><div class=verse-container id=sn12.66:1.10><span>“Yathā kathaṁ pana tvaṁ, bhikkhu, sammasasi antaraṁ sammasan”ti? </span><span class="translation sujato">“But mendicant, how do you perform inner self-examination?” </span></div><p><div class=verse-container id=sn12.66:1.11><span>Atha kho so bhikkhu byākāsi. </span><span class="translation sujato">Then that mendicant answered, </span></div><p><div class=verse-container id=sn12.66:1.12><span>Yathā so bhikkhu byākāsi na so bhikkhu bhagavato cittaṁ ārādhesi. </span><span class="translation sujato">but the Buddha was not happy with the answer. </span></div><p><div class=verse-container id=sn12.66:2.1><span>Evaṁ vutte, āyasmā ānando bhagavantaṁ etadavoca: </span><span class="translation sujato">When he had spoken, Venerable Ānanda said to the Buddha, </span></div><p><div class=verse-container id=sn12.66:2.2><span>“etassa, bhagavā, kālo; etassa, sugata, kālo; </span><span class="translation sujato">“Now is the time, Blessed One! Now is the time, Holy One! </span></div><p><div class=verse-container id=sn12.66:2.3><span>yaṁ bhagavā antaraṁ sammasaṁ bhāseyya. Bhagavato sutvā bhikkhū dhāressantī”ti. </span><span class="translation sujato">Let the Buddha speak of the inner self-examination. The mendicants will listen and remember it.” </span></div><p><div class=verse-container id=sn12.66:2.4><span>“Tenahānanda, suṇātha, sādhukaṁ manasi karotha, bhāsissāmī”ti. </span><span class="translation sujato">“Well then, Ānanda, listen and apply your mind well, I will speak.” </span></div><p><div class=verse-container id=sn12.66:2.5><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=sn12.66:2.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=sn12.66:3.1><span>“Idha, bhikkhave, bhikkhu sammasamāno sammasati antaraṁ sammasaṁ: </span><span class="translation sujato">“Take a mendicant who performs inner self-examination: </span></div><p><div class=verse-container id=sn12.66:3.2><span>‘yaṁ kho idaṁ anekavidhaṁ nānappakārakaṁ dukkhaṁ loke uppajjati jarāmaraṇaṁ. </span><span class="translation sujato">‘The suffering that arises in the world starting with old age and death takes many and diverse forms. </span></div><p><div class=verse-container id=sn12.66:3.3><span>Idaṁ kho dukkhaṁ kiṁnidānaṁ kiṁsamudayaṁ kiṁjātikaṁ kiṁpabhavaṁ, kismiṁ sati jarāmaraṇaṁ hoti, kismiṁ asati jarāmaraṇaṁ na hotī’ti? </span><span class="translation sujato">But what is the source of this suffering? When what exists do old age and death come to be? And when what does not exist do old age and death not come to be?’ </span></div><p><div class=verse-container id=sn12.66:3.4><span>So sammasamāno evaṁ jānāti: </span><span class="translation sujato">While examining they know: </span></div><p><div class=verse-container id=sn12.66:3.5><span>‘yaṁ kho idaṁ anekavidhaṁ nānappakārakaṁ dukkhaṁ loke uppajjati jarāmaraṇaṁ. </span><span class="translation sujato">‘The suffering that arises in the world starting with old age and death takes many and diverse forms. </span></div><p><div class=verse-container id=sn12.66:3.6><span>Idaṁ kho dukkhaṁ upadhinidānaṁ upadhisamudayaṁ upadhijātikaṁ upadhipabhavaṁ, upadhismiṁ sati jarāmaraṇaṁ hoti, upadhismiṁ asati jarāmaraṇaṁ na hotī’ti. </span><span class="translation sujato">The source of this suffering is attachment. When attachments exist old age and death come to be. And when attachments do not exist old age and death don’t come to be.’ </span></div><p><div class=verse-container id=sn12.66:3.7><span>So jarāmaraṇañca pajānāti jarāmaraṇasamudayañca pajānāti jarāmaraṇanirodhañca pajānāti yā ca jarāmaraṇanirodhasāruppagāminī paṭipadā tañca pajānāti. </span><span class="translation sujato">They understand old age and death, their origin, their cessation, and the fitting practice for their cessation. </span></div><p><div class=verse-container id=sn12.66:3.8><span>Tathāpaṭipanno ca hoti anudhammacārī. </span><span class="translation sujato">And they practice in line with that path. </span></div><p><div class=verse-container id=sn12.66:3.9><span>Ayaṁ vuccati, bhikkhave, bhikkhu sabbaso sammā dukkhakkhayāya paṭipanno jarāmaraṇanirodhāya. </span><span class="translation sujato">This is called a mendicant who is practicing for the complete ending of suffering, for the cessation of old age and death. </span></div><p><div class=verse-container id=sn12.66:4.1><span>Athāparaṁ sammasamāno sammasati antaraṁ sammasaṁ: </span><span class="translation sujato">They perform further inner self-examination: </span></div><p><div class=verse-container id=sn12.66:4.2><span>‘upadhi panāyaṁ kiṁnidāno kiṁsamudayo kiṁjātiko kiṁpabhavo, kismiṁ sati upadhi hoti, kismiṁ asati upadhi na hotī’ti? </span><span class="translation sujato">‘But what is the source of this attachment? When what exists does attachment come to be? And when what does not exist does attachment not come to be?’ </span></div><p><div class=verse-container id=sn12.66:4.3><span>So sammasamāno evaṁ jānāti: </span><span class="translation sujato">While examining they know: </span></div><p><div class=verse-container id=sn12.66:4.4><span>‘upadhi taṇhānidāno taṇhāsamudayo taṇhājātiko taṇhāpabhavo, taṇhāya sati upadhi hoti, taṇhāya asati upadhi na hotī’ti. </span><span class="translation sujato">‘The source of this attachment is craving. When craving exists attachments come to be. And when craving doesn’t exist attachments don’t come to be.’ </span></div><p><div class=verse-container id=sn12.66:4.5><span>So upadhiñca pajānāti upadhisamudayañca pajānāti upadhinirodhañca pajānāti yā ca upadhinirodhasāruppagāminī paṭipadā tañca pajānāti. </span><span class="translation sujato">They understand attachments, their origin, their cessation, and the fitting practice for their cessation. </span></div><p><div class=verse-container id=sn12.66:4.6><span>Tathāpaṭipanno ca hoti anudhammacārī. </span><span class="translation sujato">And they practice in line with that path. </span></div><p><div class=verse-container id=sn12.66:4.7><span>Ayaṁ vuccati, bhikkhave, bhikkhu sabbaso sammā dukkhakkhayāya paṭipanno upadhinirodhāya. </span><span class="translation sujato">This is called a mendicant who is practicing for the complete ending of suffering, for the cessation of attachments. </span></div><p><div class=verse-container id=sn12.66:5.1><span>Athāparaṁ sammasamāno sammasati antaraṁ sammasaṁ: </span><span class="translation sujato">They perform further inner self-examination: </span></div><p><div class=verse-container id=sn12.66:5.2><span>‘taṇhā panāyaṁ kattha uppajjamānā uppajjati, kattha nivisamānā nivisatī’ti? </span><span class="translation sujato">‘But where does that craving arise and where does it settle?’ </span></div><p><div class=verse-container id=sn12.66:5.3><span>So sammasamāno evaṁ jānāti—</span><span class="translation sujato">While examining they know: </span></div><p><div class=verse-container id=sn12.66:5.4><span>yaṁ kho loke piyarūpaṁ sātarūpaṁ etthesā taṇhā uppajjamānā uppajjati, ettha nivisamānā nivisati. </span><span class="translation sujato">‘That craving arises and settles on whatever in the world seems nice and pleasant. </span></div><p><div class=verse-container id=sn12.66:5.5><span>Kiñca loke piyarūpaṁ sātarūpaṁ? </span><span class="translation sujato">And what in the world seems nice and pleasant? </span></div><p><div class=verse-container id=sn12.66:5.6><span>Cakkhuṁ loke piyarūpaṁ, sātarūpaṁ, etthesā taṇhā uppajjamānā uppajjati, ettha nivisamānā nivisati. </span><span class="translation sujato">The eye in the world seems nice and pleasant, and it is there that craving arises and settles. </span></div><p><div class=verse-container id=sn12.66:5.7><span>Sotaṁ loke piyarūpaṁ sātarūpaṁ …pe… </span><span class="translation sujato">The ear … </span></div><p><div class=verse-container id=sn12.66:5.8><span>ghānaṁ loke piyarūpaṁ sātarūpaṁ … </span><span class="translation sujato">nose … </span></div><p><div class=verse-container id=sn12.66:5.9><span>jivhā loke piyarūpaṁ sātarūpaṁ … </span><span class="translation sujato">tongue … </span></div><p><div class=verse-container id=sn12.66:5.10><span>kāyo loke piyarūpaṁ sātarūpaṁ … </span><span class="translation sujato">body … </span></div><p><div class=verse-container id=sn12.66:5.11><span>mano loke piyarūpaṁ sātarūpaṁ, etthesā taṇhā uppajjamānā uppajjati ettha nivisamānā nivisati. </span><span class="translation sujato">mind in the world seems nice and pleasant, and it is there that craving arises and settles.’ </span></div><p><div class=verse-container id=sn12.66:6.1><span>Ye hi keci, bhikkhave, atītamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ niccato addakkhuṁ sukhato addakkhuṁ attato addakkhuṁ ārogyato addakkhuṁ khemato addakkhuṁ. </span><span class="translation sujato">There were ascetics and brahmins of the past who saw the things that seem nice and pleasant in the world as permanent, as pleasurable, as self, as healthy, and as safe. </span></div><p><div class=verse-container id=sn12.66:6.2><span>Te taṇhaṁ vaḍḍhesuṁ. </span><span class="translation sujato">Their craving grew. </span></div><p><div class=verse-container id=sn12.66:6.3><span>Ye taṇhaṁ vaḍḍhesuṁ te upadhiṁ vaḍḍhesuṁ. </span><span class="translation sujato">As their craving grew, their attachments grew. </span></div><p><div class=verse-container id=sn12.66:6.4><span>Ye upadhiṁ vaḍḍhesuṁ te dukkhaṁ vaḍḍhesuṁ. </span><span class="translation sujato">As their attachments grew, their suffering grew. </span></div><p><div class=verse-container id=sn12.66:6.5><span>Ye dukkhaṁ vaḍḍhesuṁ te na parimucciṁsu jātiyā jarāya maraṇena sokehi paridevehi dukkhehi domanassehi upāyāsehi, na parimucciṁsu dukkhasmāti vadāmi. </span><span class="translation sujato">And as their suffering grew, they were not freed from rebirth, old age, and death, from sorrow, lamentation, pain, sadness, and distress. They were not freed from suffering, I say. </span></div><p><div class=verse-container id=sn12.66:7.1><span>Yepi hi keci, bhikkhave, anāgatamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ niccato dakkhissanti sukhato dakkhissanti attato dakkhissanti ārogyato dakkhissanti khemato dakkhissanti. </span><span class="translation sujato">There will be ascetics and brahmins in the future who will see the things that seem nice and pleasant in the world as permanent, as pleasurable, as self, as healthy, and as safe. </span></div><p><div class=verse-container id=sn12.66:7.2><span>Te taṇhaṁ vaḍḍhissanti. </span><span class="translation sujato">Their craving will grow. </span></div><p><div class=verse-container id=sn12.66:7.3><span>Ye taṇhaṁ vaḍḍhissanti te upadhiṁ vaḍḍhissanti. </span><span class="translation sujato">As their craving grows, their attachments will grow. </span></div><p><div class=verse-container id=sn12.66:7.4><span>Ye upadhiṁ vaḍḍhissanti te dukkhaṁ vaḍḍhissanti. </span><span class="translation sujato">As their attachments grow, their suffering will grow. </span></div><p><div class=verse-container id=sn12.66:7.5><span>Ye dukkhaṁ vaḍḍhissanti te na parimuccissanti jātiyā jarāya maraṇena sokehi paridevehi dukkhehi domanassehi upāyāsehi, na parimuccissanti dukkhasmāti vadāmi. </span><span class="translation sujato">And as their suffering grows, they will not be freed from rebirth, old age, and death, from sorrow, lamentation, pain, sadness, and distress. They will not be freed from suffering, I say. </span></div><p><div class=verse-container id=sn12.66:8.1><span>Yepi hi keci, bhikkhave, etarahi samaṇā vā brāhmaṇā vā yaṁ loke piyarūpaṁ sātarūpaṁ taṁ niccato passanti sukhato passanti attato passanti ārogyato passanti khemato passanti. </span><span class="translation sujato">There are ascetics and brahmins in the present who see the things that seem nice and pleasant in the world as permanent, as pleasurable, as self, as healthy, and as safe. </span></div><p><div class=verse-container id=sn12.66:8.2><span>Te taṇhaṁ vaḍḍhenti. </span><span class="translation sujato">Their craving grows. </span></div><p><div class=verse-container id=sn12.66:8.3><span>Ye taṇhaṁ vaḍḍhenti te upadhiṁ vaḍḍhenti. </span><span class="translation sujato">As their craving grows, their attachments grow. </span></div><p><div class=verse-container id=sn12.66:8.4><span>Ye upadhiṁ vaḍḍhenti te dukkhaṁ vaḍḍhenti. </span><span class="translation sujato">As their attachments grow, their suffering grows. </span></div><p><div class=verse-container id=sn12.66:8.5><span>Ye dukkhaṁ vaḍḍhenti te na parimuccanti jātiyā jarāya maraṇena sokehi paridevehi dukkhehi domanassehi upāyāsehi, na parimuccanti dukkhasmāti vadāmi. </span><span class="translation sujato">And as their suffering grows, they are not freed from rebirth, old age, and death, from sorrow, lamentation, pain, sadness, and distress. They are not freed from suffering, I say. </span></div><p><div class=verse-container id=sn12.66:9.1><span>Seyyathāpi, bhikkhave, āpānīyakaṁso vaṇṇasampanno gandhasampanno rasasampanno. </span><span class="translation sujato">Suppose there was a bronze goblet of beverage that had a nice color, aroma, and flavor. </span></div><p><div class=verse-container id=sn12.66:9.2><span>So ca kho visena saṁsaṭṭho. </span><span class="translation sujato">But it was mixed with poison. </span></div><p><div class=verse-container id=sn12.66:9.3><span>Atha puriso āgaccheyya ghammābhitatto ghammapareto kilanto tasito pipāsito. </span><span class="translation sujato">Then along comes a man struggling in the oppressive heat, weary, thirsty, and parched. </span></div><p><div class=verse-container id=sn12.66:9.4><span>Tamenaṁ evaṁ vadeyyuṁ: </span><span class="translation sujato">They’d say to him: </span></div><p><div class=verse-container id=sn12.66:9.5><span>‘ayaṁ te, ambho purisa, āpānīyakaṁso vaṇṇasampanno gandhasampanno rasasampanno; </span><span class="translation sujato">‘Here, worthy man, this bronze goblet of beverage has a nice color, aroma, and flavor. </span></div><p><div class=verse-container id=sn12.66:9.6><span>so ca kho visena saṁsaṭṭho. </span><span class="translation sujato">But it’s mixed with poison. </span></div><p><div class=verse-container id=sn12.66:9.7><span>Sace ākaṅkhasi piva. </span><span class="translation sujato">Drink it if you like. </span></div><p><div class=verse-container id=sn12.66:9.8><span>Pivato hi kho taṁ chādessati vaṇṇenapi gandhenapi rasenapi, pivitvā ca pana tatonidānaṁ maraṇaṁ vā nigacchasi maraṇamattaṁ vā dukkhan’ti. </span><span class="translation sujato">If you drink it, the color, aroma, and flavor will be appetizing, but it will result in death or deadly pain.’ </span></div><p><div class=verse-container id=sn12.66:9.9><span>So taṁ āpānīyakaṁsaṁ sahasā appaṭisaṅkhā piveyya, nappaṭinissajjeyya. </span><span class="translation sujato">He wouldn’t reject that beverage. Hastily, without reflection, he’d drink it, </span></div><p><div class=verse-container id=sn12.66:9.10><span>So tatonidānaṁ maraṇaṁ vā nigaccheyya maraṇamattaṁ vā dukkhaṁ. </span><span class="translation sujato">resulting in death or deadly pain. </span></div><p><div class=verse-container id=sn12.66:9.11><span>Evameva kho, bhikkhave, ye hi keci atītamaddhānaṁ samaṇā vā brāhmaṇā vā yaṁ loke piyarūpaṁ …pe… </span><span class="translation sujato">In the same way, there are ascetics and brahmins of the past … </span></div><p><div class=verse-container id=sn12.66:9.12><span>anāgatamaddhānaṁ …pe… </span><span class="translation sujato">future … </span></div><p><div class=verse-container id=sn12.66:9.13><span>etarahi samaṇā vā brāhmaṇā vā yaṁ loke piyarūpaṁ sātarūpaṁ taṁ niccato passanti sukhato passanti attato passanti ārogyato passanti khemato passanti, te taṇhaṁ vaḍḍhenti. </span><span class="translation sujato">There are ascetics and brahmins in the present who see the things that seem nice and pleasant in the world as permanent, as pleasurable, as self, as healthy, and as safe. Their craving grows. </span></div><p><div class=verse-container id=sn12.66:9.14><span>Ye taṇhaṁ vaḍḍhenti te upadhiṁ vaḍḍhenti. </span><span class="translation sujato">As their craving grows, their attachments grow. </span></div><p><div class=verse-container id=sn12.66:9.15><span>Ye upadhiṁ vaḍḍhenti te dukkhaṁ vaḍḍhenti. </span><span class="translation sujato">As their attachments grow, their suffering grows. </span></div><p><div class=verse-container id=sn12.66:9.16><span>Ye dukkhaṁ vaḍḍhenti te na parimuccanti jātiyā jarāya maraṇena sokehi paridevehi dukkhehi domanassehi upāyāsehi, na parimuccanti dukkhasmāti vadāmi. </span><span class="translation sujato">And as their suffering grows, they are not freed from rebirth, old age, and death, from sorrow, lamentation, pain, sadness, and distress. They are not freed from suffering, I say. </span></div><p><div class=verse-container id=sn12.66:10.1><span>Ye ca kho keci, bhikkhave, atītamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato addakkhuṁ dukkhato addakkhuṁ anattato addakkhuṁ rogato addakkhuṁ bhayato addakkhuṁ, </span><span class="translation sujato">There were ascetics and brahmins of the past who saw the things that seem nice and pleasant in the world as impermanent, as suffering, as not-self, as diseased, and as dangerous. </span></div><p><div class=verse-container id=sn12.66:10.2><span>te taṇhaṁ pajahiṁsu. </span><span class="translation sujato">They gave up craving. </span></div><p><div class=verse-container id=sn12.66:10.3><span>Ye taṇhaṁ pajahiṁsu te upadhiṁ pajahiṁsu. </span><span class="translation sujato">Giving up craving, they gave up attachments. </span></div><p><div class=verse-container id=sn12.66:10.4><span>Ye upadhiṁ pajahiṁsu te dukkhaṁ pajahiṁsu. </span><span class="translation sujato">Giving up attachments, they gave up suffering. </span></div><p><div class=verse-container id=sn12.66:10.5><span>Ye dukkhaṁ pajahiṁsu te parimucciṁsu jātiyā jarāya maraṇena sokehi paridevehi dukkhehi domanassehi upāyāsehi, parimucciṁsu dukkhasmāti vadāmi. </span><span class="translation sujato">Giving up suffering, they were freed from rebirth, old age, and death, from sorrow, lamentation, pain, sadness, and distress. They were freed from suffering, I say. </span></div><p><div class=verse-container id=sn12.66:11.1><span>Yepi hi keci, bhikkhave, anāgatamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato dakkhissanti dukkhato dakkhissanti anattato dakkhissanti rogato dakkhissanti bhayato dakkhissanti, </span><span class="translation sujato">There will be ascetics and brahmins in the future who will see the things that seem nice and pleasant in the world as impermanent, as suffering, as not-self, as diseased, and as dangerous. </span></div><p><div class=verse-container id=sn12.66:11.2><span>te taṇhaṁ pajahissanti. </span><span class="translation sujato">They will give up craving. </span></div><p><div class=verse-container id=sn12.66:11.3><span>Ye taṇhaṁ pajahissanti …pe… </span><span class="translation sujato">Giving up craving … </span></div><p><div class=verse-container id=sn12.66:11.4><span>parimuccissanti dukkhasmāti vadāmi. </span><span class="translation sujato">they will be freed from suffering, I say. </span></div><p><div class=verse-container id=sn12.66:12.1><span>Yepi hi keci, bhikkhave, etarahi samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato passanti dukkhato passanti anattato passanti rogato passanti bhayato passanti, </span><span class="translation sujato">There are ascetics and brahmins in the present who see the things that seem nice and pleasant in the world as impermanent, as suffering, as not-self, as diseased, and as dangerous. </span></div><p><div class=verse-container id=sn12.66:12.2><span>te taṇhaṁ pajahanti. </span><span class="translation sujato">They give up craving. </span></div><p><div class=verse-container id=sn12.66:12.3><span>Ye taṇhaṁ pajahanti te upadhiṁ pajahanti. </span><span class="translation sujato">Giving up craving, they give up attachments. </span></div><p><div class=verse-container id=sn12.66:12.4><span>Ye upadhiṁ pajahanti te dukkhaṁ pajahanti. </span><span class="translation sujato">Giving up attachments, they give up suffering. </span></div><p><div class=verse-container id=sn12.66:12.5><span>Ye dukkhaṁ pajahanti te parimuccanti jātiyā jarāya maraṇena sokehi paridevehi dukkhehi domanassehi upāyāsehi, parimuccanti dukkhasmāti vadāmi. </span><span class="translation sujato">Giving up suffering, they are freed from rebirth, old age, and death, from sorrow, lamentation, pain, sadness, and distress. They are freed from suffering, I say. </span></div><p><div class=verse-container id=sn12.66:13.1><span>Seyyathāpi, bhikkhave, āpānīyakaṁso vaṇṇasampanno gandhasampanno rasasampanno. </span><span class="translation sujato">Suppose there was a bronze goblet of beverage that had a nice color, aroma, and flavor. </span></div><p><div class=verse-container id=sn12.66:13.2><span>So ca kho visena saṁsaṭṭho. </span><span class="translation sujato">But it was mixed with poison. </span></div><p><div class=verse-container id=sn12.66:13.3><span>Atha puriso āgaccheyya ghammābhitatto ghammapareto kilanto tasito pipāsito. </span><span class="translation sujato">Then along comes a man struggling in the oppressive heat, weary, thirsty, and parched. </span></div><p><div class=verse-container id=sn12.66:13.4><span>Tamenaṁ evaṁ vadeyyuṁ: </span><span class="translation sujato">They’d say to him: </span></div><p><div class=verse-container id=sn12.66:13.5><span>‘ayaṁ te, ambho purisa, āpānīyakaṁso vaṇṇasampanno gandhasampanno rasasampanno </span><span class="translation sujato">‘Here, worthy man, this bronze goblet of beverage has a nice color, aroma, and flavor. </span></div><p><div class=verse-container id=sn12.66:13.6><span>so ca kho visena saṁsaṭṭho. </span><span class="translation sujato">But it’s mixed with poison. </span></div><p><div class=verse-container id=sn12.66:13.7><span>Sace ākaṅkhasi piva. </span><span class="translation sujato">Drink it if you like. </span></div><p><div class=verse-container id=sn12.66:13.8><span>Pivato hi kho taṁ chādessati vaṇṇenapi gandhenapi rasenapi; pivitvā ca pana tatonidānaṁ maraṇaṁ vā nigacchasi maraṇamattaṁ vā dukkhan’ti. </span><span class="translation sujato">If you drink it, its nice color, aroma, and flavor will refresh you. But drinking it will result in death or deadly pain.’ </span></div><p><div class=verse-container id=sn12.66:13.9><span>Atha kho, bhikkhave, tassa purisassa evamassa: </span><span class="translation sujato">Then that man might think: </span></div><p><div class=verse-container id=sn12.66:13.10><span>‘sakkā kho me ayaṁ surāpipāsitā pānīyena vā vinetuṁ dadhimaṇḍakena vā vinetuṁ bhaṭṭhaloṇikāya vā vinetuṁ loṇasovīrakena vā vinetuṁ, na tvevāhaṁ taṁ piveyyaṁ, yaṁ mama assa dīgharattaṁ hitāya sukhāyā’ti. </span><span class="translation sujato">‘I could quench my thirst with water, whey, seasoned drink, or broth. But I shouldn’t drink that beverage, for it would be for my lasting harm and suffering.’ </span></div><p><div class=verse-container id=sn12.66:13.11><span>So taṁ āpānīyakaṁsaṁ paṭisaṅkhā na piveyya, paṭinissajjeyya. </span><span class="translation sujato">He’d reject that beverage. After appraisal, he wouldn’t drink it, </span></div><p><div class=verse-container id=sn12.66:13.12><span>So tatonidānaṁ na maraṇaṁ vā nigaccheyya maraṇamattaṁ vā dukkhaṁ. </span><span class="translation sujato">and it wouldn’t result in death or deadly pain. </span></div><p><div class=verse-container id=sn12.66:13.13><span>Evameva kho, bhikkhave, ye hi keci atītamaddhānaṁ samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato addakkhuṁ dukkhato addakkhuṁ anattato addakkhuṁ rogato addakkhuṁ bhayato addakkhuṁ, </span><span class="translation sujato">In the same way, there were ascetics and brahmins of the past who saw the things that seem nice and pleasant in the world as impermanent, as suffering, as not-self, as diseased, and as dangerous. </span></div><p><div class=verse-container id=sn12.66:13.14><span>te taṇhaṁ pajahiṁsu. </span><span class="translation sujato">They gave up craving. </span></div><p><div class=verse-container id=sn12.66:13.15><span>Ye taṇhaṁ pajahiṁsu te upadhiṁ pajahiṁsu. </span><span class="translation sujato">Giving up craving, they gave up attachments. </span></div><p><div class=verse-container id=sn12.66:13.16><span>Ye upadhiṁ pajahiṁsu te dukkhaṁ pajahiṁsu. </span><span class="translation sujato">Giving up attachments, they gave up suffering. </span></div><p><div class=verse-container id=sn12.66:13.17><span>Ye dukkhaṁ pajahiṁsu te parimucciṁsu jātiyā jarāya maraṇena sokehi paridevehi dukkhehi domanassehi upāyāsehi, parimucciṁsu dukkhasmāti vadāmi. </span><span class="translation sujato">Giving up suffering, they were freed from rebirth, old age, and death, from sorrow, lamentation, pain, sadness, and distress. They were freed from suffering, I say. </span></div><p><div class=verse-container id=sn12.66:14.1><span>Yepi hi keci, bhikkhave, anāgatamaddhānaṁ …pe… </span><span class="translation sujato">There will be ascetics and brahmins in the future … </span></div><p><div class=verse-container id=sn12.66:14.2><span>etarahi samaṇā vā brāhmaṇā vā yaṁ loke piyarūpaṁ sātarūpaṁ taṁ aniccato passanti dukkhato passanti anattato passanti rogato passanti bhayato passanti, </span><span class="translation sujato">There are ascetics and brahmins in the present who see the things that seem nice and pleasant in the world as impermanent, as suffering, as not-self, as diseased, and as dangerous. </span></div><p><div class=verse-container id=sn12.66:14.3><span>te taṇhaṁ pajahanti. </span><span class="translation sujato">They give up craving. </span></div><p><div class=verse-container id=sn12.66:14.4><span>Ye taṇhaṁ pajahanti te upadhiṁ pajahanti. </span><span class="translation sujato">Giving up craving, they give up attachments. </span></div><p><div class=verse-container id=sn12.66:14.5><span>Ye upadhiṁ pajahanti te dukkhaṁ pajahanti. </span><span class="translation sujato">Giving up attachments, they give up suffering. </span></div><p><div class=verse-container id=sn12.66:14.6><span>Ye dukkhaṁ pajahanti te parimuccanti jātiyā jarāya maraṇena sokehi paridevehi dukkhehi domanassehi upāyāsehi, parimuccanti dukkhasmāti vadāmī”ti. </span><span class="translation sujato">Giving up suffering, they are freed from rebirth, old age, and death, from sorrow, lamentation, pain, sadness, and distress. They are freed from suffering, I say.” </span></div><p><div class=verse-container id=sn12.66:14.7><span>Chaṭṭhaṁ. </span></div><div class=flex-between><a href=/canon/en/pli/ms/sutta/sn/sn0012/sn0012P0065.html>Previous</a><a href=/canon/en/pli/ms/sutta/sn/sn0012/sn0012P0067.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>