<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0032.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0012/sn0012P0031.html>Previous</a><a href=/canon/en/pli/ms/sutta/sn/sn0012/sn0012P0033.html>Next</a></div><p><div class=verse-container id=sn12.32:0.1><span>Saṁyutta Nikāya 12.32 </span><span class="translation sujato">Linked Discourses 12.32 </span></div><p><div class=verse-container id=sn12.32:0.2><span>4. Kaḷārakhattiyavagga </span><span class="translation sujato">4. Kaḷāra the Aristocrat </span></div><p><div class=verse-container id=sn12.32:0.3><span class=big-bold>Kaḷārasutta </span><span class="translation sujato">With Kaḷāra the Aristocrat </span></div><p><div class=verse-container id=sn12.32:1.1><span>Sāvatthiyaṁ viharati. </span><span class="translation sujato">At Sāvatthī. </span></div><p><div class=verse-container id=sn12.32:1.2><span>Atha kho kaḷārakhattiyo bhikkhu yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. </span><span class="translation sujato">Then the mendicant Kaḷāra the Aristocrat went up to Venerable Sāriputta and exchanged greetings with him. </span></div><p><div class=verse-container id=sn12.32:1.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho kaḷārakhattiyo bhikkhu āyasmantaṁ sāriputtaṁ etadavoca: </span><span class="translation sujato">When the greetings and polite conversation were over, he sat down to one side and said to him, </span></div><p><div class=verse-container id=sn12.32:1.4><span>“moḷiyaphagguno, āvuso sāriputta, bhikkhu sikkhaṁ paccakkhāya hīnāyāvatto”ti. </span><span class="translation sujato">“Reverend Sāriputta, the mendicant Phagguna of the Top-Knot has resigned the training and returned to a lesser life.” </span></div><p><div class=verse-container id=sn12.32:1.5><span>“Na hi nūna so āyasmā imasmiṁ dhammavinaye assāsamalatthā”ti. </span><span class="translation sujato">“That venerable mustn’t have got any satisfaction in this teaching and training.” </span></div><p><div class=verse-container id=sn12.32:2.1><span>“Tena hāyasmā sāriputto imasmiṁ dhammavinaye assāsaṁ patto”ti? </span><span class="translation sujato">“Well then, has Venerable Sāriputta found satisfaction in this teaching and training?” </span></div><p><div class=verse-container id=sn12.32:3.1><span>“Na khvāhaṁ, āvuso, kaṅkhāmī”ti. </span><span class="translation sujato">“Reverend, I have no uncertainty.” </span></div><p><div class=verse-container id=sn12.32:3.2><span>“Āyatiṁ, panāvuso”ti? </span><span class="translation sujato">“But what of the future?” </span></div><p><div class=verse-container id=sn12.32:4.1><span>“Na khvāhaṁ, āvuso, vicikicchāmī”ti. </span><span class="translation sujato">“I have no doubt.” </span></div><p><div class=verse-container id=sn12.32:5.1><span>Atha kho kaḷārakhattiyo bhikkhu uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kaḷārakhattiyo bhikkhu bhagavantaṁ etadavoca: </span><span class="translation sujato">Then Kaḷāra the Aristocrat went up to the Buddha, bowed, sat down to one side, and said to him, </span></div><p><div class=verse-container id=sn12.32:5.2><span>“āyasmatā, bhante, sāriputtena aññā byākatā: </span><span class="translation sujato">“Sir, Venerable Sāriputta has declared enlightenment: </span></div><p><div class=verse-container id=sn12.32:5.3><span>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāmī”ti. </span><span class="translation sujato">‘I understand: “Rebirth is ended, the spiritual journey has been completed, what had to be done has been done, there is nothing further for this place.”’” </span></div><p><div class=verse-container id=sn12.32:6.1><span>Atha kho bhagavā aññataraṁ bhikkhuṁ āmantesi: </span><span class="translation sujato">So the Buddha addressed one of the monks, </span></div><p><div class=verse-container id=sn12.32:6.2><span>“ehi tvaṁ, bhikkhu, mama vacanena sāriputtaṁ āmantehi: </span><span class="translation sujato">“Please, monk, in my name tell Sāriputta that </span></div><p><div class=verse-container id=sn12.32:6.3><span>‘satthā taṁ, āvuso sāriputta, āmantetī’”ti. </span><span class="translation sujato">the teacher summons him.” </span></div><p><div class=verse-container id=sn12.32:6.4><span>“Evaṁ, bhante”ti kho so bhikkhu bhagavato paṭissutvā yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ etadavoca: </span><span class="translation sujato">“Yes, sir,” that monk replied. He went to Sāriputta and said to him, </span></div><p><div class=verse-container id=sn12.32:6.5><span>“satthā taṁ, āvuso sāriputta, āmantetī”ti. </span><span class="translation sujato">“Reverend Sāriputta, the teacher summons you.” </span></div><p><div class=verse-container id=sn12.32:6.6><span>“Evaṁ, āvuso”ti kho āyasmā sāriputto tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca: </span><span class="translation sujato">“Yes, reverend,” replied Sāriputta. He went to the Buddha, bowed, and sat down to one side. The Buddha said to him, </span></div><p><div class=verse-container id=sn12.32:6.7><span>“saccaṁ kira tayā, sāriputta, aññā byākatā: </span><span class="translation sujato">“Sāriputta, is it really true that you have declared enlightenment: </span></div><p><div class=verse-container id=sn12.32:6.8><span>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāmī”ti? </span><span class="translation sujato">‘I understand: “Rebirth is ended, the spiritual journey has been completed, what had to be done has been done, there is nothing further for this place”’?” </span></div><p><div class=verse-container id=sn12.32:6.9><span>“Na kho, bhante, etehi padehi etehi byañjanehi attho vutto”ti. </span><span class="translation sujato">“Sir, I did not state the matter in these words and phrases.” </span></div><p><div class=verse-container id=sn12.32:6.10><span>“Yena kenacipi, sāriputta, pariyāyena kulaputto aññaṁ byākaroti, atha kho byākataṁ byākatato daṭṭhabban”ti. </span><span class="translation sujato">“Sāriputta, no matter how a gentleman declares enlightenment, what he has declared should be regarded as such.” </span></div><p><div class=verse-container id=sn12.32:6.11><span>“Nanu ahampi, bhante, evaṁ vadāmi: </span><span class="translation sujato">“Sir, did I not also say that </span></div><p><div class=verse-container id=sn12.32:6.12><span>‘na kho, bhante, etehi padehi etehi byañjanehi attho vutto’”ti. </span><span class="translation sujato">I did not state the matter in these words and phrases?” </span></div><p><div class=verse-container id=sn12.32:7.1><span>“Sace taṁ, sāriputta, evaṁ puccheyyuṁ: </span><span class="translation sujato">“Sāriputta, suppose they were to ask you: </span></div><p><div class=verse-container id=sn12.32:7.2><span>‘kathaṁ jānatā pana tayā, āvuso sāriputta, kathaṁ passatā aññā byākatā—</span><span class="translation sujato">‘But Reverend Sāriputta, how have you known and seen so that you’ve declared enlightenment: </span></div><p><div class=verse-container id=sn12.32:7.3><span>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><span class="translation sujato">“I understand: ‘Rebirth is ended, the spiritual journey has been completed, what had to be done has been done, there is nothing further for this place.’”’ </span></div><p><div class=verse-container id=sn12.32:7.4><span>Evaṁ puṭṭho tvaṁ, sāriputta, kinti byākareyyāsī”ti? </span><span class="translation sujato">How would you answer?” </span></div><p><div class=verse-container id=sn12.32:8.1><span>“Sace maṁ, bhante, evaṁ puccheyyuṁ: </span><span class="translation sujato">“Sir, if they were to ask me this, </span></div><p><div class=verse-container id=sn12.32:8.2><span>‘kathaṁ jānatā pana tayā, āvuso sāriputta, kathaṁ passatā aññā byākatā—</span></div><p><div class=verse-container id=sn12.32:8.3><span>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti; </span></div><p><div class=verse-container id=sn12.32:8.4><span>evaṁ puṭṭhohaṁ, bhante, evaṁ byākareyyaṁ: </span><span class="translation sujato">I would answer: </span></div><p><div class=verse-container id=sn12.32:8.5><span>‘yaṁnidānā, āvuso, jāti, tassa nidānassa khayā khīṇasmiṁ khīṇāmhīti viditaṁ. </span><span class="translation sujato">‘Reverends, because of the ending of the source of rebirth, when it ended, I knew “it is ended”. </span></div><p><div class=verse-container id=sn12.32:8.6><span>Khīṇāmhīti viditvā—</span><span class="translation sujato">Knowing this, </span></div><p><div class=verse-container id=sn12.32:8.7><span>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><span class="translation sujato">I understand: “Rebirth is ended, the spiritual journey has been completed, what had to be done has been done, there is nothing further for this place.”’ </span></div><p><div class=verse-container id=sn12.32:8.8><span>Evaṁ puṭṭhohaṁ, bhante, evaṁ byākareyyan”ti. </span><span class="translation sujato">That’s how I’d answer such a question.” </span></div><p><div class=verse-container id=sn12.32:9.1><span>“Sace pana taṁ, sāriputta, evaṁ puccheyyuṁ: </span><span class="translation sujato">“But Sāriputta, suppose they were to ask you: </span></div><p><div class=verse-container id=sn12.32:9.2><span>‘jāti panāvuso sāriputta, kiṁnidānā kiṁsamudayā kiṁjātikā kiṁpabhavā’ti? </span><span class="translation sujato">‘But what is the source, origin, birthplace, and inception of rebirth?’ </span></div><p><div class=verse-container id=sn12.32:9.3><span>Evaṁ puṭṭho taṁ, sāriputta, kinti byākareyyāsī”ti? </span><span class="translation sujato">How would you answer?” </span></div><p><div class=verse-container id=sn12.32:9.4><span>“Sace maṁ, bhante, evaṁ puccheyyuṁ: </span><span class="translation sujato">“Sir, if they were to ask me this, </span></div><p><div class=verse-container id=sn12.32:9.5><span>‘jāti panāvuso sāriputta, kiṁnidānā kiṁsamudayā kiṁjātikā kiṁpabhavā’ti? </span></div><p><div class=verse-container id=sn12.32:9.6><span>Evaṁ puṭṭhohaṁ, bhante, evaṁ byākareyyaṁ: </span><span class="translation sujato">I would answer: </span></div><p><div class=verse-container id=sn12.32:9.7><span>‘jāti kho, āvuso, bhavanidānā bhavasamudayā bhavajātikā bhavappabhavā’ti. </span><span class="translation sujato">‘Continued existence is the source, origin, birthplace, and inception of rebirth.’ </span></div><p><div class=verse-container id=sn12.32:9.8><span>Evaṁ puṭṭhohaṁ, bhante, evaṁ byākareyyan”ti. </span><span class="translation sujato">That’s how I’d answer such a question.” </span></div><p><div class=verse-container id=sn12.32:10.1><span>“Sace pana taṁ, sāriputta, evaṁ puccheyyuṁ: </span><span class="translation sujato">“But Sāriputta, suppose they were to ask you: </span></div><p><div class=verse-container id=sn12.32:10.2><span>‘bhavo panāvuso sāriputta, kiṁnidāno kiṁsamudayo kiṁjātiko kiṁpabhavo’ti? </span><span class="translation sujato">‘What is the source of continued existence?’ </span></div><p><div class=verse-container id=sn12.32:10.3><span>Evaṁ puṭṭho tvaṁ, sāriputta, kinti byākareyyāsī”ti? </span><span class="translation sujato">How would you answer?” </span></div><p><div class=verse-container id=sn12.32:10.4><span>“Sace maṁ, bhante, evaṁ puccheyyuṁ: </span><span class="translation sujato">“Sir, if they were to ask me this, </span></div><p><div class=verse-container id=sn12.32:10.5><span>‘bhavo panāvuso sāriputta, kiṁnidāno kiṁsamudayo kiṁjātiko kiṁpabhavo’ti? </span></div><p><div class=verse-container id=sn12.32:10.6><span>Evaṁ puṭṭhohaṁ, bhante, evaṁ byākareyyaṁ: </span><span class="translation sujato">I’d answer: </span></div><p><div class=verse-container id=sn12.32:10.7><span>‘bhavo kho, āvuso, upādānanidāno upādānasamudayo upādānajātiko upādānappabhavo’ti. </span><span class="translation sujato">‘Grasping is the source of continued existence.’ </span></div><p><div class=verse-container id=sn12.32:10.8><span>Evaṁ puṭṭhohaṁ, bhante, evaṁ byākareyyan”ti. </span><span class="translation sujato">That’s how I’d answer such a question.” </span></div><p><div class=verse-container id=sn12.32:11.1><span>“Sace pana taṁ, sāriputta, evaṁ puccheyyuṁ: </span><span class="translation sujato">“But Sāriputta, suppose they were to ask you: </span></div><p><div class=verse-container id=sn12.32:11.2><span>‘upādānaṁ panāvuso …pe… </span><span class="translation sujato">‘What is the source of grasping?’ … </span></div><p><div class=verse-container id=sn12.32:11.3><span>sace pana taṁ, sāriputta, evaṁ puccheyyuṁ—</span><span class="translation sujato">But Sāriputta, suppose they were to ask you: </span></div><p><div class=verse-container id=sn12.32:11.4><span>taṇhā panāvuso sāriputta, kiṁnidānā kiṁsamudayā kiṁjātikā kiṁpabhavā’ti? </span><span class="translation sujato">‘What is the source of craving?’ </span></div><p><div class=verse-container id=sn12.32:11.5><span>Evaṁ puṭṭho tvaṁ, sāriputta, kinti byākareyyāsī”ti? </span><span class="translation sujato">How would you answer?” </span></div><p><div class=verse-container id=sn12.32:11.6><span>“Sace maṁ, bhante, evaṁ puccheyyuṁ: </span><span class="translation sujato">“Sir, if they were to ask me this, </span></div><p><div class=verse-container id=sn12.32:11.7><span>‘taṇhā panāvuso sāriputta, kiṁnidānā kiṁsamudayā kiṁjātikā kiṁpabhavā’ti? </span></div><p><div class=verse-container id=sn12.32:11.8><span>Evaṁ puṭṭhohaṁ, bhante, evaṁ byākareyyaṁ: </span><span class="translation sujato">I’d answer: </span></div><p><div class=verse-container id=sn12.32:11.9><span>‘taṇhā kho, āvuso, vedanānidānā vedanāsamudayā vedanājātikā vedanāpabhavā’ti. </span><span class="translation sujato">‘Feeling is the source of craving.’ </span></div><p><div class=verse-container id=sn12.32:11.10><span>Evaṁ puṭṭhohaṁ, bhante, evaṁ byākareyyan”ti. </span><span class="translation sujato">That’s how I’d answer such a question.” </span></div><p><div class=verse-container id=sn12.32:12.1><span>“Sace pana taṁ, sāriputta, evaṁ puccheyyuṁ: </span><span class="translation sujato">“But Sāriputta, suppose they were to ask you: </span></div><p><div class=verse-container id=sn12.32:12.2><span>‘kathaṁ jānato pana te, āvuso sāriputta, kathaṁ passato yā vedanāsu nandī sā na upaṭṭhāsī’ti. </span><span class="translation sujato">‘But how have you known and seen so that the relishing of feelings is no longer present?’ </span></div><p><div class=verse-container id=sn12.32:12.3><span>Evaṁ puṭṭho tvaṁ, sāriputta, kinti byākareyyāsī”ti? </span><span class="translation sujato">How would you answer?” </span></div><p><div class=verse-container id=sn12.32:12.4><span>“Sace maṁ, bhante, evaṁ puccheyyuṁ: </span><span class="translation sujato">“Sir, if they were to ask me this, </span></div><p><div class=verse-container id=sn12.32:12.5><span>‘kathaṁ jānato pana te, āvuso sāriputta, kathaṁ passato yā vedanāsu nandī sā na upaṭṭhāsī’ti evaṁ puṭṭhohaṁ, bhante, evaṁ byākareyyaṁ: </span><span class="translation sujato">I’d answer: </span></div><p><div class=verse-container id=sn12.32:12.6><span>‘tisso kho imā, āvuso, vedanā. </span><span class="translation sujato">‘Reverends, there are three feelings. </span></div><p><div class=verse-container id=sn12.32:12.7><span>Katamā tisso? </span><span class="translation sujato">What three? </span></div><p><div class=verse-container id=sn12.32:12.8><span>Sukhā vedanā, dukkhā vedanā, adukkhamasukhā vedanā. </span><span class="translation sujato">Pleasant, painful, and neutral feeling. </span></div><p><div class=verse-container id=sn12.32:12.9><span>Imā kho, āvuso, tisso vedanā aniccā. </span><span class="translation sujato">These three feelings are impermanent, </span></div><p><div class=verse-container id=sn12.32:12.10><span>Yadaniccaṁ taṁ dukkhanti </span><span class="translation sujato">and what’s impermanent is suffering. </span></div><p><div class=verse-container id=sn12.32:12.11><span>viditaṁ, yā vedanāsu nandī sā na upaṭṭhāsī’ti. </span><span class="translation sujato">When I understood this, the relishing of feelings was no longer present.’ </span></div><p><div class=verse-container id=sn12.32:12.12><span>Evaṁ, puṭṭhohaṁ, bhante, evaṁ byākareyyan”ti. </span><span class="translation sujato">That’s how I’d answer such a question.” </span></div><p><div class=verse-container id=sn12.32:13.1><span>“Sādhu sādhu, sāriputta. </span><span class="translation sujato">“Good, good, Sāriputta! </span></div><p><div class=verse-container id=sn12.32:13.2><span>Ayampi kho, sāriputta, pariyāyo, etasseva atthassa saṅkhittena veyyākaraṇāya: </span><span class="translation sujato">The same point may also be briefly explained in this way: </span></div><p><div class=verse-container id=sn12.32:13.3><span>‘yaṁ kiñci vedayitaṁ taṁ dukkhasmin’”ti. </span><span class="translation sujato">‘Suffering includes whatever is felt.’ </span></div><p><div class=verse-container id=sn12.32:14.1><span>“Sace pana taṁ, sāriputta, evaṁ puccheyyuṁ: </span><span class="translation sujato">But Sāriputta, suppose they were to ask you: </span></div><p><div class=verse-container id=sn12.32:14.2><span>‘kathaṁ vimokkhā pana tayā, āvuso sāriputta, aññā byākatā—</span><span class="translation sujato">‘But Reverend, how have you been released that you declare enlightenment: </span></div><p><div class=verse-container id=sn12.32:14.3><span>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti? </span><span class="translation sujato">“I understand: ‘Rebirth is ended, the spiritual journey has been completed, what had to be done has been done, there is nothing further for this place.’”?’ </span></div><p><div class=verse-container id=sn12.32:14.4><span>Evaṁ puṭṭho tvaṁ, sāriputta, kinti byākareyyāsī”ti? </span><span class="translation sujato">How would you answer?” </span></div><p><div class=verse-container id=sn12.32:14.5><span>“Sace maṁ, bhante, evaṁ puccheyyuṁ: </span><span class="translation sujato">“Sir, if they were to ask me this, </span></div><p><div class=verse-container id=sn12.32:14.6><span>‘kathaṁ vimokkhā pana tayā, āvuso sāriputta, aññā byākatā—</span></div><p><div class=verse-container id=sn12.32:14.7><span>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span></div><p><div class=verse-container id=sn12.32:14.8><span>Evaṁ puṭṭhohaṁ, bhante, evaṁ byākareyyaṁ: </span><span class="translation sujato">I’d answer: </span></div><p><div class=verse-container id=sn12.32:14.9><span>‘ajjhattaṁ vimokkhā khvāhaṁ, āvuso, sabbupādānakkhayā tathā sato viharāmi yathā sataṁ viharantaṁ āsavā nānussavanti, attānañca nāvajānāmī’ti. </span><span class="translation sujato">‘Because of an inner release with the ending of all grasping, I live mindfully so that defilements don’t defile me and I don’t look down on myself.’ </span></div><p><div class=verse-container id=sn12.32:14.10><span>Evaṁ puṭṭhohaṁ, bhante, evaṁ byākareyyan”ti. </span><span class="translation sujato">That’s how I’d answer such a question.” </span></div><p><div class=verse-container id=sn12.32:15.1><span>“Sādhu sādhu, sāriputta. </span><span class="translation sujato">“Good, good, Sāriputta! </span></div><p><div class=verse-container id=sn12.32:15.2><span>Ayampi kho sāriputta, pariyāyo etasseva atthassa saṅkhittena veyyākaraṇāya—</span><span class="translation sujato">The same point may also be briefly explained in this way: </span></div><p><div class=verse-container id=sn12.32:15.3><span>ye āsavā samaṇena vuttā tesvāhaṁ na kaṅkhāmi, te me pahīnāti na vicikicchāmī”ti. </span><span class="translation sujato">‘I have no uncertainty regarding the defilements spoken of by the ascetic. I have no doubt that I’ve given them up.’” </span></div><p><div class=verse-container id=sn12.32:15.4><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=sn12.32:15.5><span>Idaṁ vatvā sugato uṭṭhāyāsanā vihāraṁ pāvisi. </span><span class="translation sujato">When he had spoken, the Holy One got up from his seat and entered his dwelling. </span></div><p><div class=verse-container id=sn12.32:16.1><span>Tatra kho āyasmā sāriputto acirapakkantassa bhagavato bhikkhū āmantesi: </span><span class="translation sujato">Then soon after the Buddha left, Venerable Sāriputta said to the mendicants, </span></div><p><div class=verse-container id=sn12.32:16.2><span>“pubbe appaṭisaṁviditaṁ maṁ, āvuso, bhagavā paṭhamaṁ pañhaṁ apucchi, tassa me ahosi dandhāyitattaṁ. </span><span class="translation sujato">“Reverends, the first question that the Buddha asked me was something that I’d not previously considered, so I hesitated. </span></div><p><div class=verse-container id=sn12.32:16.3><span>Yato ca kho me, āvuso, bhagavā paṭhamaṁ pañhaṁ anumodi, tassa mayhaṁ, āvuso, etadahosi—</span><span class="translation sujato">But when the Buddha agreed with my answer, I thought: </span></div><p><div class=verse-container id=sn12.32:16.4><span>divasañcepi maṁ bhagavā etamatthaṁ puccheyya aññamaññehi padehi aññamaññehi pariyāyehi, divasampāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehi. </span><span class="translation sujato">‘If the Buddha were to question me all day on this matter in different words and ways, I could answer all day with different words and ways. </span></div><p><div class=verse-container id=sn12.32:16.5><span>Rattiñcepi maṁ bhagavā etamatthaṁ puccheyya aññamaññehi padehi aññamaññehi pariyāyehi, rattimpāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehi. </span><span class="translation sujato">If he were to question me all night, </span></div><p><div class=verse-container id=sn12.32:16.6><span>Rattindivaṁ cepi maṁ bhagavā etamatthaṁ puccheyya aññamaññehi padehi aññamaññehi pariyāyehi, rattindivampāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehi. </span><span class="translation sujato">all day and night, </span></div><p><div class=verse-container id=sn12.32:16.7><span>Dve rattindivāni cepi maṁ bhagavā etamatthaṁ puccheyya …pe… </span><span class="translation sujato">for two days and nights, </span></div><p><div class=verse-container id=sn12.32:16.8><span>dve rattindivānipāhaṁ bhagavato etamatthaṁ byākareyyaṁ …pe… </span></div><p><div class=verse-container id=sn12.32:16.9><span>tīṇi rattindivāni cepi maṁ bhagavā etamatthaṁ puccheyya …pe… </span><span class="translation sujato">for three, </span></div><p><div class=verse-container id=sn12.32:16.10><span>tīṇi rattindivānipāhaṁ bhagavato etamatthaṁ byākareyyaṁ …pe… </span></div><p><div class=verse-container id=sn12.32:16.11><span>cattāri rattindivāni cepi maṁ bhagavā etamatthaṁ puccheyya …pe… </span><span class="translation sujato">four, </span></div><p><div class=verse-container id=sn12.32:16.12><span>cattāri rattindivānipāhaṁ bhagavato etamatthaṁ byākareyyaṁ …pe… </span></div><p><div class=verse-container id=sn12.32:16.13><span>pañca rattindivāni cepi maṁ bhagavā etamatthaṁ puccheyya …pe… </span><span class="translation sujato">five, </span></div><p><div class=verse-container id=sn12.32:16.14><span>pañca rattindivānipāhaṁ bhagavato etamatthaṁ byākareyyaṁ …pe… </span></div><p><div class=verse-container id=sn12.32:16.15><span>cha rattindivāni cepi maṁ bhagavā etamatthaṁ puccheyya …pe… </span><span class="translation sujato">six, </span></div><p><div class=verse-container id=sn12.32:16.16><span>cha rattindivānipāhaṁ bhagavato etamatthaṁ byākareyyaṁ …pe… </span></div><p><div class=verse-container id=sn12.32:16.17><span>satta rattindivāni cepi maṁ bhagavā etamatthaṁ puccheyya aññamaññehi padehi aññamaññehi pariyāyehi, satta rattindivānipāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehī”ti. </span><span class="translation sujato">or seven days and nights, I could answer in different words and ways for seven days and nights.’” </span></div><p><div class=verse-container id=sn12.32:17.1><span>Atha kho kaḷārakhattiyo bhikkhu uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kaḷārakhattiyo bhikkhu bhagavantaṁ etadavoca: </span><span class="translation sujato">Then Kaḷāra the Aristocrat went up to the Buddha, bowed, sat down to one side, and said to him, </span></div><p><div class=verse-container id=sn12.32:17.2><span>“āyasmatā, bhante, sāriputtena sīhanādo nadito—</span><span class="translation sujato">“Sir, Venerable Sāriputta has roared his lion’s roar!” </span></div><p><div class=verse-container id=sn12.32:17.3><span>pubbe appaṭisaṁviditaṁ maṁ, āvuso, bhagavā paṭhamaṁ pañhaṁ apucchi, tassa me ahosi dandhāyitattaṁ. </span><span class="translation sujato">(And he told the Buddha all that Sāriputta had said.) </span></div><p><div class=verse-container id=sn12.32:17.4><span>Yato ca kho me, āvuso, bhagavā paṭhamaṁ pañhaṁ anumodi, tassa mayhaṁ, āvuso, etadahosi—</span></div><p><div class=verse-container id=sn12.32:17.5><span>divasañcepi maṁ bhagavā etamatthaṁ puccheyya aññamaññehi padehi aññamaññehi pariyāyehi, divasampāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehi; </span></div><p><div class=verse-container id=sn12.32:17.6><span>rattiñcepi …pe… </span></div><p><div class=verse-container id=sn12.32:17.7><span>rattindivañcepi maṁ bhagavā …pe… </span></div><p><div class=verse-container id=sn12.32:17.8><span>dve rattindivāni cepi maṁ bhagavā …pe… </span></div><p><div class=verse-container id=sn12.32:17.9><span>tīṇi … </span></div><p><div class=verse-container id=sn12.32:17.10><span>cattāri … </span></div><p><div class=verse-container id=sn12.32:17.11><span>pañca … </span></div><p><div class=verse-container id=sn12.32:17.12><span>cha … </span></div><p><div class=verse-container id=sn12.32:17.13><span>satta rattindivāni cepi maṁ bhagavā etamatthaṁ puccheyya aññamaññehi padehi aññamaññehi pariyāyehi, satta rattindivānipāhaṁ bhagavato etamatthaṁ byākareyyaṁ aññamaññehi padehi aññamaññehi pariyāyehī”ti. </span></div><p><div class=verse-container id=sn12.32:18.1><span>“Sā hi, bhikkhu, sāriputtassa dhammadhātu suppaṭividdhā, yassā dhammadhātuyā suppaṭividdhattā divasaṁ cepāhaṁ sāriputtaṁ etamatthaṁ puccheyyaṁ aññamaññehi padehi aññamaññehi pariyāyehi, divasampi me sāriputto etamatthaṁ byākareyya aññamaññehi padehi aññamaññehi pariyāyehi. </span><span class="translation sujato">“Mendicant, Sāriputta has clearly comprehended the principle of the teachings, so that he could answer any questions I might ask him in different words and ways up to the seventh day and night.” </span></div><p><div class=verse-container id=sn12.32:18.2><span>Rattiṁ cepāhaṁ sāriputtaṁ etamatthaṁ puccheyyaṁ aññamaññehi padehi aññamaññehi pariyāyehi, rattimpi me sāriputto etamatthaṁ byākareyya …pe… </span></div><p><div class=verse-container id=sn12.32:18.3><span>rattindivaṁ cepāhaṁ sāriputtaṁ etamatthaṁ puccheyyaṁ, rattindivampi me sāriputto etamatthaṁ byākareyya … </span></div><p><div class=verse-container id=sn12.32:18.4><span>dve rattindivāni cepāhaṁ sāriputtaṁ etamatthaṁ puccheyyaṁ, dve rattindivānipi me sāriputto etamatthaṁ byākareyya … </span></div><p><div class=verse-container id=sn12.32:18.5><span>tīṇi rattindivāni cepāhaṁ sāriputtaṁ etamatthaṁ puccheyyaṁ, tīṇi rattindivānipi me sāriputto etamatthaṁ byākareyya … </span></div><p><div class=verse-container id=sn12.32:18.6><span>cattāri rattindivāni cepāhaṁ sāriputtaṁ etamatthaṁ puccheyyaṁ, cattāri rattindivānipi me sāriputto etamatthaṁ byākareyya … </span></div><p><div class=verse-container id=sn12.32:18.7><span>pañca rattindivāni cepāhaṁ sāriputtaṁ etamatthaṁ puccheyyaṁ, pañca rattindivānipi me sāriputto etamatthaṁ byākareyya … </span></div><p><div class=verse-container id=sn12.32:18.8><span>cha rattindivāni cepāhaṁ sāriputtaṁ etamatthaṁ puccheyyaṁ, cha rattindivānipi me sāriputto etamatthaṁ byākareyya … </span></div><p><div class=verse-container id=sn12.32:18.9><span>satta rattindivāni cepāhaṁ sāriputtaṁ etamatthaṁ puccheyyaṁ aññamaññehi padehi aññamaññehi pariyāyehi, satta rattindivānipi me sāriputto etamatthaṁ byākareyya aññamaññehi padehi aññamaññehi pariyāyehī”ti. </span></div><p><div class=verse-container id=sn12.32:18.10><span>Dutiyaṁ. </span></div><div class=flex-between><a href=/canon/en/pli/ms/sutta/sn/sn0012/sn0012P0031.html>Previous</a><a href=/canon/en/pli/ms/sutta/sn/sn0012/sn0012P0033.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>