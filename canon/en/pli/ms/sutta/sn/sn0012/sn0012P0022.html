<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0012/sn0012P0022.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0012/sn0012P0021.html>Previous</a><a href=/canon/en/pli/ms/sutta/sn/sn0012/sn0012P0023.html>Next</a></div><p id=sn12.22:0.1><span class=root>Saṁyutta Nikāya 12.22 </span><br> <span class=sujato>Linked Discourses 12.22 </span><br><p id=sn12.22:0.2><span class=root>3. Dasabalavagga </span><br> <span class=sujato>3. The Ten Powers </span><br><p id=sn12.22:0.3><span class="root big-bold">Dutiyadasabalasutta </span><br> <span class=sujato>The Ten Powers (2nd) </span><br><p id=sn12.22:1.1><span class=root>Sāvatthiyaṁ viharati. </span><br> <span class=sujato>At Sāvatthī. </span><br><p id=sn12.22:1.2><span class=root>“Dasabalasamannāgato, bhikkhave, tathāgato catūhi ca vesārajjehi samannāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti: </span><br> <span class=sujato>“Mendicants, a Realized One has ten powers and four kinds of self-assurance. With these he claims the bull’s place, roars his lion’s roar in the assemblies, and turns the divine wheel. </span><br><p id=sn12.22:1.3><span class=root>‘iti rūpaṁ iti rūpassa samudayo iti rūpassa atthaṅgamo, </span><br> <span class=sujato>Such is form, such is the origin of form, such is the ending of form. </span><br><p id=sn12.22:1.4><span class=root>iti vedanā iti vedanāya samudayo iti vedanāya atthaṅgamo, </span><br> <span class=sujato>Such is feeling, such is the origin of feeling, such is the ending of feeling. </span><br><p id=sn12.22:1.5><span class=root>iti saññā iti saññāya samudayo iti saññāya atthaṅgamo, </span><br> <span class=sujato>Such is perception, such is the origin of perception, such is the ending of perception. </span><br><p id=sn12.22:1.6><span class=root>iti saṅkhārā iti saṅkhārānaṁ samudayo iti saṅkhārānaṁ atthaṅgamo, </span><br> <span class=sujato>Such are choices, such is the origin of choices, such is the ending of choices. </span><br><p id=sn12.22:1.7><span class=root>iti viññāṇaṁ iti viññāṇassa samudayo iti viññāṇassa atthaṅgamo. </span><br> <span class=sujato>Such is consciousness, such is the origin of consciousness, such is the ending of consciousness. </span><br><p id=sn12.22:1.8><span class=root>Iti imasmiṁ sati idaṁ hoti, imassuppādā idaṁ uppajjati; </span><br> <span class=sujato>When this exists, that is; due to the arising of this, that arises. </span><br><p id=sn12.22:1.9><span class=root>imasmiṁ asati idaṁ na hoti imassa nirodhā idaṁ nirujjhati. </span><br> <span class=sujato>When this doesn’t exist, that is not; due to the cessation of this, that ceases. That is: </span><br><p id=sn12.22:1.10><span class=root>Yadidaṁ avijjāpaccayā saṅkhārā; </span><br> <span class=sujato>Ignorance is a condition for choices. </span><br><p id=sn12.22:1.11><span class=root>saṅkhārapaccayā viññāṇaṁ …pe… </span><br> <span class=sujato>Choices are a condition for consciousness. … </span><br><p id=sn12.22:1.12><span class=root>evametassa kevalassa dukkhakkhandhassa samudayo hoti. </span><br> <span class=sujato>That is how this entire mass of suffering originates. </span><br><p id=sn12.22:1.13><span class=root>Avijjāya tveva asesavirāganirodhā saṅkhāranirodho; </span><br> <span class=sujato>When ignorance fades away and ceases with nothing left over, choices cease. </span><br><p id=sn12.22:1.14><span class=root>saṅkhāranirodhā viññāṇanirodho …pe… </span><br> <span class=sujato>When choices cease, consciousness ceases. … </span><br><p id=sn12.22:1.15><span class=root>evametassa kevalassa dukkhakkhandhassa nirodho hoti’. </span><br> <span class=sujato>That is how this entire mass of suffering ceases. </span><br><p id=sn12.22:2.1><span class=root>Evaṁ svākkhāto, bhikkhave, mayā dhammo uttāno vivaṭo pakāsito chinnapilotiko. </span><br> <span class=sujato>So the teaching has been well explained by me, made clear, opened, illuminated, and stripped of patchwork. </span><br><p id=sn12.22:2.2><span class=root>Evaṁ svākkhāte kho, bhikkhave, mayā dhamme uttāne vivaṭe pakāsite chinnapilotike alameva saddhāpabbajitena kulaputtena vīriyaṁ ārabhituṁ: </span><br> <span class=sujato>Just this much is quite enough for a gentleman who has gone forth out of faith to rouse up his energy. </span><br><p id=sn12.22:2.3><span class=root>‘kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ. Yaṁ taṁ purisathāmena purisavīriyena purisaparakkamena pattabbaṁ, na taṁ apāpuṇitvā vīriyassa saṇṭhānaṁ bhavissatī’ti. </span><br> <span class=sujato>‘Gladly, let only skin, sinews, and tendons remain! Let the flesh and blood waste away in my body! I will not stop trying until I have achieved what is possible by human strength, energy, and vigor.’ </span><br><p id=sn12.22:3.1><span class=root>Dukkhaṁ, bhikkhave, kusīto viharati vokiṇṇo pāpakehi akusalehi dhammehi, mahantañca sadatthaṁ parihāpeti. </span><br> <span class=sujato>A lazy person lives in suffering, mixed up with bad, unskillful qualities, and ruins a great deal of their own good. </span><br><p id=sn12.22:3.2><span class=root>Āraddhavīriyo ca kho, bhikkhave, sukhaṁ viharati pavivitto pāpakehi akusalehi dhammehi, mahantañca sadatthaṁ paripūreti. </span><br> <span class=sujato>An energetic person lives happily, secluded from bad, unskillful qualities, and fulfills a great deal of their own good. </span><br><p id=sn12.22:3.3><span class=root>Na, bhikkhave, hīnena aggassa patti hoti. </span><br> <span class=sujato>The best isn’t reached by the worst. </span><br><p id=sn12.22:3.4><span class=root>Aggena ca kho, bhikkhave, aggassa patti hoti. </span><br> <span class=sujato>The best is reached by the best. </span><br><p id=sn12.22:3.5><span class=root>Maṇḍapeyyamidaṁ, bhikkhave, brahmacariyaṁ, satthā sammukhībhūto. </span><br> <span class=sujato>This spiritual life is the cream, mendicants, and the Teacher is before you. </span><br><p id=sn12.22:3.6><span class=root>Tasmātiha, bhikkhave, vīriyaṁ ārabhatha appattassa pattiyā, anadhigatassa adhigamāya, asacchikatassa sacchikiriyāya. </span><br> <span class=sujato>So you should rouse up energy for attaining the unattained, achieving the unachieved, and realizing the unrealized, thinking: </span><br><p id=sn12.22:3.7><span class=root>‘Evaṁ no ayaṁ amhākaṁ pabbajjā avañjhā bhavissati saphalā saudrayā. </span><br> <span class=sujato>‘In this way our going forth will not be wasted, but will be fruitful and fertile. </span><br><p id=sn12.22:3.8><span class=root>Yesañca mayaṁ paribhuñjāma cīvarapiṇḍapātasenāsanagilānappaccayabhesajjaparikkhāraṁ tesaṁ te kārā amhesu mahapphalā bhavissanti mahānisaṁsā’ti—</span><br> <span class=sujato>And our use of robes, almsfood, lodgings, and medicines and supplies for the sick shall be of great fruit and benefit for those who offered them.’ </span><br><p id=sn12.22:3.9><span class=root>evañhi vo, bhikkhave, sikkhitabbaṁ. </span><br> <span class=sujato>That’s how you should train. </span><br><p id=sn12.22:3.10><span class=root>Attatthaṁ vā hi, bhikkhave, sampassamānena alameva appamādena sampādetuṁ; </span><br> <span class=sujato>Considering what is good for yourself, mendicants, is quite enough for you to persist with diligence. </span><br><p id=sn12.22:3.11><span class=root>paratthaṁ vā hi, bhikkhave, sampassamānena alameva appamādena sampādetuṁ; </span><br> <span class=sujato>Considering what is good for others is quite enough for you to persist with diligence. </span><br><p id=sn12.22:3.12><span class=root>ubhayatthaṁ vā hi, bhikkhave, sampassamānena alameva appamādena sampādetun”ti. </span><br> <span class=sujato>Considering what is good for both is quite enough for you to persist with diligence.” </span><br><p id=sn12.22:3.13><span class=root>Dutiyaṁ. </span><br></main><footer class="container footer"><small><a href=/about/>Contact info</a></small></footer>