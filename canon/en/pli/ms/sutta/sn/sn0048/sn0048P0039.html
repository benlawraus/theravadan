<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0048.html> Indriyasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0048/sn0048P0039.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0048/sn0048P0038.html>Previous</a><a href=/canon/en/pli/ms/sutta/sn/sn0048/sn0048P0040.html>Next</a></div><p id=sn48.39:0.1><span class=root>Saṁyutta Nikāya 48.39 </span><br> <span class=sujato>Linked Discourses 48.39 </span><br><p id=sn48.39:0.2><span class=root>4. Sukhindriyavagga </span><br> <span class=sujato>4. The Pleasure Faculty </span><br><p id=sn48.39:0.3><span class="root big-bold">Kaṭṭhopamasutta </span><br> <span class=sujato>The Simile of the Fire Sticks </span><br><p id=sn48.39:1.1><span class=root>“Pañcimāni, bhikkhave, indriyāni. </span><br> <span class=sujato>“Mendicants, there are these five faculties. </span><br><p id=sn48.39:1.2><span class=root>Katamāni pañca? </span><br> <span class=sujato>What five? </span><br><p id=sn48.39:1.3><span class=root>Sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ. </span><br> <span class=sujato>The faculties of pleasure, pain, happiness, sadness, and equanimity. </span><br><p id=sn48.39:1.4><span class=root>Sukhavedaniyaṁ, bhikkhave, phassaṁ paṭicca uppajjati sukhindriyaṁ. </span><br> <span class=sujato>The faculty of pleasure arises dependent on a contact to be experienced as pleasant. </span><br><p id=sn48.39:1.5><span class=root>So sukhitova samāno ‘sukhitosmī’ti pajānāti. </span><br> <span class=sujato>When in a state of pleasure, you understand: ‘I’m in a state of pleasure.’ </span><br><p id=sn48.39:1.6><span class=root>Tasseva sukhavedaniyassa phassassa nirodhā ‘yaṁ tajjaṁ vedayitaṁ sukhavedaniyaṁ phassaṁ paṭicca uppannaṁ sukhindriyaṁ taṁ nirujjhati, taṁ vūpasammatī’ti pajānāti. </span><br> <span class=sujato>With the cessation of that contact to be experienced as pleasant, you understand that the corresponding faculty of pleasure ceases and stops. </span><br><p id=sn48.39:2.1><span class=root>Dukkhavedaniyaṁ, bhikkhave, phassaṁ paṭicca uppajjati dukkhindriyaṁ. </span><br> <span class=sujato>The faculty of pain arises dependent on a contact to be experienced as painful. </span><br><p id=sn48.39:2.2><span class=root>So dukkhitova samāno ‘dukkhitosmī’ti pajānāti. </span><br> <span class=sujato>When in a state of pain, you understand: ‘I’m in a state of pain.’ </span><br><p id=sn48.39:2.3><span class=root>Tasseva dukkhavedaniyassa phassassa nirodhā ‘yaṁ tajjaṁ vedayitaṁ dukkhavedaniyaṁ phassaṁ paṭicca uppannaṁ dukkhindriyaṁ taṁ nirujjhati, taṁ vūpasammatī’ti pajānāti. </span><br> <span class=sujato>With the cessation of that contact to be experienced as painful, you understand that the corresponding faculty of pain ceases and stops. </span><br><p id=sn48.39:3.1><span class=root>Somanassavedaniyaṁ, bhikkhave, phassaṁ paṭicca uppajjati somanassindriyaṁ. </span><br> <span class=sujato>The faculty of happiness arises dependent on a contact to be experienced as happiness. </span><br><p id=sn48.39:3.2><span class=root>So sumanova samāno ‘sumanosmī’ti pajānāti. </span><br> <span class=sujato>When in a state of happiness, you understand: ‘I’m in a state of happiness.’ </span><br><p id=sn48.39:3.3><span class=root>Tasseva somanassavedaniyassa phassassa nirodhā ‘yaṁ tajjaṁ vedayitaṁ somanassavedaniyaṁ phassaṁ paṭicca uppannaṁ somanassindriyaṁ taṁ nirujjhati, taṁ vūpasammatī’ti pajānāti. </span><br> <span class=sujato>With the cessation of that contact to be experienced as happiness, you understand that the corresponding faculty of happiness ceases and stops. </span><br><p id=sn48.39:4.1><span class=root>Domanassavedaniyaṁ, bhikkhave, phassaṁ paṭicca uppajjati domanassindriyaṁ. </span><br> <span class=sujato>The faculty of sadness arises dependent on a contact to be experienced as sadness. </span><br><p id=sn48.39:4.2><span class=root>So dummanova samāno ‘dummanosmī’ti pajānāti. </span><br> <span class=sujato>When in a state of sadness, you understand: ‘I’m in a state of sadness.’ </span><br><p id=sn48.39:4.3><span class=root>Tasseva domanassavedaniyassa phassassa nirodhā ‘yaṁ tajjaṁ vedayitaṁ domanassavedaniyaṁ phassaṁ paṭicca uppannaṁ domanassindriyaṁ taṁ nirujjhati, taṁ vūpasammatī’ti pajānāti. </span><br> <span class=sujato>With the cessation of that contact to be experienced as sadness, you understand that the corresponding faculty of sadness ceases and stops. </span><br><p id=sn48.39:5.1><span class=root>Upekkhāvedaniyaṁ, bhikkhave, phassaṁ paṭicca uppajjati upekkhindriyaṁ. </span><br> <span class=sujato>The faculty of equanimity arises dependent on a contact to be experienced as equanimous. </span><br><p id=sn48.39:5.2><span class=root>So upekkhakova samāno ‘upekkhakosmī’ti pajānāti. </span><br> <span class=sujato>When in a state of equanimity, you understand: ‘I’m in a state of equanimity.’ </span><br><p id=sn48.39:5.3><span class=root>Tasseva upekkhāvedaniyassa phassassa nirodhā ‘yaṁ tajjaṁ vedayitaṁ upekkhāvedaniyaṁ phassaṁ paṭicca uppannaṁ upekkhindriyaṁ taṁ nirujjhati, taṁ vūpasammatī’ti pajānāti. </span><br> <span class=sujato>With the cessation of that contact to be experienced as equanimous, you understand that the corresponding faculty of equanimity ceases and stops. </span><br><p id=sn48.39:6.1><span class=root>Seyyathāpi, bhikkhave, dvinnaṁ kaṭṭhānaṁ saṅghaṭṭanasamodhānā usmā jāyati, tejo abhinibbattati; tesaṁyeva kaṭṭhānaṁ nānābhāvāvinikkhepā yā tajjā usmā sā nirujjhati sā vūpasammati; </span><br> <span class=sujato>When you rub two sticks together, heat is generated and fire is produced. But when you part the sticks and lay them aside, any corresponding heat ceases and stops. </span><br><p id=sn48.39:6.2><span class=root>evameva kho, bhikkhave, sukhavedaniyaṁ phassaṁ paṭicca uppajjati sukhindriyaṁ. </span><br> <span class=sujato>In the same way, the faculty of pleasure arises dependent on a contact to be experienced as pleasant. </span><br><p id=sn48.39:6.3><span class=root>So sukhitova samāno ‘sukhitosmī’ti pajānāti. </span><br> <span class=sujato>When in a state of pleasure, you understand: ‘I’m in a state of pleasure.’ </span><br><p id=sn48.39:6.4><span class=root>Tasseva sukhavedaniyassa phassassa nirodhā ‘yaṁ tajjaṁ vedayitaṁ sukhavedaniyaṁ phassaṁ paṭicca uppajjati sukhindriyaṁ taṁ nirujjhati, taṁ vūpasammatī’ti pajānāti. </span><br> <span class=sujato>With the cessation of that contact to be experienced as pleasant, you understand that the corresponding faculty of pleasure ceases and stops. </span><br><p id=sn48.39:7.1><span class=root>Dukkhavedaniyaṁ, bhikkhave, phassaṁ paṭicca …pe… </span><br> <span class=sujato>The faculty of pain … </span><br><p id=sn48.39:7.2><span class=root>somanassavedaniyaṁ, bhikkhave, phassaṁ paṭicca …pe… </span><br> <span class=sujato>happiness … </span><br><p id=sn48.39:7.3><span class=root>domanassavedaniyaṁ, bhikkhave, phassaṁ paṭicca …pe… </span><br> <span class=sujato>sadness … </span><br><p id=sn48.39:7.4><span class=root>upekkhāvedaniyaṁ, bhikkhave, phassaṁ paṭicca uppajjati upekkhindriyaṁ. </span><br> <span class=sujato>equanimity arises dependent on a contact to be experienced as equanimous. </span><br><p id=sn48.39:7.5><span class=root>So upekkhakova samāno ‘upekkhakosmī’ti pajānāti. </span><br> <span class=sujato>When in a state of equanimity, you understand: ‘I’m in a state of equanimity.’ </span><br><p id=sn48.39:7.6><span class=root>Tasseva upekkhāvedaniyassa phassassa nirodhā ‘yaṁ tajjaṁ vedayitaṁ upekkhāvedaniyaṁ phassaṁ paṭicca uppajjati upekkhindriyaṁ taṁ nirujjhati, taṁ vūpasammatī’ti pajānāti”. </span><br> <span class=sujato>With the cessation of that contact to be experienced as equanimous, you understand that the corresponding faculty of equanimity ceases and stops.” </span><br><p id=sn48.39:7.7><span class=root>Navamaṁ. </span><br></main><footer class="container footer"><small><a href=/about/>Contact info</a></small></footer>