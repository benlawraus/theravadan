<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0048.html> Indriyasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0048/sn0048P0057.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0048/sn0048P0056.html>Previous</a><a href=/canon/en/pli/ms/sutta/sn/sn0048/sn0048P0058.html>Next</a></div><p id=sn48.57:0.1><span class=root>Saṁyutta Nikāya 48.57 </span><br> <span class=sujato>Linked Discourses 48.57 </span><br><p id=sn48.57:0.2><span class=root>6. Sūkarakhatavagga </span><br> <span class=sujato>6. The Boar’s Cave </span><br><p id=sn48.57:0.3><span class="root big-bold">Sahampatibrahmasutta </span><br> <span class=sujato>With the Divinity Sahampati </span><br><p id=sn48.57:1.1><span class=root>Ekaṁ samayaṁ bhagavā uruvelāyaṁ viharati najjā nerañjarāya tīre ajapālanigrodhe paṭhamābhisambuddho. </span><br> <span class=sujato>At one time, when he was first awakened, the Buddha was staying in Uruvelā at the goatherd’s banyan tree on the bank of the Nerañjarā River. </span><br><p id=sn48.57:1.2><span class=root>Atha kho bhagavato rahogatassa paṭisallīnassa evaṁ cetaso parivitakko udapādi: </span><br> <span class=sujato>Then as he was in private retreat this thought came to his mind, </span><br><p id=sn48.57:1.3><span class=root>“pañcindriyāni bhāvitāni bahulīkatāni amatogadhāni honti amataparāyaṇāni amatapariyosānāni. </span><br> <span class=sujato>“When these five faculties are developed and cultivated they culminate, finish, and end in freedom from death. </span><br><p id=sn48.57:1.4><span class=root>Katamāni pañca? </span><br> <span class=sujato>What five? </span><br><p id=sn48.57:1.5><span class=root>Saddhindriyaṁ bhāvitaṁ bahulīkataṁ amatogadhaṁ hoti amataparāyaṇaṁ amatapariyosānaṁ. </span><br> <span class=sujato>The faculties of faith, </span><br><p id=sn48.57:1.6><span class=root>Vīriyindriyaṁ …pe… </span><br> <span class=sujato>energy, </span><br><p id=sn48.57:1.7><span class=root>satindriyaṁ …pe… </span><br> <span class=sujato>mindfulness, </span><br><p id=sn48.57:1.8><span class=root>samādhindriyaṁ …pe… </span><br> <span class=sujato>immersion, </span><br><p id=sn48.57:1.9><span class=root>paññindriyaṁ bhāvitaṁ bahulīkataṁ amatogadhaṁ hoti amataparāyaṇaṁ amatapariyosānaṁ. </span><br> <span class=sujato>and wisdom. </span><br><p id=sn48.57:1.10><span class=root>Imāni pañcindriyāni bhāvitāni bahulīkatāni amatogadhāni honti amataparāyaṇāni amatapariyosānānī”ti. </span><br> <span class=sujato>When these five faculties are developed and cultivated they culminate, finish, and end in freedom from death.” </span><br><p id=sn48.57:2.1><span class=root>Atha kho brahmā sahampati bhagavato cetasā cetoparivitakkamaññāya—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva brahmaloke antarahito bhagavato purato pāturahosi. </span><br> <span class=sujato>Then the divinity Sahampati knew what the Buddha was thinking. As easily as a strong person would extend or contract their arm, he vanished from the realm of divinity and reappeared in front of the Buddha. </span><br><p id=sn48.57:2.2><span class=root>Atha kho brahmā sahampati ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><br> <span class=sujato>He arranged his robe over one shoulder, raised his joined palms toward the Buddha, and said: </span><br><p id=sn48.57:2.3><span class=root>“evametaṁ, bhagavā, evametaṁ sugata. </span><br> <span class=sujato>“That’s so true, Blessed One! That’s so true, Holy One! </span><br><p id=sn48.57:2.4><span class=root>Pañcindriyāni bhāvitāni bahulīkatāni amatogadhāni honti amataparāyaṇāni amatapariyosānāni. </span><br> <span class=sujato>When these five faculties are developed and cultivated they culminate, finish, and end in freedom from death. </span><br><p id=sn48.57:2.5><span class=root>Katamāni pañca? </span><br> <span class=sujato>What five? </span><br><p id=sn48.57:2.6><span class=root>Saddhindriyaṁ bhāvitaṁ bahulīkataṁ amatogadhaṁ hoti amataparāyaṇaṁ amatapariyosānaṁ …pe… paññindriyaṁ bhāvitaṁ bahulīkataṁ amatogadhaṁ hoti amataparāyaṇaṁ amatapariyosānaṁ. </span><br> <span class=sujato>The faculties of faith, energy, mindfulness, immersion, and wisdom. </span><br><p id=sn48.57:2.7><span class=root>Imāni pañcindriyāni bhāvitāni bahulīkatāni amatogadhāni honti amataparāyaṇāni amatapariyosānāni. </span><br> <span class=sujato>When these five faculties are developed and cultivated they culminate, finish, and end in freedom from death. </span><br><p id=sn48.57:3.1><span class=root>Bhūtapubbāhaṁ, bhante, kassape sammāsambuddhe brahmacariyaṁ acariṁ. </span><br> <span class=sujato>Once upon a time, sir, I lived the spiritual life under the fully awakened Buddha Kassapa. </span><br><p id=sn48.57:3.2><span class=root>Tatrapi maṁ evaṁ jānanti: </span><br> <span class=sujato>There they knew me as </span><br><p id=sn48.57:3.3><span class=root>‘sahako bhikkhu, sahako bhikkhū’ti. </span><br> <span class=sujato>the mendicant Sahaka. </span><br><p id=sn48.57:3.4><span class=root>So khvāhaṁ, bhante, imesaṁyeva pañcannaṁ indriyānaṁ bhāvitattā bahulīkatattā kāmesu kāmacchandaṁ virājetvā kāyassa bhedā paraṁ maraṇā sugatiṁ brahmalokaṁ upapanno. </span><br> <span class=sujato>Because of developing and cultivating these same five faculties I lost desire for sensual pleasures. When my body broke up, after death, I was reborn in a good place, in the realm of divinity. </span><br><p id=sn48.57:3.5><span class=root>Tatrapi maṁ evaṁ jānanti: </span><br> <span class=sujato>There they know me as </span><br><p id=sn48.57:3.6><span class=root>‘brahmā sahampati, brahmā sahampatī’ti. </span><br> <span class=sujato>the divinity Sahampati. </span><br><p id=sn48.57:3.7><span class=root>Evametaṁ, bhagavā, evametaṁ sugata. </span><br> <span class=sujato>That’s so true, Blessed One! That’s so true, Holy One! </span><br><p id=sn48.57:3.8><span class=root>Ahametaṁ jānāmi, ahametaṁ passāmi yathā imāni pañcindriyāni bhāvitāni bahulīkatāni amatogadhāni honti amataparāyaṇāni amatapariyosānānī”ti. </span><br> <span class=sujato>I know and see how when these five faculties are developed and cultivated they culminate, finish, and end in freedom from death.” </span><br><p id=sn48.57:3.9><span class=root>Sattamaṁ. </span><br></main><footer class="container footer"><small><a href=/about>Contact info</a></small></footer>