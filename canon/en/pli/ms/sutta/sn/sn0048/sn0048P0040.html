<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0048.html> Indriyasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0048/sn0048P0040.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0048/sn0048P0039.html>Previous</a><a href=/canon/en/pli/ms/sutta/sn/sn0048/sn0048P0041.html>Next</a></div><p id=sn48.40:0.1><span class=root>Saṁyutta Nikāya 48.40 </span><br> <span class=sujato>Linked Discourses 48.40 </span><br><p id=sn48.40:0.2><span class=root>4. Sukhindriyavagga </span><br> <span class=sujato>4. The Pleasure Faculty </span><br><p id=sn48.40:0.3><span class="root big-bold">Uppaṭipāṭikasutta </span><br> <span class=sujato>Irregular Order </span><br><p id=sn48.40:1.1><span class=root>“Pañcimāni, bhikkhave, indriyāni. </span><br> <span class=sujato>“Mendicants, there are these five faculties. </span><br><p id=sn48.40:1.2><span class=root>Katamāni pañca? </span><br> <span class=sujato>What five? </span><br><p id=sn48.40:1.3><span class=root>Dukkhindriyaṁ, domanassindriyaṁ, sukhindriyaṁ, somanassindriyaṁ, upekkhindriyaṁ. </span><br> <span class=sujato>The faculties of pain, sadness, pleasure, happiness, and equanimity. </span><br><p id=sn48.40:1.4><span class=root>Idha, bhikkhave, bhikkhuno appamattassa ātāpino pahitattassa viharato uppajjati dukkhindriyaṁ. </span><br> <span class=sujato>While a mendicant is meditating—diligent, keen, and resolute—the faculty of pain arises. </span><br><p id=sn48.40:1.5><span class=root>So evaṁ pajānāti: </span><br> <span class=sujato>They understand: </span><br><p id=sn48.40:1.6><span class=root>‘uppannaṁ kho me idaṁ dukkhindriyaṁ, tañca kho sanimittaṁ sanidānaṁ sasaṅkhāraṁ sappaccayaṁ. </span><br> <span class=sujato>‘The faculty of pain has arisen in me. And that has a basis, a source, a condition, and a reason. </span><br><p id=sn48.40:1.7><span class=root>Tañca animittaṁ anidānaṁ asaṅkhāraṁ appaccayaṁ dukkhindriyaṁ uppajjissatī’ti—netaṁ ṭhānaṁ vijjati. </span><br> <span class=sujato>It’s not possible for the faculty of pain to arise without a basis, a source, a condition, or a reason.’ </span><br><p id=sn48.40:1.8><span class=root>So dukkhindriyañca pajānāti, dukkhindriyasamudayañca pajānāti, dukkhindriyanirodhañca pajānāti, yattha cuppannaṁ dukkhindriyaṁ aparisesaṁ nirujjhati tañca pajānāti. </span><br> <span class=sujato>They understand the faculty of pain, its origin, its cessation, and where that faculty of pain that’s arisen ceases without anything left over. </span><br><p id=sn48.40:1.9><span class=root>Kattha cuppannaṁ dukkhindriyaṁ aparisesaṁ nirujjhati? </span><br> <span class=sujato>And where does that faculty of pain that’s arisen cease without anything left over? </span><br><p id=sn48.40:1.10><span class=root>Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati, </span><br> <span class=sujato>It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=sn48.40:1.11><span class=root>ettha cuppannaṁ dukkhindriyaṁ aparisesaṁ nirujjhati. </span><br> <span class=sujato>That’s where the faculty of pain that’s arisen ceases without anything left over. </span><br><p id=sn48.40:1.12><span class=root>Ayaṁ vuccati, bhikkhave, ‘bhikkhu aññāsi dukkhindriyassa nirodhaṁ, tadatthāya cittaṁ upasaṁharati’. </span><br> <span class=sujato>They’re called a mendicant who understands the cessation of the faculty of pain, and who applies their mind to that end. </span><br><p id=sn48.40:2.1><span class=root>Idha pana, bhikkhave, bhikkhuno appamattassa ātāpino pahitattassa viharato uppajjati domanassindriyaṁ. </span><br> <span class=sujato>While a mendicant is meditating—diligent, keen, and resolute—the faculty of sadness arises. </span><br><p id=sn48.40:2.2><span class=root>So evaṁ pajānāti: </span><br> <span class=sujato>They understand: </span><br><p id=sn48.40:2.3><span class=root>‘uppannaṁ kho me idaṁ domanassindriyaṁ, tañca kho sanimittaṁ sanidānaṁ sasaṅkhāraṁ sappaccayaṁ. </span><br> <span class=sujato>‘The faculty of sadness has arisen in me. And that has a basis, a source, a condition, and a reason. </span><br><p id=sn48.40:2.4><span class=root>tañca animittaṁ anidānaṁ asaṅkhāraṁ appaccayaṁ domanassindriyaṁ uppajjissatī’ti—netaṁ ṭhānaṁ vijjati. </span><br> <span class=sujato>It’s not possible for the faculty of sadness to arise without a basis, a source, a condition, or a reason.’ </span><br><p id=sn48.40:2.5><span class=root>So domanassindriyañca pajānāti, domanassindriyasamudayañca pajānāti, domanassindriyanirodhañca pajānāti, yattha cuppannaṁ domanassindriyaṁ aparisesaṁ nirujjhati tañca pajānāti. </span><br> <span class=sujato>They understand the faculty of sadness, its origin, its cessation, and where that faculty of sadness that’s arisen ceases without anything left over. </span><br><p id=sn48.40:2.6><span class=root>Kattha cuppannaṁ domanassindriyaṁ aparisesaṁ nirujjhati? </span><br> <span class=sujato>And where does that faculty of sadness that’s arisen cease without anything left over? </span><br><p id=sn48.40:2.7><span class=root>Idha, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati, </span><br> <span class=sujato>It’s when, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=sn48.40:2.8><span class=root>ettha cuppannaṁ domanassindriyaṁ aparisesaṁ nirujjhati. </span><br> <span class=sujato>That’s where the faculty of sadness that’s arisen ceases without anything left over. </span><br><p id=sn48.40:2.9><span class=root>Ayaṁ vuccati, bhikkhave, ‘bhikkhu aññāsi domanassindriyassa nirodhaṁ, tadatthāya cittaṁ upasaṁharati’. </span><br> <span class=sujato>They’re called a mendicant who understands the cessation of the faculty of sadness, and who applies their mind to that end. </span><br><p id=sn48.40:3.1><span class=root>Idha pana, bhikkhave, bhikkhuno appamattassa ātāpino pahitattassa viharato uppajjati sukhindriyaṁ. </span><br> <span class=sujato>While a mendicant is meditating—diligent, keen, and resolute—the faculty of pleasure arises. </span><br><p id=sn48.40:3.2><span class=root>So evaṁ pajānāti: </span><br> <span class=sujato>They understand: </span><br><p id=sn48.40:3.3><span class=root>‘uppannaṁ kho me idaṁ sukhindriyaṁ, tañca kho sanimittaṁ sanidānaṁ sasaṅkhāraṁ sappaccayaṁ. </span><br> <span class=sujato>‘The faculty of pleasure has arisen in me. And that has a basis, a source, a condition, and a reason. </span><br><p id=sn48.40:3.4><span class=root>tañca animittaṁ anidānaṁ asaṅkhāraṁ appaccayaṁ sukhindriyaṁ uppajjissatī’ti—netaṁ ṭhānaṁ vijjati. </span><br> <span class=sujato>It’s not possible for the faculty of pleasure to arise without a basis, a source, a condition, or a reason.’ </span><br><p id=sn48.40:3.5><span class=root>So sukhindriyañca pajānāti, sukhindriyasamudayañca pajānāti, sukhindriyanirodhañca pajānāti, yattha cuppannaṁ sukhindriyaṁ aparisesaṁ nirujjhati tañca pajānāti. </span><br> <span class=sujato>They understand the faculty of pleasure, its origin, its cessation, and where that faculty of pleasure that’s arisen ceases without anything left over. </span><br><p id=sn48.40:3.6><span class=root>Kattha cuppannaṁ sukhindriyaṁ aparisesaṁ nirujjhati? </span><br> <span class=sujato>And where does that faculty of pleasure that’s arisen cease without anything left over? </span><br><p id=sn48.40:3.7><span class=root>Idha, bhikkhave, bhikkhu pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti yaṁ taṁ ariyā ācikkhanti ‘upekkhako satimā sukhavihārī’ti tatiyaṁ jhānaṁ upasampajja viharati, </span><br> <span class=sujato>It’s when, with the fading away of rapture, a mendicant enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=sn48.40:3.8><span class=root>ettha cuppannaṁ sukhindriyaṁ aparisesaṁ nirujjhati. </span><br> <span class=sujato>That’s where the faculty of pleasure that’s arisen ceases without anything left over. </span><br><p id=sn48.40:3.9><span class=root>Ayaṁ vuccati, bhikkhave, ‘bhikkhu aññāsi sukhindriyassa nirodhaṁ, tadatthāya cittaṁ upasaṁharati’. </span><br> <span class=sujato>They’re called a mendicant who understands the cessation of the faculty of pleasure, and who applies their mind to that end. </span><br><p id=sn48.40:4.1><span class=root>Idha pana, bhikkhave, bhikkhuno appamattassa ātāpino pahitattassa viharato uppajjati somanassindriyaṁ. </span><br> <span class=sujato>While a mendicant is meditating—diligent, keen, and resolute—the faculty of happiness arises. </span><br><p id=sn48.40:4.2><span class=root>So evaṁ pajānāti: </span><br> <span class=sujato>They understand: </span><br><p id=sn48.40:4.3><span class=root>‘uppannaṁ kho me idaṁ somanassindriyaṁ, tañca kho sanimittaṁ sanidānaṁ sasaṅkhāraṁ sappaccayaṁ. </span><br> <span class=sujato>‘The faculty of happiness has arisen in me. And that has a basis, a source, a condition, and a reason. </span><br><p id=sn48.40:4.4><span class=root>tañca animittaṁ anidānaṁ asaṅkhāraṁ appaccayaṁ somanassindriyaṁ uppajjissatī’ti—netaṁ ṭhānaṁ vijjati. </span><br> <span class=sujato>It’s not possible for the faculty of happiness to arise without a basis, a source, a condition, or a reason.’ </span><br><p id=sn48.40:4.5><span class=root>So somanassindriyañca pajānāti, somanassindriyasamudayañca pajānāti, somanassindriyanirodhañca pajānāti, yattha cuppannaṁ somanassindriyaṁ aparisesaṁ nirujjhati tañca pajānāti. </span><br> <span class=sujato>They understand the faculty of happiness, its origin, its cessation, and where that faculty of happiness that’s arisen ceases without anything left over. </span><br><p id=sn48.40:4.6><span class=root>Kattha cuppannaṁ somanassindriyaṁ aparisesaṁ nirujjhati? </span><br> <span class=sujato>And where does that faculty of happiness that’s arisen cease without anything left over? </span><br><p id=sn48.40:4.7><span class=root>Idha, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati, </span><br> <span class=sujato>It’s when, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness. </span><br><p id=sn48.40:4.8><span class=root>ettha cuppannaṁ somanassindriyaṁ aparisesaṁ nirujjhati. </span><br> <span class=sujato>That’s where the faculty of happiness that’s arisen ceases without anything left over. </span><br><p id=sn48.40:4.9><span class=root>Ayaṁ vuccati, bhikkhave, ‘bhikkhu aññāsi somanassindriyassa nirodhaṁ, tadatthāya cittaṁ upasaṁharati’. </span><br> <span class=sujato>They’re called a mendicant who understands the cessation of the faculty of happiness, and who applies their mind to that end. </span><br><p id=sn48.40:5.1><span class=root>Idha pana, bhikkhave, bhikkhuno appamattassa ātāpino pahitattassa viharato uppajjati upekkhindriyaṁ. </span><br> <span class=sujato>While a mendicant is meditating—diligent, keen, and resolute—the faculty of equanimity arises. </span><br><p id=sn48.40:5.2><span class=root>So evaṁ pajānāti: </span><br> <span class=sujato>They understand: </span><br><p id=sn48.40:5.3><span class=root>‘uppannaṁ kho me idaṁ upekkhindriyaṁ, tañca kho sanimittaṁ sanidānaṁ sasaṅkhāraṁ sappaccayaṁ. </span><br> <span class=sujato>‘The faculty of equanimity has arisen in me. And that has a basis, a source, a condition, and a reason. </span><br><p id=sn48.40:5.4><span class=root>tañca animittaṁ anidānaṁ asaṅkhāraṁ appaccayaṁ upekkhindriyaṁ uppajjissatī’ti—netaṁ ṭhānaṁ vijjati. </span><br> <span class=sujato>It’s not possible for the faculty of equanimity to arise without a basis, a source, a condition, or a reason.’ </span><br><p id=sn48.40:5.5><span class=root>So upekkhindriyañca pajānāti, upekkhindriyasamudayañca pajānāti, upekkhindriyanirodhañca pajānāti, yattha cuppannaṁ upekkhindriyaṁ aparisesaṁ nirujjhati tañca pajānāti. </span><br> <span class=sujato>They understand the faculty of equanimity, its origin, its cessation, and where that faculty of equanimity that’s arisen ceases without anything left over. </span><br><p id=sn48.40:5.6><span class=root>Kattha cuppannaṁ upekkhindriyaṁ aparisesaṁ nirujjhati? </span><br> <span class=sujato>And where does that faculty of equanimity that’s arisen cease without anything left over? </span><br><p id=sn48.40:5.7><span class=root>Idha, bhikkhave, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati, </span><br> <span class=sujato>It’s when a mendicant, going totally beyond the dimension of neither perception nor non-perception, enters and remains in the cessation of perception and feeling. </span><br><p id=sn48.40:5.8><span class=root>ettha cuppannaṁ upekkhindriyaṁ aparisesaṁ nirujjhati. </span><br> <span class=sujato>That’s where the faculty of equanimity that’s arisen ceases without anything left over. </span><br><p id=sn48.40:5.9><span class=root>Ayaṁ vuccati, bhikkhave, ‘bhikkhu aññāsi upekkhindriyassa nirodhaṁ, tadatthāya cittaṁ upasaṁharatī’”ti. </span><br> <span class=sujato>They’re called a mendicant who understands the cessation of the faculty of equanimity, and who applies their mind to that end.” </span><br><p id=sn48.40:5.10><span class=root>Dasamaṁ. </span><br><p id=sn48.40:5.11><span class=root>Sukhindriyavaggo catuttho. </span><br><p id=sn48.40:6.0><span class=root>Tassuddānaṁ </span><br><p id=sn48.40:6.1><span class=root>Suddhikañca soto arahā, </span><br><p id=sn48.40:6.2><span class=root>duve samaṇabrāhmaṇā; </span><br><p id=sn48.40:6.3><span class=root>Vibhaṅgena tayo vuttā, </span><br><p id=sn48.40:6.4><span class=root>kaṭṭho uppaṭipāṭikanti. </span><br></main><footer class="container footer"><small><a href=/about>Contact info</a></small></footer>