<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0048.html> Indriyasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0048/sn0048P0050.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0048/sn0048P0049.html>Previous</a><a href=/canon/en/pli/ms/sutta/sn/sn0048/sn0048P0051.html>Next</a></div><p id=sn48.50:0.1><span class=root>Saṁyutta Nikāya 48.50 </span><br> <span class=sujato>Linked Discourses 48.50 </span><br><p id=sn48.50:0.2><span class=root>5. Jarāvagga </span><br> <span class=sujato>5. Old Age </span><br><p id=sn48.50:0.3><span class="root big-bold">Āpaṇasutta </span><br> <span class=sujato>At Āpaṇa </span><br><p id=sn48.50:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=sn48.50:1.2><span class=root>ekaṁ samayaṁ bhagavā aṅgesu viharati āpaṇaṁ nāma aṅgānaṁ nigamo. </span><br> <span class=sujato>At one time the Buddha was staying in the land of the Aṅgas, near the Aṅgan town called Āpaṇa. </span><br><p id=sn48.50:1.3><span class=root>Tatra kho bhagavā āyasmantaṁ sāriputtaṁ āmantesi: </span><br> <span class=sujato>Then the Buddha said to Venerable Sāriputta: </span><br><p id=sn48.50:1.4><span class=root>“yo so, sāriputta, ariyasāvako tathāgate ekantagato abhippasanno, na so tathāgate vā tathāgatasāsane vā kaṅkheyya vā vicikiccheyya vā”ti? </span><br> <span class=sujato>“Sāriputta, would a noble disciple who is sure and devoted to the Realized One have any doubt or uncertainty about the Realized One or his instructions?” </span><br><p id=sn48.50:2.1><span class=root>“Yo so, bhante, ariyasāvako tathāgate ekantagato abhippasanno, na so tathāgate vā tathāgatasāsane vā kaṅkheyya vā vicikiccheyya vā. </span><br> <span class=sujato>“Sir, a noble disciple who is sure and devoted to the Realized One would have no doubt or uncertainty about the Realized One or his instructions. </span><br><p id=sn48.50:2.2><span class=root>saddhassa hi, bhante, ariyasāvakassa etaṁ pāṭikaṅkhaṁ yaṁ āraddhavīriyo viharissati—akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><br> <span class=sujato>You can expect that a faithful noble disciple will live with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities. </span><br><p id=sn48.50:2.3><span class=root>Yaṁ hissa, bhante, vīriyaṁ tadassa vīriyindriyaṁ. </span><br> <span class=sujato>For their energy is the faculty of energy. </span><br><p id=sn48.50:3.1><span class=root>Saddhassa hi, bhante, ariyasāvakassa āraddhavīriyassa etaṁ pāṭikaṅkhaṁ yaṁ satimā bhavissati, paramena satinepakkena samannāgato, cirakatampi cirabhāsitampi saritā anussaritā. </span><br> <span class=sujato>You can expect that a faithful and energetic noble disciple will be mindful, with utmost mindfulness and alertness, able to remember and recall what was said and done long ago. </span><br><p id=sn48.50:3.2><span class=root>Yā hissa, bhante, sati tadassa satindriyaṁ. </span><br> <span class=sujato>For their mindfulness is the faculty of mindfulness. </span><br><p id=sn48.50:4.1><span class=root>Saddhassa hi, bhante, ariyasāvakassa āraddhavīriyassa upaṭṭhitassatino etaṁ pāṭikaṅkhaṁ yaṁ vossaggārammaṇaṁ karitvā labhissati samādhiṁ, labhissati cittassa ekaggataṁ. </span><br> <span class=sujato>You can expect that a faithful, energetic, and mindful noble disciple will, relying on letting go, gain immersion, gain unification of mind. </span><br><p id=sn48.50:4.2><span class=root>Yo hissa, bhante, samādhi tadassa samādhindriyaṁ. </span><br> <span class=sujato>For their samādhi is the faculty of immersion. </span><br><p id=sn48.50:5.1><span class=root>Saddhassa hi, bhante, ariyasāvakassa āraddhavīriyassa upaṭṭhitassatino samāhitacittassa etaṁ pāṭikaṅkhaṁ yaṁ evaṁ pajānissati—</span><br> <span class=sujato>You can expect that a faithful, energetic, mindful noble disciple with their mind immersed in samādhi will understand this: </span><br><p id=sn48.50:5.2><span class=root>anamataggo kho saṁsāro. </span><br> <span class=sujato>‘Transmigration has no known beginning. </span><br><p id=sn48.50:5.3><span class=root>Pubbakoṭi na paññāyati avijjānīvaraṇānaṁ sattānaṁ taṇhāsaṁyojanānaṁ sandhāvataṁ saṁsarataṁ. </span><br> <span class=sujato>No first point is found of sentient beings roaming and transmigrating, shrouded by ignorance and fettered by craving. </span><br><p id=sn48.50:5.4><span class=root>Avijjāya tveva tamokāyassa asesavirāganirodho santametaṁ padaṁ paṇītametaṁ padaṁ, yadidaṁ—</span><br> <span class=sujato>But when that dark mass of ignorance fades away and ceases with nothing left over, that state is peaceful and sublime. </span><br><p id=sn48.50:5.5><span class=root>sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānaṁ. </span><br> <span class=sujato>That is, the stilling of all activities, the letting go of all attachments, the ending of craving, fading away, cessation, extinguishment.’ </span><br><p id=sn48.50:5.6><span class=root>Yā hissa, bhante, paññā tadassa paññindriyaṁ. </span><br> <span class=sujato>For their noble wisdom is the faculty of wisdom. </span><br><p id=sn48.50:6.1><span class=root>Saddho so, bhante, ariyasāvako evaṁ padahitvā padahitvā evaṁ saritvā saritvā evaṁ samādahitvā samādahitvā evaṁ pajānitvā pajānitvā evaṁ abhisaddahati: </span><br> <span class=sujato>When a noble disciple has tried again and again, recollected again and again, entered immersion again and again, and understood with wisdom again and again, they will be confident of this: </span><br><p id=sn48.50:6.2><span class=root>‘ime kho te dhammā ye me pubbe sutavā ahesuṁ. </span><br> <span class=sujato>‘I have previously heard of these things. </span><br><p id=sn48.50:6.3><span class=root>Tenāhaṁ etarahi kāyena ca phusitvā viharāmi, paññāya ca ativijjha passāmī’ti. </span><br> <span class=sujato>But now I have direct meditative experience of them, and see them with penetrating wisdom.’ </span><br><p id=sn48.50:6.4><span class=root>Yā hissa, bhante, saddhā tadassa saddhindriyan”ti. </span><br> <span class=sujato>For their faith is the faculty of faith.” </span><br><p id=sn48.50:7.1><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=sn48.50:7.2><span class=root>Yo so, sāriputta, ariyasāvako tathāgate ekantagato abhippasanno, na so tathāgate vā tathāgatasāsane vā kaṅkheyya vā vicikiccheyya vā. </span><br> <span class=sujato>Sāriputta, a noble disciple who is sure and devoted to the Realized One would have no doubt or uncertainty about the Realized One or his instructions. …” </span><br><p id=sn48.50:7.3><span class=root>Saddhassa hi, sāriputta, ariyasāvakassa etaṁ pāṭikaṅkhaṁ yaṁ āraddhavīriyo viharissati—</span><br> <span class=sujato>The Buddha then repeated Sāriputta’s answer word for word. </span><br><p id=sn48.50:7.4><span class=root>akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><br><p id=sn48.50:7.5><span class=root>Yaṁ hissa, sāriputta, vīriyaṁ tadassa vīriyindriyaṁ. </span><br><p id=sn48.50:8.1><span class=root>Saddhassa hi, sāriputta, ariyasāvakassa āraddhavīriyassa etaṁ pāṭikaṅkhaṁ yaṁ satimā bhavissati, paramena satinepakkena samannāgato, cirakatampi cirabhāsitampi saritā anussaritā. </span><br><p id=sn48.50:8.2><span class=root>Yā hissa, sāriputta, sati tadassa satindriyaṁ. </span><br><p id=sn48.50:9.1><span class=root>Saddhassa hi, sāriputta, ariyasāvakassa āraddhavīriyassa upaṭṭhitassatino etaṁ pāṭikaṅkhaṁ yaṁ vossaggārammaṇaṁ karitvā labhissati samādhiṁ, labhissati cittassa ekaggataṁ. </span><br><p id=sn48.50:9.2><span class=root>Yo hissa, sāriputta, samādhi tadassa samādhindriyaṁ. </span><br><p id=sn48.50:10.1><span class=root>Saddhassa hi, sāriputta, ariyasāvakassa āraddhavīriyassa upaṭṭhitassatino samāhitacittassa etaṁ pāṭikaṅkhaṁ yaṁ evaṁ pajānissati—</span><br><p id=sn48.50:10.2><span class=root>anamataggo kho saṁsāro. </span><br><p id=sn48.50:10.3><span class=root>Pubbakoṭi na paññāyati avijjānīvaraṇānaṁ sattānaṁ taṇhāsaṁyojanānaṁ sandhāvataṁ saṁsarataṁ. </span><br><p id=sn48.50:10.4><span class=root>Avijjāya tveva tamokāyassa asesavirāganirodho santametaṁ padaṁ paṇītametaṁ padaṁ, yadidaṁ—</span><br><p id=sn48.50:10.5><span class=root>sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānaṁ. </span><br><p id=sn48.50:10.6><span class=root>Yā hissa, sāriputta, paññā tadassa paññindriyaṁ. </span><br><p id=sn48.50:11.1><span class=root>Saddho so, sāriputta, ariyasāvako evaṁ padahitvā padahitvā evaṁ saritvā saritvā evaṁ samādahitvā samādahitvā evaṁ pajānitvā pajānitvā evaṁ abhisaddahati: </span><br><p id=sn48.50:11.2><span class=root>‘ime kho te dhammā ye me pubbe sutavā ahesuṁ. </span><br><p id=sn48.50:11.3><span class=root>Tenāhaṁ etarahi kāyena ca phusitvā viharāmi, paññāya ca ativijjha passāmī’ti. </span><br><p id=sn48.50:11.4><span class=root>Yā hissa, sāriputta, saddhā tadassa saddhindriyan”ti. </span><br><p id=sn48.50:11.5><span class=root>Dasamaṁ. </span><br><p id=sn48.50:11.6><span class=root>Jarāvaggo pañcamo. </span><br><p id=sn48.50:12.0><span class=root>Tassuddānaṁ </span><br><p id=sn48.50:12.1><span class=root>Jarā uṇṇābho brāhmaṇo, </span><br><p id=sn48.50:12.2><span class=root>sāketo pubbakoṭṭhako; </span><br><p id=sn48.50:12.3><span class=root>Pubbārāme ca cattāri, </span><br><p id=sn48.50:12.4><span class=root>piṇḍolo āpaṇena cāti. </span><br></main><footer class="container footer"><small><a href=/about/>Contact info</a></small></footer>