<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0048.html> Indriyasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0048/sn0048P0058.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0048/sn0048P0057.html>Previous</a><a href=/canon/en/pli/ms/sutta/sn/sn0048/sn0048P0059.html>Next</a></div><p id=sn48.58:0.1><span class=root>Saṁyutta Nikāya 48.58 </span><br> <span class=sujato>Linked Discourses 48.58 </span><br><p id=sn48.58:0.2><span class=root>6. Sūkarakhatavagga </span><br> <span class=sujato>6. The Boar’s Cave </span><br><p id=sn48.58:0.3><span class="root big-bold">Sūkarakhatasutta </span><br> <span class=sujato>The Boar’s Cave </span><br><p id=sn48.58:1.1><span class=root>Ekaṁ samayaṁ bhagavā rājagahe viharati gijjhakūṭe pabbate sūkarakhatāyaṁ. </span><br> <span class=sujato>At one time the Buddha was staying near Rājagaha, on the Vulture’s Peak Mountain in the Boar’s Cave. </span><br><p id=sn48.58:1.2><span class=root>Tatra kho bhagavā āyasmantaṁ sāriputtaṁ āmantesi: </span><br> <span class=sujato>Then the Buddha said to Venerable Sāriputta: </span><br><p id=sn48.58:1.3><span class=root>“kiṁ nu kho, sāriputta, atthavasaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti? </span><br> <span class=sujato>“Sāriputta, considering what benefit does a mendicant with defilements ended, while still alive, continue to show utmost devotion for the Realized One or his instructions?” </span><br><p id=sn48.58:1.4><span class=root>“Anuttarañhi, bhante, yogakkhemaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti. </span><br> <span class=sujato>“Sir, it is considering the supreme sanctuary from the yoke that a mendicant with defilements ended, while still alive, continues to show utmost devotion for the Realized One or his instructions.” </span><br><p id=sn48.58:1.5><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=sn48.58:1.6><span class=root>Anuttarañhi, sāriputta, yogakkhemaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattati. </span><br> <span class=sujato>For it is considering the supreme sanctuary from the yoke that a mendicant whose defilements are ended, while still alive, continues to show utmost devotion for the Realized One or his instructions. </span><br><p id=sn48.58:2.1><span class=root>Katamo ca, sāriputta, anuttaro yogakkhemo yaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti? </span><br> <span class=sujato>And what is that supreme sanctuary from the yoke?” </span><br><p id=sn48.58:2.2><span class=root>“Idha, bhante, khīṇāsavo bhikkhu saddhindriyaṁ bhāveti upasamagāmiṁ sambodhagāmiṁ, </span><br> <span class=sujato>“It’s when a mendicant with defilements ended develops the faculties of faith, </span><br><p id=sn48.58:2.3><span class=root>vīriyindriyaṁ bhāveti …pe… </span><br> <span class=sujato>energy, </span><br><p id=sn48.58:2.4><span class=root>satindriyaṁ bhāveti … </span><br> <span class=sujato>mindfulness, </span><br><p id=sn48.58:2.5><span class=root>samādhindriyaṁ bhāveti … </span><br> <span class=sujato>immersion, </span><br><p id=sn48.58:2.6><span class=root>paññindriyaṁ bhāveti upasamagāmiṁ sambodhagāmiṁ. </span><br> <span class=sujato>and wisdom, which lead to peace and awakening. </span><br><p id=sn48.58:2.7><span class=root>Ayaṁ kho, bhante, anuttaro yogakkhemo yaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti. </span><br> <span class=sujato>It is considering this supreme sanctuary from the yoke that a mendicant with defilements ended, while still alive, continues to show utmost devotion for the Realized One or his instructions.” </span><br><p id=sn48.58:2.8><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=sn48.58:2.9><span class=root>Eso hi, sāriputta, anuttaro yogakkhemo yaṁ sampassamāno khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatīti. </span><br> <span class=sujato>For this is that supreme sanctuary from the yoke. </span><br><p id=sn48.58:3.1><span class=root>Katamo ca, sāriputta, paramanipaccakāro yaṁ khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti? </span><br> <span class=sujato>And what is that utmost devotion that a mendicant with defilements ended, while still alive, continues to show towards the Realized One or his instructions?” </span><br><p id=sn48.58:3.2><span class=root>“Idha, bhante, khīṇāsavo bhikkhu satthari sagāravo viharati sappatisso, dhamme sagāravo viharati sappatisso, saṅghe sagāravo viharati sappatisso, sikkhāya sagāravo viharati sappatisso, samādhismiṁ sagāravo viharati sappatisso. </span><br> <span class=sujato>“It’s when a mendicant with defilements ended maintains respect and reverence for the Teacher, the teaching, the Saṅgha, the training, and immersion. </span><br><p id=sn48.58:3.3><span class=root>Ayaṁ kho, bhante, paramanipaccakāro yaṁ khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti. </span><br> <span class=sujato>This is that utmost devotion.” </span><br><p id=sn48.58:3.4><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=sn48.58:3.5><span class=root>Eso hi, sāriputta, paramanipaccakāro yaṁ khīṇāsavo bhikkhu tathāgate vā tathāgatasāsane vā paramanipaccakāraṁ pavattamāno pavattatī”ti. </span><br> <span class=sujato>For this is that utmost devotion that a mendicant with defilements ended, while still alive, continues to show towards the Realized One or his instructions.” </span><br><p id=sn48.58:3.6><span class=root>Aṭṭhamaṁ. </span><br></main><footer class="container footer"><small><a href=/about/>Contact info</a></small></footer>