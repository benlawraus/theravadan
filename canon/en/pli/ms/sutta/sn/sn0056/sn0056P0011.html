<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0056.html> Saccasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0056/sn0056P0011.html>Deutsch</a> , <a href=/canon/fr/pli/ms/sutta/sn/sn0056/sn0056P0011.html>Français</a> , <a href=/canon/lt/pli/ms/sutta/sn/sn0056/sn0056P0011.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0056/sn0056P0010.html>Previous</a><a href=/canon/en/pli/ms/sutta/sn/sn0056/sn0056P0012.html>Next</a></div><p><div class=verse-container id=sn56.11:0.1><span>Saṁyutta Nikāya 56.11 </span><span class="translation sujato">Linked Discourses 56.11 </span></div><p><div class=verse-container id=sn56.11:0.2><span>2. Dhammacakkappavattanavagga </span><span class="translation sujato">2. Rolling Forth the Wheel of Dhamma </span></div><p><div class=verse-container id=sn56.11:0.3><span class=big-bold>Dhammacakkappavattanasutta </span><span class="translation sujato">Rolling Forth the Wheel of Dhamma </span></div><p><div class=verse-container id=sn56.11:1.1><span>Ekaṁ samayaṁ bhagavā bārāṇasiyaṁ viharati isipatane migadāye. </span><span class="translation sujato">At one time the Buddha was staying near Varanasi, in the deer park at Isipatana. </span></div><p><div class=verse-container id=sn56.11:1.2><span>Tatra kho bhagavā pañcavaggiye bhikkhū āmantesi: </span><span class="translation sujato">There the Buddha addressed the group of five mendicants: </span></div><p><div class=verse-container id=sn56.11:2.1><span>“Dveme, bhikkhave, antā pabbajitena na sevitabbā. </span><span class="translation sujato">“Mendicants, these two extremes should not be cultivated by one who has gone forth. </span></div><p><div class=verse-container id=sn56.11:2.2><span>Katame dve? </span><span class="translation sujato">What two? </span></div><p><div class=verse-container id=sn56.11:2.3><span>Yo cāyaṁ kāmesu kāmasukhallikānuyogo hīno gammo pothujjaniko anariyo anatthasaṁhito, yo cāyaṁ attakilamathānuyogo dukkho anariyo anatthasaṁhito. </span><span class="translation sujato">Indulgence in sensual pleasures, which is low, crude, ordinary, ignoble, and pointless. And indulgence in self-mortification, which is painful, ignoble, and pointless. </span></div><p><div class=verse-container id=sn56.11:2.4><span>Ete kho, bhikkhave, ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati. </span><span class="translation sujato">Avoiding these two extremes, the Realized One understood the middle way of practice, which gives vision and knowledge, and leads to peace, direct knowledge, awakening, and extinguishment. </span></div><p><div class=verse-container id=sn56.11:3.1><span>Katamā ca sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati? </span><span class="translation sujato">And what is that middle way of practice? </span></div><p><div class=verse-container id=sn56.11:3.2><span>Ayameva ariyo aṭṭhaṅgiko maggo, seyyathidaṁ—</span><span class="translation sujato">It is simply this noble eightfold path, that is: </span></div><p><div class=verse-container id=sn56.11:3.3><span>sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=sn56.11:3.4><span>Ayaṁ kho sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati. </span><span class="translation sujato">This is that middle way of practice, which gives vision and knowledge, and leads to peace, direct knowledge, awakening, and extinguishment. </span></div><p><div class=verse-container id=sn56.11:4.1><span>Idaṁ kho pana, bhikkhave, dukkhaṁ ariyasaccaṁ—</span><span class="translation sujato">Now this is the noble truth of suffering. </span></div><p><div class=verse-container id=sn56.11:4.2><span>jātipi dukkhā, jarāpi dukkhā, byādhipi dukkho, maraṇampi dukkhaṁ, appiyehi sampayogo dukkho, piyehi vippayogo dukkho, yampicchaṁ na labhati tampi dukkhaṁ—saṅkhittena pañcupādānakkhandhā dukkhā. </span><span class="translation sujato">Rebirth is suffering; old age is suffering; illness is suffering; death is suffering; association with the disliked is suffering; separation from the liked is suffering; not getting what you wish for is suffering. In brief, the five grasping aggregates are suffering. </span></div><p><div class=verse-container id=sn56.11:4.3><span>Idaṁ kho pana, bhikkhave, dukkhasamudayaṁ ariyasaccaṁ—</span><span class="translation sujato">Now this is the noble truth of the origin of suffering. </span></div><p><div class=verse-container id=sn56.11:4.4><span>yāyaṁ taṇhā ponobbhavikā nandirāgasahagatā tatratatrābhinandinī, seyyathidaṁ—</span><span class="translation sujato">It’s the craving that leads to future lives, mixed up with relishing and greed, taking pleasure wherever it lands. That is, </span></div><p><div class=verse-container id=sn56.11:4.5><span>kāmataṇhā, bhavataṇhā, vibhavataṇhā. </span><span class="translation sujato">craving for sensual pleasures, craving to continue existence, and craving to end existence. </span></div><p><div class=verse-container id=sn56.11:4.6><span>Idaṁ kho pana, bhikkhave, dukkhanirodhaṁ ariyasaccaṁ—</span><span class="translation sujato">Now this is the noble truth of the cessation of suffering. </span></div><p><div class=verse-container id=sn56.11:4.7><span>yo tassāyeva taṇhāya asesavirāganirodho cāgo paṭinissaggo mutti anālayo. </span><span class="translation sujato">It’s the fading away and cessation of that very same craving with nothing left over; giving it away, letting it go, releasing it, and not clinging to it. </span></div><p><div class=verse-container id=sn56.11:4.8><span>Idaṁ kho pana, bhikkhave, dukkhanirodhagāminī paṭipadā ariyasaccaṁ—</span><span class="translation sujato">Now this is the noble truth of the practice that leads to the cessation of suffering. </span></div><p><div class=verse-container id=sn56.11:4.9><span>ayameva ariyo aṭṭhaṅgiko maggo, seyyathidaṁ—</span><span class="translation sujato">It is simply this noble eightfold path, that is: </span></div><p><div class=verse-container id=sn56.11:4.10><span>sammādiṭṭhi …pe… sammāsamādhi. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=sn56.11:5.1><span>‘Idaṁ dukkhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span><span class="translation sujato">‘This is the noble truth of suffering.’ Such was the vision, knowledge, wisdom, realization, and light that arose in me regarding teachings not learned before from another. </span></div><p><div class=verse-container id=sn56.11:5.2><span>‘Taṁ kho panidaṁ dukkhaṁ ariyasaccaṁ pariññeyyan’ti me, bhikkhave, pubbe …pe… udapādi. </span><span class="translation sujato">‘This noble truth of suffering should be completely understood.’ Such was the vision that arose in me … </span></div><p><div class=verse-container id=sn56.11:5.3><span>‘Taṁ kho panidaṁ dukkhaṁ ariyasaccaṁ pariññātan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span><span class="translation sujato">‘This noble truth of suffering has been completely understood.’ Such was the vision that arose in me … </span></div><p><div class=verse-container id=sn56.11:6.1><span>‘Idaṁ dukkhasamudayaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span><span class="translation sujato">‘This is the noble truth of the origin of suffering.’ Such was the vision that arose in me … </span></div><p><div class=verse-container id=sn56.11:6.2><span>‘Taṁ kho panidaṁ dukkhasamudayaṁ ariyasaccaṁ pahātabban’ti me, bhikkhave, pubbe …pe… udapādi. </span><span class="translation sujato">‘This noble truth of the origin of suffering should be given up.’ Such was the vision that arose in me … </span></div><p><div class=verse-container id=sn56.11:6.3><span>‘Taṁ kho panidaṁ dukkhasamudayaṁ ariyasaccaṁ pahīnan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span><span class="translation sujato">‘This noble truth of the origin of suffering has been given up.’ Such was the vision that arose in me … </span></div><p><div class=verse-container id=sn56.11:7.1><span>‘Idaṁ dukkhanirodhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span><span class="translation sujato">‘This is the noble truth of the cessation of suffering.’ Such was the vision that arose in me … </span></div><p><div class=verse-container id=sn56.11:7.2><span>‘Taṁ kho panidaṁ dukkhanirodhaṁ ariyasaccaṁ sacchikātabban’ti me, bhikkhave, pubbe …pe… udapādi. </span><span class="translation sujato">‘This noble truth of the cessation of suffering should be realized.’ Such was the vision that arose in me … </span></div><p><div class=verse-container id=sn56.11:7.3><span>‘Taṁ kho panidaṁ dukkhanirodhaṁ ariyasaccaṁ sacchikatan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span><span class="translation sujato">‘This noble truth of the cessation of suffering has been realized.’ Such was the vision that arose in me … </span></div><p><div class=verse-container id=sn56.11:8.1><span>‘Idaṁ dukkhanirodhagāminī paṭipadā ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span><span class="translation sujato">‘This is the noble truth of the practice that leads to the cessation of suffering.’ Such was the vision that arose in me … </span></div><p><div class=verse-container id=sn56.11:8.2><span>‘Taṁ kho panidaṁ dukkhanirodhagāminī paṭipadā ariyasaccaṁ bhāvetabban’ti me, bhikkhave, pubbe …pe… udapādi. </span><span class="translation sujato">‘This noble truth of the practice that leads to the cessation of suffering should be developed.’ Such was the vision that arose in me … </span></div><p><div class=verse-container id=sn56.11:8.3><span>‘Taṁ kho panidaṁ dukkhanirodhagāminī paṭipadā ariyasaccaṁ bhāvitan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span><span class="translation sujato">‘This noble truth of the practice that leads to the cessation of suffering has been developed.’ Such was the vision, knowledge, wisdom, realization, and light that arose in me regarding teachings not learned before from another. </span></div><p><div class=verse-container id=sn56.11:9.1><span>Yāvakīvañca me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ na suvisuddhaṁ ahosi, neva tāvāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ. </span><span class="translation sujato">As long as my true knowledge and vision about these four noble truths was not fully purified in these three rounds and twelve aspects, I didn’t announce my supreme perfect awakening in this world with its gods, Māras, and Divinities, this population with its ascetics and brahmins, its gods and humans. </span></div><p><div class=verse-container id=sn56.11:10.1><span>Yato ca kho me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ suvisuddhaṁ ahosi, athāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ. </span><span class="translation sujato">But when my true knowledge and vision about these four noble truths was fully purified in these three rounds and twelve aspects, I announced my supreme perfect awakening in this world with its gods, Māras, and Divinities, this population with its ascetics and brahmins, its gods and humans. </span></div><p><div class=verse-container id=sn56.11:10.2><span>Ñāṇañca pana me dassanaṁ udapādi: </span><span class="translation sujato">Knowledge and vision arose in me: </span></div><p><div class=verse-container id=sn56.11:10.3><span>‘akuppā me vimutti, ayamantimā jāti, natthi dāni punabbhavo’”ti. </span><span class="translation sujato">‘My freedom is unshakable; this is my last rebirth; now there’ll be no more future lives.’” </span></div><p><div class=verse-container id=sn56.11:10.4><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=sn56.11:10.5><span>Attamanā pañcavaggiyā bhikkhū bhagavato bhāsitaṁ abhinandunti. </span><span class="translation sujato">Satisfied, the group of five mendicants approved what the Buddha said. </span></div><p><div class=verse-container id=sn56.11:11.1><span>Imasmiñca pana veyyākaraṇasmiṁ bhaññamāne āyasmato koṇḍaññassa virajaṁ vītamalaṁ dhammacakkhuṁ udapādi: </span><span class="translation sujato">And while this discourse was being spoken, the stainless, immaculate vision of the Dhamma arose in Venerable Koṇḍañña: </span></div><p><div class=verse-container id=sn56.11:11.2><span>“yaṁ kiñci samudayadhammaṁ sabbaṁ taṁ nirodhadhamman”ti. </span><span class="translation sujato">“Everything that has a beginning has an end.” </span></div><p><div class=verse-container id=sn56.11:12.1><span>Pavattite ca pana bhagavatā dhammacakke bhummā devā saddamanussāvesuṁ: </span><span class="translation sujato">And when the Buddha rolled forth the Wheel of Dhamma, the earth gods raised the cry: </span></div><p><div class=verse-container id=sn56.11:12.2><span>“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti. </span><span class="translation sujato">“Near Varanasi, in the deer park at Isipatana, the Buddha has rolled forth the supreme Wheel of Dhamma. And that wheel cannot be rolled back by any ascetic or brahmin or god or Māra or divinity or by anyone in the world.” </span></div><p><div class=verse-container id=sn56.11:12.3><span>Bhummānaṁ devānaṁ saddaṁ sutvā cātumahārājikā devā saddamanussāvesuṁ: </span><span class="translation sujato">Hearing the cry of the earth gods, the gods of the four great kings … </span></div><p><div class=verse-container id=sn56.11:12.4><span>“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ, appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti. </span></div><p><div class=verse-container id=sn56.11:12.5><span>Cātumahārājikānaṁ devānaṁ saddaṁ sutvā tāvatiṁsā devā …pe… </span><span class="translation sujato">the gods of the thirty-three … </span></div><p><div class=verse-container id=sn56.11:12.6><span>yāmā devā …pe… </span><span class="translation sujato">the gods of Yama … </span></div><p><div class=verse-container id=sn56.11:12.7><span>tusitā devā …pe… </span><span class="translation sujato">the joyful gods … </span></div><p><div class=verse-container id=sn56.11:12.8><span>nimmānaratī devā …pe… </span><span class="translation sujato">the gods who love to imagine … </span></div><p><div class=verse-container id=sn56.11:12.9><span>paranimmitavasavattī devā …pe… </span><span class="translation sujato">the gods who control what is imagined by others … </span></div><p><div class=verse-container id=sn56.11:12.10><span>brahmakāyikā devā saddamanussāvesuṁ: </span><span class="translation sujato">the gods of the Divinity’s host raised the cry: </span></div><p><div class=verse-container id=sn56.11:12.11><span>“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti. </span><span class="translation sujato">“Near Varanasi, in the deer park at Isipatana, the Buddha has rolled forth the supreme Wheel of Dhamma. And that wheel cannot be rolled back by any ascetic or brahmin or god or Māra or divinity or by anyone in the world.” </span></div><p><div class=verse-container id=sn56.11:13.1><span>Itiha tena khaṇena tena layena tena muhuttena yāva brahmalokā saddo abbhuggacchi. </span><span class="translation sujato">And so at that moment, that second, that hour, the cry soared up to the realm of divinity. </span></div><p><div class=verse-container id=sn56.11:13.2><span>Ayañca dasasahassilokadhātu saṅkampi sampakampi sampavedhi, appamāṇo ca uḷāro obhāso loke pāturahosi atikkamma devānaṁ devānubhāvanti. </span><span class="translation sujato">And this ten-thousandfold galaxy shook and rocked and trembled. And an immeasurable, magnificent light appeared in the world, surpassing the glory of the gods. </span></div><p><div class=verse-container id=sn56.11:14.1><span>Atha kho bhagavā imaṁ udānaṁ udānesi: </span><span class="translation sujato">Then the Buddha expressed this heartfelt sentiment: </span></div><p><div class=verse-container id=sn56.11:14.2><span>“aññāsi vata bho, koṇḍañño, aññāsi vata bho, koṇḍañño”ti. </span><span class="translation sujato">“Koṇḍañña has really understood! Koṇḍañña has really understood!” </span></div><p><div class=verse-container id=sn56.11:14.3><span>Iti hidaṁ āyasmato koṇḍaññassa “aññāsikoṇḍañño” tveva nāmaṁ ahosīti. </span><span class="translation sujato">And that’s how Venerable Koṇḍañña came to be known as “Koṇḍañña Who Understood”. </span></div><p><div class=verse-container id=sn56.11:14.4><span>Paṭhamaṁ. </span></div><div class=flex-between><a href=/canon/en/pli/ms/sutta/sn/sn0056/sn0056P0010.html>Previous</a><a href=/canon/en/pli/ms/sutta/sn/sn0056/sn0056P0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>