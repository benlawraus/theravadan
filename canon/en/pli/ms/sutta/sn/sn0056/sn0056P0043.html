<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0056.html> Saccasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0056/sn0056P0043.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0056/sn0056P0042.html>Previous</a><a href=/canon/en/pli/ms/sutta/sn/sn0056/sn0056P0044.html>Next</a></div><p id=sn56.43:0.1><span class=root>Saṁyutta Nikāya 56.43 </span><br> <span class=sujato>Linked Discourses 56.43 </span><br><p id=sn56.43:0.2><span class=root>5. Papātavagga </span><br> <span class=sujato>5. A Cliff </span><br><p id=sn56.43:0.3><span class="root big-bold">Mahāpariḷāhasutta </span><br> <span class=sujato>The Mighty Fever </span><br><p id=sn56.43:1.1><span class=root>“Atthi, bhikkhave, mahāpariḷāho nāma nirayo. </span><br> <span class=sujato>“Mendicants, there is a hell called ‘The Mighty Fever’. </span><br><p id=sn56.43:1.2><span class=root>Tattha yaṁ kiñci cakkhunā rūpaṁ passati, aniṭṭharūpaññeva passati no iṭṭharūpaṁ; akantarūpaññeva passati no kantarūpaṁ; amanāparūpaññeva passati no manāparūpaṁ. </span><br> <span class=sujato>There, whatever sight you see with your eye is unlikable, not likable; undesirable, not desirable; unpleasant, not pleasant. </span><br><p id=sn56.43:1.3><span class=root>Yaṁ kiñci sotena saddaṁ suṇāti …pe… </span><br> <span class=sujato>Whatever sound you hear … Whatever odor you smell … Whatever flavor you taste … </span><br><p id=sn56.43:1.4><span class=root>yaṁ kiñci kāyena phoṭṭhabbaṁ phusati …pe… </span><br> <span class=sujato>Whatever touch you feel … </span><br><p id=sn56.43:1.5><span class=root>yaṁ kiñci manasā dhammaṁ vijānāti, aniṭṭharūpaññeva vijānāti no iṭṭharūpaṁ; akantarūpaññeva vijānāti no kantarūpaṁ; amanāparūpaññeva vijānāti no manāparūpan”ti. </span><br> <span class=sujato>Whatever idea you know with your mind is unlikable, not likable; undesirable, not desirable; unpleasant, not pleasant.” </span><br><p id=sn56.43:2.1><span class=root>Evaṁ vutte, aññataro bhikkhu bhagavantaṁ etadavoca: </span><br> <span class=sujato>When he said this, one of the mendicants said to the Buddha, </span><br><p id=sn56.43:2.2><span class=root>“mahā vata so, bhante, pariḷāho, sumahā vata so, bhante, pariḷāho. </span><br> <span class=sujato>“Sir, that fever really is mighty, so very mighty. </span><br><p id=sn56.43:2.3><span class=root>Atthi nu kho, bhante, etamhā pariḷāhā añño pariḷāho mahantataro ceva bhayānakataro cā”ti? </span><br> <span class=sujato>Is there any other fever more mighty and terrifying than this one?” </span><br><p id=sn56.43:2.4><span class=root>“Atthi kho, bhikkhu, etamhā pariḷāhā añño pariḷāho mahantataro ca bhayānakataro cā”ti. </span><br> <span class=sujato>“There is, mendicant.” </span><br><p id=sn56.43:3.1><span class=root>“Katamo pana, bhante, etamhā pariḷāhā añño pariḷāho mahantataro ca bhayānakataro cā”ti? </span><br> <span class=sujato>“But sir, what is it?” </span><br><p id=sn56.43:3.2><span class=root>“Ye hi keci, bhikkhave, samaṇā vā brāhmaṇā vā ‘idaṁ dukkhan’ti yathābhūtaṁ nappajānanti …pe… </span><br> <span class=sujato>“Mendicants, there are ascetics and brahmins who don’t truly understand about suffering, its origin, its cessation, and the path. </span><br><p id=sn56.43:3.3><span class=root>‘ayaṁ dukkhanirodhagāminī paṭipadā’ti yathābhūtaṁ nappajānanti, te jātisaṁvattanikesu saṅkhāresu abhiramanti …pe… </span><br> <span class=sujato>They take pleasure in choices that lead to rebirth … </span><br><p id=sn56.43:3.4><span class=root>abhiratā …pe… abhisaṅkharonti …pe… </span><br> <span class=sujato>They continue to make such choices … </span><br><p id=sn56.43:3.5><span class=root>abhisaṅkharitvā jātipariḷāhenapi pariḍayhanti, jarāpariḷāhenapi pariḍayhanti, maraṇapariḷāhenapi pariḍayhanti, sokaparidevadukkhadomanassupāyāsapariḷāhenapi pariḍayhanti. </span><br> <span class=sujato>Having made such choices, they burn with the fever of rebirth, old age, and death, of sorrow, lamentation, pain, sadness, and distress. </span><br><p id=sn56.43:3.6><span class=root>Te na parimuccanti jātiyā jarāya maraṇena sokehi paridevehi dukkhehi domanassehi upāyāsehi. </span><br> <span class=sujato>They’re not freed from rebirth, old age, and death, from sorrow, lamentation, pain, sadness, and distress. </span><br><p id=sn56.43:3.7><span class=root>‘Na parimuccanti dukkhasmā’ti vadāmi. </span><br> <span class=sujato>They’re not freed from suffering, I say. </span><br><p id=sn56.43:4.1><span class=root>Ye ca kho keci, bhikkhave, samaṇā vā brāhmaṇā vā ‘idaṁ dukkhan’ti yathābhūtaṁ pajānanti …pe… ‘ayaṁ dukkhanirodhagāminī paṭipadā’ti yathābhūtaṁ pajānanti. </span><br> <span class=sujato>There are ascetics and brahmins who truly understand about suffering, its origin, its cessation, and the path. </span><br><p id=sn56.43:4.2><span class=root>Te jātisaṁvattanikesu saṅkhāresu nābhiramanti …pe… </span><br> <span class=sujato>They don’t take pleasure in choices that lead to rebirth … </span><br><p id=sn56.43:4.3><span class=root>anabhiratā …pe… nābhisaṅkharonti …pe… </span><br> <span class=sujato>They stop making such choices … </span><br><p id=sn56.43:4.4><span class=root>anabhisaṅkharitvā jātipariḷāhenapi na pariḍayhanti, jarāpariḷāhenapi na pariḍayhanti, maraṇapariḷāhenapi na pariḍayhanti, sokaparidevadukkhadomanassupāyāsapariḷāhenapi na pariḍayhanti. </span><br> <span class=sujato>Having stopped making such choices, they don’t burn with the fever of rebirth, old age, and death, of sorrow, lamentation, pain, sadness, and distress. </span><br><p id=sn56.43:4.5><span class=root>Te parimuccanti jātiyā jarāya maraṇena sokehi paridevehi dukkhehi domanassehi upāyāsehi. </span><br> <span class=sujato>They’re freed from rebirth, old age, and death, from sorrow, lamentation, pain, sadness, and distress. </span><br><p id=sn56.43:4.6><span class=root>‘Parimuccanti dukkhasmā’ti vadāmi. </span><br> <span class=sujato>They’re freed from suffering, I say. </span><br><p id=sn56.43:5.1><span class=root>Tasmātiha, bhikkhave, ‘idaṁ dukkhan’ti yogo karaṇīyo …pe… ‘ayaṁ dukkhanirodhagāminī paṭipadā’ti yogo karaṇīyo”ti. </span><br> <span class=sujato>That’s why you should practice meditation …” </span><br><p id=sn56.43:5.2><span class=root>Tatiyaṁ. </span><br></main><footer class="container footer"><small><a href=/about>Contact info</a></small></footer>