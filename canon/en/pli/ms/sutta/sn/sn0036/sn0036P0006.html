<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0036.html> Vedanāsaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0036/sn0036P0006.html>Deutsch</a> , <a href=/canon/es/pli/ms/sutta/sn/sn0036/sn0036P0006.html>Español</a> , <a href=/canon/lt/pli/ms/sutta/sn/sn0036/sn0036P0006.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0036/sn0036P0005.html>Previous</a><a href=/canon/en/pli/ms/sutta/sn/sn0036/sn0036P0007.html>Next</a></div><p><div class=verse-container id=sn36.6:0.1><span>Saṁyutta Nikāya 36.6 </span><span class="translation sujato">Linked Discourses 36.6 </span></div><p><div class=verse-container id=sn36.6:0.2><span>1. Sagāthāvagga </span><span class="translation sujato">1. With Verses </span></div><p><div class=verse-container id=sn36.6:0.3><span class=big-bold>Sallasutta </span><span class="translation sujato">An Arrow </span></div><p><div class=verse-container id=sn36.6:1.1><span>“Assutavā, bhikkhave, puthujjano sukhampi vedanaṁ vedayati, dukkhampi vedanaṁ vedayati, adukkhamasukhampi vedanaṁ vedayati. </span><span class="translation sujato">“Mendicants, an unlearned ordinary person feels pleasant, painful, and neutral feelings. </span></div><p><div class=verse-container id=sn36.6:1.2><span>Sutavā, bhikkhave, ariyasāvako sukhampi vedanaṁ vedayati, dukkhampi vedanaṁ vedayati, adukkhamasukhampi vedanaṁ vedayati. </span><span class="translation sujato">A learned noble disciple also feels pleasant, painful, and neutral feelings. </span></div><p><div class=verse-container id=sn36.6:1.3><span>Tatra, bhikkhave, ko viseso ko adhippayāso kiṁ nānākaraṇaṁ sutavato ariyasāvakassa assutavatā puthujjanenā”ti? </span><span class="translation sujato">What, then, is the difference between a learned noble disciple and an ordinary unlearned person?” </span></div><p><div class=verse-container id=sn36.6:1.4><span>Bhagavaṁmūlakā no, bhante, dhammā …pe… </span><span class="translation sujato">“Our teachings are rooted in the Buddha. …” </span></div><p><div class=verse-container id=sn36.6:1.5><span>assutavā, bhikkhave, puthujjano dukkhāya vedanāya phuṭṭho samāno socati kilamati paridevati urattāḷiṁ kandati sammohaṁ āpajjati. </span><span class="translation sujato">“When an unlearned ordinary person experiences painful physical feelings they sorrow and wail and lament, beating their breast and falling into confusion. </span></div><p><div class=verse-container id=sn36.6:1.6><span>So dve vedanā vedayati—</span><span class="translation sujato">They experience two feelings: </span></div><p><div class=verse-container id=sn36.6:1.7><span>kāyikañca, cetasikañca. </span><span class="translation sujato">physical and mental. </span></div><p><div class=verse-container id=sn36.6:1.8><span>Seyyathāpi, bhikkhave, purisaṁ sallena vijjheyya. </span><span class="translation sujato">It’s like a person who is struck with an arrow, </span></div><p><div class=verse-container id=sn36.6:1.9><span>Tamenaṁ dutiyena sallena anuvedhaṁ vijjheyya. </span><span class="translation sujato">only to be struck with a second arrow. </span></div><p><div class=verse-container id=sn36.6:1.10><span>Evañhi so, bhikkhave, puriso dvisallena vedanaṁ vedayati. </span><span class="translation sujato">That person experiences the feeling of two arrows. </span></div><p><div class=verse-container id=sn36.6:1.11><span>Evameva kho, bhikkhave, assutavā puthujjano dukkhāya vedanāya phuṭṭho samāno socati kilamati paridevati urattāḷiṁ kandati sammohaṁ āpajjati. </span><span class="translation sujato">In the same way, when an unlearned ordinary person experiences painful physical feelings they sorrow and wail and lament, beating their breast and falling into confusion. </span></div><p><div class=verse-container id=sn36.6:1.12><span>So dve vedanā vedayati—</span><span class="translation sujato">They experience two feelings: </span></div><p><div class=verse-container id=sn36.6:1.13><span>kāyikañca, cetasikañca. </span><span class="translation sujato">physical and mental. </span></div><p><div class=verse-container id=sn36.6:1.14><span>Tassāyeva kho pana dukkhāya vedanāya phuṭṭho samāno paṭighavā hoti. </span><span class="translation sujato">When they’re touched by painful feeling, they resist it. </span></div><p><div class=verse-container id=sn36.6:1.15><span>Tamenaṁ dukkhāya vedanāya paṭighavantaṁ, yo dukkhāya vedanāya paṭighānusayo, so anuseti. </span><span class="translation sujato">The underlying tendency for repulsion towards painful feeling underlies that. </span></div><p><div class=verse-container id=sn36.6:1.16><span>So dukkhāya vedanāya phuṭṭho samāno kāmasukhaṁ abhinandati. </span><span class="translation sujato">When touched by painful feeling they look forward to enjoying sensual pleasures. </span></div><p><div class=verse-container id=sn36.6:1.17><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.6:1.18><span>Na hi so, bhikkhave, pajānāti assutavā puthujjano aññatra kāmasukhā dukkhāya vedanāya nissaraṇaṁ, </span><span class="translation sujato">Because an unlearned ordinary person doesn’t understand any escape from painful feeling apart from sensual pleasures. </span></div><p><div class=verse-container id=sn36.6:1.19><span>tassa kāmasukhañca abhinandato, yo sukhāya vedanāya rāgānusayo, so anuseti. </span><span class="translation sujato">Since they look forward to enjoying sensual pleasures, the underlying tendency to greed for pleasant feeling underlies that. </span></div><p><div class=verse-container id=sn36.6:1.20><span>So tāsaṁ vedanānaṁ samudayañca atthaṅgamañca assādañca ādīnavañca nissaraṇañca yathābhūtaṁ nappajānāti. </span><span class="translation sujato">They don’t truly understand feelings’ origin, ending, gratification, drawback, and escape. </span></div><p><div class=verse-container id=sn36.6:1.21><span>Tassa tāsaṁ vedanānaṁ samudayañca atthaṅgamañca assādañca ādīnavañca nissaraṇañca yathābhūtaṁ appajānato, yo adukkhamasukhāya vedanāya avijjānusayo, so anuseti. </span><span class="translation sujato">The underlying tendency to ignorance about neutral feeling underlies that. </span></div><p><div class=verse-container id=sn36.6:1.22><span>So sukhañce vedanaṁ vedayati, saññutto naṁ vedayati. </span><span class="translation sujato">If they feel a pleasant feeling, they feel it attached. </span></div><p><div class=verse-container id=sn36.6:1.23><span>Dukkhañce vedanaṁ vedayati, saññutto naṁ vedayati. </span><span class="translation sujato">If they feel a painful feeling, they feel it attached. </span></div><p><div class=verse-container id=sn36.6:1.24><span>Adukkhamasukhañce vedanaṁ vedayati, saññutto naṁ vedayati. </span><span class="translation sujato">If they feel a neutral feeling, they feel it attached. </span></div><p><div class=verse-container id=sn36.6:1.25><span>Ayaṁ vuccati, bhikkhave, ‘assutavā puthujjano saññutto jātiyā jarāya maraṇena sokehi paridevehi dukkhehi domanassehi upāyāsehi, saññutto dukkhasmā’ti vadāmi. </span><span class="translation sujato">They’re called an unlearned ordinary person who is attached to rebirth, old age, and death, to sorrow, lamentation, pain, sadness, and distress; who is attached to suffering, I say. </span></div><p><div class=verse-container id=sn36.6:2.1><span>Sutavā ca kho, bhikkhave, ariyasāvako dukkhāya vedanāya phuṭṭho samāno na socati, na kilamati, na paridevati, na urattāḷiṁ kandati, na sammohaṁ āpajjati. </span><span class="translation sujato">When a learned noble disciple experiences painful physical feelings they don’t sorrow or wail or lament, beating their breast and falling into confusion. </span></div><p><div class=verse-container id=sn36.6:2.2><span>So ekaṁ vedanaṁ vedayati—</span><span class="translation sujato">They experience one feeling: </span></div><p><div class=verse-container id=sn36.6:2.3><span>kāyikaṁ, na cetasikaṁ. </span><span class="translation sujato">physical, not mental. </span></div><p><div class=verse-container id=sn36.6:3.1><span>Seyyathāpi, bhikkhave, purisaṁ sallena vijjheyya. </span><span class="translation sujato">It’s like a person who is struck with an arrow, </span></div><p><div class=verse-container id=sn36.6:3.2><span>Tamenaṁ dutiyena sallena anuvedhaṁ na vijjheyya. </span><span class="translation sujato">but was not struck with a second arrow. </span></div><p><div class=verse-container id=sn36.6:3.3><span>Evañhi so, bhikkhave, puriso ekasallena vedanaṁ vedayati. </span><span class="translation sujato">That person would experience the feeling of one arrow. </span></div><p><div class=verse-container id=sn36.6:3.4><span>Evameva kho, bhikkhave, sutavā ariyasāvako dukkhāya vedanāya phuṭṭho samāno na socati, na kilamati, na paridevati, na urattāḷiṁ kandati, na sammohaṁ āpajjati. </span><span class="translation sujato">In the same way, when a learned noble disciple experiences painful physical feelings they don’t sorrow or wail or lament, beating their breast and falling into confusion. </span></div><p><div class=verse-container id=sn36.6:3.5><span>So ekaṁ vedanaṁ vedayati—</span><span class="translation sujato">They experience one feeling: </span></div><p><div class=verse-container id=sn36.6:3.6><span>kāyikaṁ, na cetasikaṁ. </span><span class="translation sujato">physical, not mental. </span></div><p><div class=verse-container id=sn36.6:3.7><span>Tassāyeva kho pana dukkhāya vedanāya phuṭṭho samāno paṭighavā na hoti. </span><span class="translation sujato">When they’re touched by painful feeling, they don’t resist it. </span></div><p><div class=verse-container id=sn36.6:3.8><span>Tamenaṁ dukkhāya vedanāya appaṭighavantaṁ, yo dukkhāya vedanāya paṭighānusayo, so nānuseti. </span><span class="translation sujato">There’s no underlying tendency for repulsion towards painful feeling underlying that. </span></div><p><div class=verse-container id=sn36.6:3.9><span>So dukkhāya vedanāya phuṭṭho samāno kāmasukhaṁ nābhinandati. </span><span class="translation sujato">When touched by painful feeling they don’t look forward to enjoying sensual pleasures. </span></div><p><div class=verse-container id=sn36.6:3.10><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.6:3.11><span>Pajānāti hi so, bhikkhave, sutavā ariyasāvako aññatra kāmasukhā dukkhāya vedanāya nissaraṇaṁ. </span><span class="translation sujato">Because a learned noble disciple understands an escape from painful feeling apart from sensual pleasures. </span></div><p><div class=verse-container id=sn36.6:3.12><span>Tassa kāmasukhaṁ nābhinandato yo sukhāya vedanāya rāgānusayo, so nānuseti. </span><span class="translation sujato">Since they don’t look forward to enjoying sensual pleasures, there’s no underlying tendency to greed for pleasant feeling underlying that. </span></div><p><div class=verse-container id=sn36.6:3.13><span>So tāsaṁ vedanānaṁ samudayañca atthaṅgamañca assādañca ādīnavaṁ ca nissaraṇañca yathābhūtaṁ pajānāti. </span><span class="translation sujato">They truly understand feelings’ origin, ending, gratification, drawback, and escape. </span></div><p><div class=verse-container id=sn36.6:3.14><span>Tassa tāsaṁ vedanānaṁ samudayañca atthaṅgamañca assādañca ādīnavañca nissaraṇañca yathābhūtaṁ pajānato, yo adukkhamasukhāya vedanāya avijjānusayo, so nānuseti. </span><span class="translation sujato">There’s no underlying tendency to ignorance about neutral feeling underlying that. </span></div><p><div class=verse-container id=sn36.6:3.15><span>So sukhañce vedanaṁ vedayati, visaññutto naṁ vedayati. </span><span class="translation sujato">If they feel a pleasant feeling, they feel it detached. </span></div><p><div class=verse-container id=sn36.6:3.16><span>Dukkhañce vedanaṁ vedayati, visaññutto naṁ vedayati. </span><span class="translation sujato">If they feel a painful feeling, they feel it detached. </span></div><p><div class=verse-container id=sn36.6:3.17><span>Adukkhamasukhañce vedanaṁ vedayati, visaññutto naṁ vedayati. </span><span class="translation sujato">If they feel a neutral feeling, they feel it detached. </span></div><p><div class=verse-container id=sn36.6:3.18><span>Ayaṁ vuccati, bhikkhave, ‘sutavā ariyasāvako visaññutto jātiyā jarāya maraṇena sokehi paridevehi dukkhehi domanassehi upāyāsehi, visaññutto dukkhasmā’ti vadāmi. </span><span class="translation sujato">They’re called a learned noble disciple who is detached from rebirth, old age, and death, from sorrow, lamentation, pain, sadness, and distress; who is detached from suffering, I say. </span></div><p><div class=verse-container id=sn36.6:3.19><span>Ayaṁ kho, bhikkhave, viseso, ayaṁ adhippayāso, idaṁ nānākaraṇaṁ sutavato ariyasāvakassa assutavatā puthujjanenāti. </span><span class="translation sujato">This is the difference between a learned noble disciple and an unlearned ordinary person. </span></div><p><div class=verse-container id=sn36.6:4.1><span>Na vedanaṁ vedayati sapañño, </span><span class="translation sujato">A wise and learned person isn’t affected </span></div><p><div class=verse-container id=sn36.6:4.2><span>Sukhampi dukkhampi bahussutopi; </span><span class="translation sujato">by feelings of pleasure and pain. </span></div><p><div class=verse-container id=sn36.6:4.3><span>Ayañca dhīrassa puthujjanena, </span><span class="translation sujato">This is the great difference in skill </span></div><p><div class=verse-container id=sn36.6:4.4><span>Mahā viseso kusalassa hoti. </span><span class="translation sujato">between the wise and the ordinary. </span></div><p><div class=verse-container id=sn36.6:5.1><span>Saṅkhātadhammassa bahussutassa, </span><span class="translation sujato">A learned person who has appraised the teaching </span></div><p><div class=verse-container id=sn36.6:5.2><span>Vipassato lokamimaṁ parañca; </span><span class="translation sujato">discerns this world and the next. </span></div><p><div class=verse-container id=sn36.6:5.3><span>Iṭṭhassa dhammā na mathenti cittaṁ, </span><span class="translation sujato">Desirable things don’t disturb their mind, </span></div><p><div class=verse-container id=sn36.6:5.4><span>Aniṭṭhato no paṭighātameti. </span><span class="translation sujato">nor are they repelled by the undesirable. </span></div><p><div class=verse-container id=sn36.6:6.1><span>Tassānurodhā athavā virodhā, </span><span class="translation sujato">Both favoring and opposing </span></div><p><div class=verse-container id=sn36.6:6.2><span>Vidhūpitā atthagatā na santi; </span><span class="translation sujato">are cleared and ended, they are no more. </span></div><p><div class=verse-container id=sn36.6:6.3><span>Padañca ñatvā virajaṁ asokaṁ, </span><span class="translation sujato">Knowing the stainless, sorrowless state, </span></div><p><div class=verse-container id=sn36.6:6.4><span>Sammā pajānāti bhavassa pāragū”ti. </span><span class="translation sujato">they who have gone beyond rebirth understand rightly.” </span></div><p><div class=verse-container id=sn36.6:6.5><span>Chaṭṭhaṁ. </span></div><div class=flex-between><a href=/canon/en/pli/ms/sutta/sn/sn0036/sn0036P0005.html>Previous</a><a href=/canon/en/pli/ms/sutta/sn/sn0036/sn0036P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>