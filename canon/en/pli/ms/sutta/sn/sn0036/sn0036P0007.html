<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0036.html> Vedanāsaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0036/sn0036P0007.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0036/sn0036P0006.html>Previous</a><a href=/canon/en/pli/ms/sutta/sn/sn0036/sn0036P0008.html>Next</a></div><p><div class=verse-container id=sn36.7:0.1><span>Saṁyutta Nikāya 36.7 </span><span class="translation sujato">Linked Discourses 36.7 </span></div><p><div class=verse-container id=sn36.7:0.2><span>1. Sagāthāvagga </span><span class="translation sujato">1. With Verses </span></div><p><div class=verse-container id=sn36.7:0.3><span class=big-bold>Paṭhamagelaññasutta </span><span class="translation sujato">The Infirmary (1st) </span></div><p><div class=verse-container id=sn36.7:1.1><span>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation sujato">At one time the Buddha was staying near Vesālī, at the Great Wood, in the hall with the peaked roof. </span></div><p><div class=verse-container id=sn36.7:1.2><span>Atha kho bhagavā sāyanhasamayaṁ paṭisallānā vuṭṭhito yena gilānasālā tenupasaṅkami; upasaṅkamitvā paññatte āsane nisīdi. </span><span class="translation sujato">Then in the late afternoon, the Buddha came out of retreat and went to the infirmary, where he sat down on the seat spread out, </span></div><p><div class=verse-container id=sn36.7:1.3><span>Nisajja kho bhagavā bhikkhū āmantesi: </span><span class="translation sujato">and addressed the mendicants: </span></div><p><div class=verse-container id=sn36.7:2.1><span>“Sato, bhikkhave, bhikkhu sampajāno kālaṁ āgameyya. </span><span class="translation sujato">“Mendicants, a mendicant should await their time mindful and aware. </span></div><p><div class=verse-container id=sn36.7:2.2><span>Ayaṁ vo amhākaṁ anusāsanī. </span><span class="translation sujato">This is my instruction to you. </span></div><p><div class=verse-container id=sn36.7:3.1><span>Kathañca, bhikkhave, bhikkhu sato hoti? </span><span class="translation sujato">And how is a mendicant mindful? </span></div><p><div class=verse-container id=sn36.7:3.2><span>Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ; </span><span class="translation sujato">It’s when a mendicant meditates by observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=sn36.7:3.3><span>vedanāsu vedanānupassī viharati …pe… </span><span class="translation sujato">They meditate observing an aspect of feelings … </span></div><p><div class=verse-container id=sn36.7:3.4><span>citte cittānupassī viharati …pe… </span><span class="translation sujato">They meditate observing an aspect of the mind … </span></div><p><div class=verse-container id=sn36.7:3.5><span>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><span class="translation sujato">They meditate observing an aspect of principles—keen, aware, and mindful, rid of covetousness and displeasure for the world. </span></div><p><div class=verse-container id=sn36.7:3.6><span>Evaṁ kho, bhikkhave, bhikkhu sato hoti. </span><span class="translation sujato">That’s how a mendicant is mindful. </span></div><p><div class=verse-container id=sn36.7:4.1><span>Kathañca, bhikkhave, bhikkhu sampajāno hoti? </span><span class="translation sujato">And how is a mendicant aware? </span></div><p><div class=verse-container id=sn36.7:4.2><span>Idha, bhikkhave, bhikkhu abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti. </span><span class="translation sujato">It’s when a mendicant acts with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent. </span></div><p><div class=verse-container id=sn36.7:4.3><span>Evaṁ kho, bhikkhave, bhikkhu sampajānakārī hoti. </span><span class="translation sujato">That’s how a mendicant acts with situational awareness. </span></div><p><div class=verse-container id=sn36.7:4.4><span>Sato, bhikkhave, bhikkhu sampajāno kālaṁ āgameyya. </span><span class="translation sujato">A mendicant should await their time mindful and aware. </span></div><p><div class=verse-container id=sn36.7:4.5><span>Ayaṁ vo amhākaṁ anusāsanī. </span><span class="translation sujato">This is my instruction to you. </span></div><p><div class=verse-container id=sn36.7:5.1><span>Tassa ce, bhikkhave, bhikkhuno evaṁ satassa sampajānassa appamattassa ātāpino pahitattassa viharato uppajjati sukhā vedanā, so evaṁ pajānāti: </span><span class="translation sujato">While a mendicant is meditating like this—mindful, aware, diligent, keen, and resolute—if pleasant feelings arise, they understand: </span></div><p><div class=verse-container id=sn36.7:5.2><span>‘uppannā kho myāyaṁ sukhā vedanā. </span><span class="translation sujato">‘A pleasant feeling has arisen in me. </span></div><p><div class=verse-container id=sn36.7:5.3><span>Sā ca kho paṭicca, no appaṭicca. </span><span class="translation sujato">That’s dependent, not independent. </span></div><p><div class=verse-container id=sn36.7:5.4><span>Kiṁ paṭicca? </span><span class="translation sujato">Dependent on what? </span></div><p><div class=verse-container id=sn36.7:5.5><span>Imameva kāyaṁ paṭicca. </span><span class="translation sujato">Dependent on my own body. </span></div><p><div class=verse-container id=sn36.7:5.6><span>Ayaṁ kho pana kāyo anicco saṅkhato paṭiccasamuppanno. </span><span class="translation sujato">But this body is impermanent, conditioned, dependently originated. </span></div><p><div class=verse-container id=sn36.7:5.7><span>Aniccaṁ kho pana saṅkhataṁ paṭiccasamuppannaṁ kāyaṁ paṭicca uppannā sukhā vedanā kuto niccā bhavissatī’ti. </span><span class="translation sujato">So how could a pleasant feeling be permanent, since it has arisen dependent on a body that is impermanent, conditioned, and dependently originated?’ </span></div><p><div class=verse-container id=sn36.7:5.8><span>So kāye ca sukhāya ca vedanāya aniccānupassī viharati, vayānupassī viharati, virāgānupassī viharati, nirodhānupassī viharati, paṭinissaggānupassī viharati. </span><span class="translation sujato">They meditate observing impermanence, vanishing, dispassion, cessation, and letting go in the body and pleasant feeling. </span></div><p><div class=verse-container id=sn36.7:5.9><span>Tassa kāye ca sukhāya ca vedanāya aniccānupassino viharato, vayānupassino viharato, virāgānupassino viharato, nirodhānupassino viharato, paṭinissaggānupassino viharato, yo kāye ca sukhāya ca vedanāya rāgānusayo, so pahīyati. </span><span class="translation sujato">As they do so, they give up the underlying tendency for greed for the body and pleasant feeling. </span></div><p><div class=verse-container id=sn36.7:6.1><span>Tassa ce, bhikkhave, bhikkhuno evaṁ satassa sampajānassa appamattassa ātāpino pahitattassa viharato uppajjati dukkhā vedanā. </span><span class="translation sujato">While a mendicant is meditating like this—mindful, aware, diligent, keen, and resolute—if painful feelings arise, they understand: </span></div><p><div class=verse-container id=sn36.7:6.2><span>So evaṁ pajānāti: </span></div><p><div class=verse-container id=sn36.7:6.3><span>‘uppannā kho myāyaṁ dukkhā vedanā. </span><span class="translation sujato">‘A painful feeling has arisen in me. </span></div><p><div class=verse-container id=sn36.7:6.4><span>Sā ca kho paṭicca, no appaṭicca. </span><span class="translation sujato">That’s dependent, not independent. </span></div><p><div class=verse-container id=sn36.7:6.5><span>Kiṁ paṭicca? </span><span class="translation sujato">Dependent on what? </span></div><p><div class=verse-container id=sn36.7:6.6><span>Imameva kāyaṁ paṭicca. </span><span class="translation sujato">Dependent on my own body. </span></div><p><div class=verse-container id=sn36.7:6.7><span>Ayaṁ kho pana kāyo anicco saṅkhato paṭiccasamuppanno. </span><span class="translation sujato">But this body is impermanent, conditioned, dependently originated. </span></div><p><div class=verse-container id=sn36.7:6.8><span>Aniccaṁ kho pana saṅkhataṁ paṭiccasamuppannaṁ kāyaṁ paṭicca uppannā dukkhā vedanā kuto niccā bhavissatī’ti. </span><span class="translation sujato">So how could a painful feeling be permanent, since it has arisen dependent on a body that is impermanent, conditioned, and dependently originated?’ </span></div><p><div class=verse-container id=sn36.7:6.9><span>So kāye ca dukkhāya ca vedanāya aniccānupassī viharati, vayānupassī viharati, virāgānupassī viharati, nirodhānupassī viharati, paṭinissaggānupassī viharati. </span><span class="translation sujato">They meditate observing impermanence, vanishing, dispassion, cessation, and letting go in the body and painful feeling. </span></div><p><div class=verse-container id=sn36.7:6.10><span>Tassa kāye ca dukkhāya ca vedanāya aniccānupassino viharato …pe… paṭinissaggānupassino viharato, yo kāye ca dukkhāya ca vedanāya paṭighānusayo, so pahīyati. </span><span class="translation sujato">As they do so, they give up the underlying tendency for repulsion towards the body and painful feeling. </span></div><p><div class=verse-container id=sn36.7:7.1><span>Tassa ce, bhikkhave, bhikkhuno evaṁ satassa sampajānassa appamattassa ātāpino pahitattassa viharato uppajjati adukkhamasukhā vedanā, so evaṁ pajānāti: </span><span class="translation sujato">While a mendicant is meditating like this—mindful, aware, diligent, keen, and resolute—if neutral feelings arise, they understand: </span></div><p><div class=verse-container id=sn36.7:7.2><span>‘uppannā kho myāyaṁ adukkhamasukhā vedanā. </span><span class="translation sujato">‘A neutral feeling has arisen in me. </span></div><p><div class=verse-container id=sn36.7:7.3><span>Sā ca kho paṭicca, no appaṭicca. </span><span class="translation sujato">That’s dependent, not independent. </span></div><p><div class=verse-container id=sn36.7:7.4><span>Kiṁ paṭicca? </span><span class="translation sujato">Dependent on what? </span></div><p><div class=verse-container id=sn36.7:7.5><span>Imameva kāyaṁ paṭicca. </span><span class="translation sujato">Dependent on my own body. </span></div><p><div class=verse-container id=sn36.7:7.6><span>Ayaṁ kho pana kāyo anicco saṅkhato paṭiccasamuppanno. </span><span class="translation sujato">But this body is impermanent, conditioned, dependently originated. </span></div><p><div class=verse-container id=sn36.7:7.7><span>Aniccaṁ kho pana saṅkhataṁ paṭiccasamuppannaṁ kāyaṁ paṭicca uppannā adukkhamasukhā vedanā kuto niccā bhavissatī’ti. </span><span class="translation sujato">So how could a neutral feeling be permanent, since it has arisen dependent on a body that is impermanent, conditioned, and dependently originated?’ </span></div><p><div class=verse-container id=sn36.7:7.8><span>So kāye ca adukkhamasukhāya ca vedanāya aniccānupassī viharati, vayānupassī viharati, virāgānupassī viharati, nirodhānupassī viharati, paṭinissaggānupassī viharati. </span><span class="translation sujato">They meditate observing impermanence, vanishing, dispassion, cessation, and letting go in the body and neutral feeling. </span></div><p><div class=verse-container id=sn36.7:7.9><span>Tassa kāye ca adukkhamasukhāya ca vedanāya aniccānupassino viharato …pe… paṭinissaggānupassino viharato, yo kāye ca adukkhamasukhāya ca vedanāya avijjānusayo, so pahīyati. </span><span class="translation sujato">As they do so, they give up the underlying tendency for ignorance towards the body and neutral feeling. </span></div><p><div class=verse-container id=sn36.7:8.1><span>So sukhañce vedanaṁ vedayati, sā aniccāti pajānāti, anajjhositāti pajānāti, anabhinanditāti pajānāti; </span><span class="translation sujato">If they feel a pleasant feeling, they understand that it’s impermanent, that they’re not attached to it, and that they don’t take pleasure in it. </span></div><p><div class=verse-container id=sn36.7:8.2><span>dukkhañce vedanaṁ vedayati …pe… </span><span class="translation sujato">If they feel a painful feeling, they understand that it’s impermanent, that they’re not attached to it, and that they don’t take pleasure in it. </span></div><p><div class=verse-container id=sn36.7:8.3><span>adukkhamasukhañce vedanaṁ vedayati, sā aniccāti pajānāti, anajjhositāti pajānāti, anabhinanditāti pajānāti. </span><span class="translation sujato">If they feel a neutral feeling, they understand that it’s impermanent, that they’re not attached to it, and that they don’t take pleasure in it. </span></div><p><div class=verse-container id=sn36.7:8.4><span>So sukhañce vedanaṁ vedayati, visaññutto naṁ vedayati; </span><span class="translation sujato">If they feel a pleasant feeling, they feel it detached. </span></div><p><div class=verse-container id=sn36.7:8.5><span>dukkhañce vedanaṁ vedayati, visaññutto naṁ vedayati; </span><span class="translation sujato">If they feel a painful feeling, they feel it detached. </span></div><p><div class=verse-container id=sn36.7:8.6><span>adukkhamasukhañce vedanaṁ vedayati, visaññutto naṁ vedayati. </span><span class="translation sujato">If they feel a neutral feeling, they feel it detached. </span></div><p><div class=verse-container id=sn36.7:8.7><span>So kāyapariyantikaṁ vedanaṁ vedayamāno ‘kāyapariyantikaṁ vedanaṁ vedayāmī’ti pajānāti, jīvitapariyantikaṁ vedanaṁ vedayamāno ‘jīvitapariyantikaṁ vedanaṁ vedayāmī’ti pajānāti. </span><span class="translation sujato">Feeling the end of the body approaching, they understand: ‘I feel the end of the body approaching.’ Feeling the end of life approaching, they understand: ‘I feel the end of life approaching.’ </span></div><p><div class=verse-container id=sn36.7:8.8><span>‘Kāyassa bhedā uddhaṁ jīvitapariyādānā idheva sabbavedayitāni anabhinanditāni sītībhavissantī’ti pajānāti. </span><span class="translation sujato">They understand: ‘When my body breaks up and my life has come to an end, everything that’s felt, since I no longer take pleasure in it, will become cool right here.’ </span></div><p><div class=verse-container id=sn36.7:9.1><span>Seyyathāpi, bhikkhave, telañca paṭicca vaṭṭiñca paṭicca telappadīpo jhāyeyya, </span><span class="translation sujato">Suppose an oil lamp depended on oil and a wick to burn. </span></div><p><div class=verse-container id=sn36.7:9.2><span>tasseva telassa ca vaṭṭiyā ca pariyādānā anāhāro nibbāyeyya; </span><span class="translation sujato">As the oil and the wick are used up, it would be extinguished due to not being fed. </span></div><p><div class=verse-container id=sn36.7:9.3><span>evameva kho, bhikkhave, bhikkhu kāyapariyantikaṁ vedanaṁ vedayamāno ‘kāyapariyantikaṁ vedanaṁ vedayāmī’ti pajānāti. Jīvitapariyantikaṁ vedanaṁ vedayamāno ‘jīvitapariyantikaṁ vedanaṁ vedayāmī’ti pajānāti. </span><span class="translation sujato">In the same way, feeling the end of the body approaching, a mendicant understands: ‘I feel the end of the body approaching.’ Feeling the end of life approaching, a mendicant understands: ‘I feel the end of life approaching.’ </span></div><p><div class=verse-container id=sn36.7:9.4><span>‘Kāyassa bhedā uddhaṁ jīvitapariyādānā idheva sabbavedayitāni anabhinanditāni sītībhavissantī’ti pajānātī”ti. </span><span class="translation sujato">They understand: ‘When my body breaks up and my life is over, everything that’s felt, since I no longer take pleasure in it, will become cool right here.’” </span></div><p><div class=verse-container id=sn36.7:9.5><span>Sattamaṁ. </span></div><div class=flex-between><a href=/canon/en/pli/ms/sutta/sn/sn0036/sn0036P0006.html>Previous</a><a href=/canon/en/pli/ms/sutta/sn/sn0036/sn0036P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>