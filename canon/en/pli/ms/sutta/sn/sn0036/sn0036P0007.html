<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0036.html> Vedanāsaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0036/sn0036P0007.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0036/sn0036P0006.html>Previous</a><a href=/canon/en/pli/ms/sutta/sn/sn0036/sn0036P0008.html>Next</a></div><p id=sn36.7:0.1><span class=root>Saṁyutta Nikāya 36.7 </span><br> <span class=sujato>Linked Discourses 36.7 </span><br><p id=sn36.7:0.2><span class=root>1. Sagāthāvagga </span><br> <span class=sujato>1. With Verses </span><br><p id=sn36.7:0.3><span class="root big-bold">Paṭhamagelaññasutta </span><br> <span class=sujato>The Infirmary (1st) </span><br><p id=sn36.7:1.1><span class=root>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><br> <span class=sujato>At one time the Buddha was staying near Vesālī, at the Great Wood, in the hall with the peaked roof. </span><br><p id=sn36.7:1.2><span class=root>Atha kho bhagavā sāyanhasamayaṁ paṭisallānā vuṭṭhito yena gilānasālā tenupasaṅkami; upasaṅkamitvā paññatte āsane nisīdi. </span><br> <span class=sujato>Then in the late afternoon, the Buddha came out of retreat and went to the infirmary, where he sat down on the seat spread out, </span><br><p id=sn36.7:1.3><span class=root>Nisajja kho bhagavā bhikkhū āmantesi: </span><br> <span class=sujato>and addressed the mendicants: </span><br><p id=sn36.7:2.1><span class=root>“Sato, bhikkhave, bhikkhu sampajāno kālaṁ āgameyya. </span><br> <span class=sujato>“Mendicants, a mendicant should await their time mindful and aware. </span><br><p id=sn36.7:2.2><span class=root>Ayaṁ vo amhākaṁ anusāsanī. </span><br> <span class=sujato>This is my instruction to you. </span><br><p id=sn36.7:3.1><span class=root>Kathañca, bhikkhave, bhikkhu sato hoti? </span><br> <span class=sujato>And how is a mendicant mindful? </span><br><p id=sn36.7:3.2><span class=root>Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ; </span><br> <span class=sujato>It’s when a mendicant meditates by observing an aspect of the body—keen, aware, and mindful, rid of covetousness and displeasure for the world. </span><br><p id=sn36.7:3.3><span class=root>vedanāsu vedanānupassī viharati …pe… </span><br> <span class=sujato>They meditate observing an aspect of feelings … </span><br><p id=sn36.7:3.4><span class=root>citte cittānupassī viharati …pe… </span><br> <span class=sujato>They meditate observing an aspect of the mind … </span><br><p id=sn36.7:3.5><span class=root>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><br> <span class=sujato>They meditate observing an aspect of principles—keen, aware, and mindful, rid of covetousness and displeasure for the world. </span><br><p id=sn36.7:3.6><span class=root>Evaṁ kho, bhikkhave, bhikkhu sato hoti. </span><br> <span class=sujato>That’s how a mendicant is mindful. </span><br><p id=sn36.7:4.1><span class=root>Kathañca, bhikkhave, bhikkhu sampajāno hoti? </span><br> <span class=sujato>And how is a mendicant aware? </span><br><p id=sn36.7:4.2><span class=root>Idha, bhikkhave, bhikkhu abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti. </span><br> <span class=sujato>It’s when a mendicant acts with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent. </span><br><p id=sn36.7:4.3><span class=root>Evaṁ kho, bhikkhave, bhikkhu sampajānakārī hoti. </span><br> <span class=sujato>That’s how a mendicant acts with situational awareness. </span><br><p id=sn36.7:4.4><span class=root>Sato, bhikkhave, bhikkhu sampajāno kālaṁ āgameyya. </span><br> <span class=sujato>A mendicant should await their time mindful and aware. </span><br><p id=sn36.7:4.5><span class=root>Ayaṁ vo amhākaṁ anusāsanī. </span><br> <span class=sujato>This is my instruction to you. </span><br><p id=sn36.7:5.1><span class=root>Tassa ce, bhikkhave, bhikkhuno evaṁ satassa sampajānassa appamattassa ātāpino pahitattassa viharato uppajjati sukhā vedanā, so evaṁ pajānāti: </span><br> <span class=sujato>While a mendicant is meditating like this—mindful, aware, diligent, keen, and resolute—if pleasant feelings arise, they understand: </span><br><p id=sn36.7:5.2><span class=root>‘uppannā kho myāyaṁ sukhā vedanā. </span><br> <span class=sujato>‘A pleasant feeling has arisen in me. </span><br><p id=sn36.7:5.3><span class=root>Sā ca kho paṭicca, no appaṭicca. </span><br> <span class=sujato>That’s dependent, not independent. </span><br><p id=sn36.7:5.4><span class=root>Kiṁ paṭicca? </span><br> <span class=sujato>Dependent on what? </span><br><p id=sn36.7:5.5><span class=root>Imameva kāyaṁ paṭicca. </span><br> <span class=sujato>Dependent on my own body. </span><br><p id=sn36.7:5.6><span class=root>Ayaṁ kho pana kāyo anicco saṅkhato paṭiccasamuppanno. </span><br> <span class=sujato>But this body is impermanent, conditioned, dependently originated. </span><br><p id=sn36.7:5.7><span class=root>Aniccaṁ kho pana saṅkhataṁ paṭiccasamuppannaṁ kāyaṁ paṭicca uppannā sukhā vedanā kuto niccā bhavissatī’ti. </span><br> <span class=sujato>So how could a pleasant feeling be permanent, since it has arisen dependent on a body that is impermanent, conditioned, and dependently originated?’ </span><br><p id=sn36.7:5.8><span class=root>So kāye ca sukhāya ca vedanāya aniccānupassī viharati, vayānupassī viharati, virāgānupassī viharati, nirodhānupassī viharati, paṭinissaggānupassī viharati. </span><br> <span class=sujato>They meditate observing impermanence, vanishing, dispassion, cessation, and letting go in the body and pleasant feeling. </span><br><p id=sn36.7:5.9><span class=root>Tassa kāye ca sukhāya ca vedanāya aniccānupassino viharato, vayānupassino viharato, virāgānupassino viharato, nirodhānupassino viharato, paṭinissaggānupassino viharato, yo kāye ca sukhāya ca vedanāya rāgānusayo, so pahīyati. </span><br> <span class=sujato>As they do so, they give up the underlying tendency for greed for the body and pleasant feeling. </span><br><p id=sn36.7:6.1><span class=root>Tassa ce, bhikkhave, bhikkhuno evaṁ satassa sampajānassa appamattassa ātāpino pahitattassa viharato uppajjati dukkhā vedanā. </span><br> <span class=sujato>While a mendicant is meditating like this—mindful, aware, diligent, keen, and resolute—if painful feelings arise, they understand: </span><br><p id=sn36.7:6.2><span class=root>So evaṁ pajānāti: </span><br><p id=sn36.7:6.3><span class=root>‘uppannā kho myāyaṁ dukkhā vedanā. </span><br> <span class=sujato>‘A painful feeling has arisen in me. </span><br><p id=sn36.7:6.4><span class=root>Sā ca kho paṭicca, no appaṭicca. </span><br> <span class=sujato>That’s dependent, not independent. </span><br><p id=sn36.7:6.5><span class=root>Kiṁ paṭicca? </span><br> <span class=sujato>Dependent on what? </span><br><p id=sn36.7:6.6><span class=root>Imameva kāyaṁ paṭicca. </span><br> <span class=sujato>Dependent on my own body. </span><br><p id=sn36.7:6.7><span class=root>Ayaṁ kho pana kāyo anicco saṅkhato paṭiccasamuppanno. </span><br> <span class=sujato>But this body is impermanent, conditioned, dependently originated. </span><br><p id=sn36.7:6.8><span class=root>Aniccaṁ kho pana saṅkhataṁ paṭiccasamuppannaṁ kāyaṁ paṭicca uppannā dukkhā vedanā kuto niccā bhavissatī’ti. </span><br> <span class=sujato>So how could a painful feeling be permanent, since it has arisen dependent on a body that is impermanent, conditioned, and dependently originated?’ </span><br><p id=sn36.7:6.9><span class=root>So kāye ca dukkhāya ca vedanāya aniccānupassī viharati, vayānupassī viharati, virāgānupassī viharati, nirodhānupassī viharati, paṭinissaggānupassī viharati. </span><br> <span class=sujato>They meditate observing impermanence, vanishing, dispassion, cessation, and letting go in the body and painful feeling. </span><br><p id=sn36.7:6.10><span class=root>Tassa kāye ca dukkhāya ca vedanāya aniccānupassino viharato …pe… paṭinissaggānupassino viharato, yo kāye ca dukkhāya ca vedanāya paṭighānusayo, so pahīyati. </span><br> <span class=sujato>As they do so, they give up the underlying tendency for repulsion towards the body and painful feeling. </span><br><p id=sn36.7:7.1><span class=root>Tassa ce, bhikkhave, bhikkhuno evaṁ satassa sampajānassa appamattassa ātāpino pahitattassa viharato uppajjati adukkhamasukhā vedanā, so evaṁ pajānāti: </span><br> <span class=sujato>While a mendicant is meditating like this—mindful, aware, diligent, keen, and resolute—if neutral feelings arise, they understand: </span><br><p id=sn36.7:7.2><span class=root>‘uppannā kho myāyaṁ adukkhamasukhā vedanā. </span><br> <span class=sujato>‘A neutral feeling has arisen in me. </span><br><p id=sn36.7:7.3><span class=root>Sā ca kho paṭicca, no appaṭicca. </span><br> <span class=sujato>That’s dependent, not independent. </span><br><p id=sn36.7:7.4><span class=root>Kiṁ paṭicca? </span><br> <span class=sujato>Dependent on what? </span><br><p id=sn36.7:7.5><span class=root>Imameva kāyaṁ paṭicca. </span><br> <span class=sujato>Dependent on my own body. </span><br><p id=sn36.7:7.6><span class=root>Ayaṁ kho pana kāyo anicco saṅkhato paṭiccasamuppanno. </span><br> <span class=sujato>But this body is impermanent, conditioned, dependently originated. </span><br><p id=sn36.7:7.7><span class=root>Aniccaṁ kho pana saṅkhataṁ paṭiccasamuppannaṁ kāyaṁ paṭicca uppannā adukkhamasukhā vedanā kuto niccā bhavissatī’ti. </span><br> <span class=sujato>So how could a neutral feeling be permanent, since it has arisen dependent on a body that is impermanent, conditioned, and dependently originated?’ </span><br><p id=sn36.7:7.8><span class=root>So kāye ca adukkhamasukhāya ca vedanāya aniccānupassī viharati, vayānupassī viharati, virāgānupassī viharati, nirodhānupassī viharati, paṭinissaggānupassī viharati. </span><br> <span class=sujato>They meditate observing impermanence, vanishing, dispassion, cessation, and letting go in the body and neutral feeling. </span><br><p id=sn36.7:7.9><span class=root>Tassa kāye ca adukkhamasukhāya ca vedanāya aniccānupassino viharato …pe… paṭinissaggānupassino viharato, yo kāye ca adukkhamasukhāya ca vedanāya avijjānusayo, so pahīyati. </span><br> <span class=sujato>As they do so, they give up the underlying tendency for ignorance towards the body and neutral feeling. </span><br><p id=sn36.7:8.1><span class=root>So sukhañce vedanaṁ vedayati, sā aniccāti pajānāti, anajjhositāti pajānāti, anabhinanditāti pajānāti; </span><br> <span class=sujato>If they feel a pleasant feeling, they understand that it’s impermanent, that they’re not attached to it, and that they don’t take pleasure in it. </span><br><p id=sn36.7:8.2><span class=root>dukkhañce vedanaṁ vedayati …pe… </span><br> <span class=sujato>If they feel a painful feeling, they understand that it’s impermanent, that they’re not attached to it, and that they don’t take pleasure in it. </span><br><p id=sn36.7:8.3><span class=root>adukkhamasukhañce vedanaṁ vedayati, sā aniccāti pajānāti, anajjhositāti pajānāti, anabhinanditāti pajānāti. </span><br> <span class=sujato>If they feel a neutral feeling, they understand that it’s impermanent, that they’re not attached to it, and that they don’t take pleasure in it. </span><br><p id=sn36.7:8.4><span class=root>So sukhañce vedanaṁ vedayati, visaññutto naṁ vedayati; </span><br> <span class=sujato>If they feel a pleasant feeling, they feel it detached. </span><br><p id=sn36.7:8.5><span class=root>dukkhañce vedanaṁ vedayati, visaññutto naṁ vedayati; </span><br> <span class=sujato>If they feel a painful feeling, they feel it detached. </span><br><p id=sn36.7:8.6><span class=root>adukkhamasukhañce vedanaṁ vedayati, visaññutto naṁ vedayati. </span><br> <span class=sujato>If they feel a neutral feeling, they feel it detached. </span><br><p id=sn36.7:8.7><span class=root>So kāyapariyantikaṁ vedanaṁ vedayamāno ‘kāyapariyantikaṁ vedanaṁ vedayāmī’ti pajānāti, jīvitapariyantikaṁ vedanaṁ vedayamāno ‘jīvitapariyantikaṁ vedanaṁ vedayāmī’ti pajānāti. </span><br> <span class=sujato>Feeling the end of the body approaching, they understand: ‘I feel the end of the body approaching.’ Feeling the end of life approaching, they understand: ‘I feel the end of life approaching.’ </span><br><p id=sn36.7:8.8><span class=root>‘Kāyassa bhedā uddhaṁ jīvitapariyādānā idheva sabbavedayitāni anabhinanditāni sītībhavissantī’ti pajānāti. </span><br> <span class=sujato>They understand: ‘When my body breaks up and my life has come to an end, everything that’s felt, since I no longer take pleasure in it, will become cool right here.’ </span><br><p id=sn36.7:9.1><span class=root>Seyyathāpi, bhikkhave, telañca paṭicca vaṭṭiñca paṭicca telappadīpo jhāyeyya, </span><br> <span class=sujato>Suppose an oil lamp depended on oil and a wick to burn. </span><br><p id=sn36.7:9.2><span class=root>tasseva telassa ca vaṭṭiyā ca pariyādānā anāhāro nibbāyeyya; </span><br> <span class=sujato>As the oil and the wick are used up, it would be extinguished due to not being fed. </span><br><p id=sn36.7:9.3><span class=root>evameva kho, bhikkhave, bhikkhu kāyapariyantikaṁ vedanaṁ vedayamāno ‘kāyapariyantikaṁ vedanaṁ vedayāmī’ti pajānāti. Jīvitapariyantikaṁ vedanaṁ vedayamāno ‘jīvitapariyantikaṁ vedanaṁ vedayāmī’ti pajānāti. </span><br> <span class=sujato>In the same way, feeling the end of the body approaching, a mendicant understands: ‘I feel the end of the body approaching.’ Feeling the end of life approaching, a mendicant understands: ‘I feel the end of life approaching.’ </span><br><p id=sn36.7:9.4><span class=root>‘Kāyassa bhedā uddhaṁ jīvitapariyādānā idheva sabbavedayitāni anabhinanditāni sītībhavissantī’ti pajānātī”ti. </span><br> <span class=sujato>They understand: ‘When my body breaks up and my life is over, everything that’s felt, since I no longer take pleasure in it, will become cool right here.’” </span><br><p id=sn36.7:9.5><span class=root>Sattamaṁ. </span><br></main><footer class="container footer"><small><a href=/about>Contact info</a></small></footer>