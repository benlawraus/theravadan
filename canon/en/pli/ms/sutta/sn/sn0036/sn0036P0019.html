<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0036.html> Vedanāsaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0036/sn0036P0019.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0036/sn0036P0018.html>Previous</a><a href=/canon/en/pli/ms/sutta/sn/sn0036/sn0036P0020.html>Next</a></div><p id=sn36.19:0.1><span class=root>Saṁyutta Nikāya 36.19 </span><br> <span class=sujato>Linked Discourses 36.19 </span><br><p id=sn36.19:0.2><span class=root>2. Rahogatavagga </span><br> <span class=sujato>2. In Private </span><br><p id=sn36.19:0.3><span class="root big-bold">Pañcakaṅgasutta </span><br> <span class=sujato>With Pañcakaṅga </span><br><p id=sn36.19:1.1><span class=root>Atha kho pañcakaṅgo thapati yenāyasmā udāyī tenupasaṅkami; upasaṅkamitvā āyasmantaṁ udāyiṁ abhivādetvā ekamantaṁ nisīdi. Ekamantaṁ nisinno kho pañcakaṅgo thapati āyasmantaṁ udāyiṁ etadavoca: </span><br> <span class=sujato>Then the chamberlain Pañcakaṅga went up to Venerable Udāyī, bowed, sat down to one side, and asked him, </span><br><p id=sn36.19:1.2><span class=root>“kati nu kho, bhante udāyi, vedanā vuttā bhagavatā”ti? </span><br> <span class=sujato>“Sir, how many feelings has the Buddha spoken of?” </span><br><p id=sn36.19:1.3><span class=root>“Tisso kho, thapati, vedanā vuttā bhagavatā. </span><br> <span class=sujato>“Chamberlain, the Buddha has spoken of three feelings: </span><br><p id=sn36.19:1.4><span class=root>Sukhā vedanā, dukkhā vedanā, adukkhamasukhā vedanā—</span><br> <span class=sujato>pleasant, painful, and neutral. </span><br><p id=sn36.19:1.5><span class=root>imā kho, thapati, tisso vedanā vuttā bhagavatā”ti. </span><br> <span class=sujato>The Buddha has spoken of these three feelings.” </span><br><p id=sn36.19:1.6><span class=root>Evaṁ vutte, pañcakaṅgo thapati āyasmantaṁ udāyiṁ etadavoca: </span><br> <span class=sujato>When he said this, Pañcakaṅga said to Udāyī, </span><br><p id=sn36.19:1.7><span class=root>“na kho, bhante udāyi, tisso vedanā vuttā bhagavatā. </span><br> <span class=sujato>“Sir, Udāyī, the Buddha hasn’t spoken of three feelings. </span><br><p id=sn36.19:1.8><span class=root>Dve vedanā vuttā bhagavatā—</span><br> <span class=sujato>He’s spoken of two feelings: </span><br><p id=sn36.19:1.9><span class=root>sukhā vedanā, dukkhā vedanā. </span><br> <span class=sujato>pleasant and painful. </span><br><p id=sn36.19:1.10><span class=root>Yāyaṁ, bhante, adukkhamasukhā vedanā, santasmiṁ esā paṇīte sukhe vuttā bhagavatā”ti. </span><br> <span class=sujato>The Buddha said that neutral feeling is included as a peaceful and subtle kind of pleasure.” </span><br><p id=sn36.19:2.1><span class=root>Dutiyampi kho āyasmā udāyī pañcakaṅgaṁ thapatiṁ etadavoca: </span><br> <span class=sujato>For a second time, Udāyī said to him, </span><br><p id=sn36.19:2.2><span class=root>“na kho, thapati, dve vedanā vuttā bhagavatā. </span><br> <span class=sujato>“The Buddha hasn’t spoken of two feelings, </span><br><p id=sn36.19:2.3><span class=root>Tisso vedanā vuttā bhagavatā. </span><br> <span class=sujato>he’s spoken of three.” </span><br><p id=sn36.19:2.4><span class=root>Sukhā vedanā, dukkhā vedanā, adukkhamasukhā vedanā—</span><br><p id=sn36.19:2.5><span class=root>imā tisso vedanā vuttā bhagavatā”ti. </span><br><p id=sn36.19:2.6><span class=root>Dutiyampi kho pañcakaṅgo thapati āyasmantaṁ udāyiṁ etadavoca: </span><br> <span class=sujato>For a second time, Pañcakaṅga said to Udāyī, </span><br><p id=sn36.19:2.7><span class=root>“na kho, bhante udāyi, tisso vedanā vuttā bhagavatā. </span><br> <span class=sujato>“The Buddha hasn’t spoken of three feelings, </span><br><p id=sn36.19:2.8><span class=root>Dve vedanā vuttā bhagavatā—</span><br> <span class=sujato>he’s spoken of two.” </span><br><p id=sn36.19:2.9><span class=root>sukhā vedanā, dukkhā vedanā. </span><br><p id=sn36.19:2.10><span class=root>Yāyaṁ, bhante, adukkhamasukhā vedanā, santasmiṁ esā paṇīte sukhe vuttā bhagavatā”ti. </span><br><p id=sn36.19:3.1><span class=root>Tatiyampi kho āyasmā udāyī pañcakaṅgaṁ thapatiṁ etadavoca: </span><br> <span class=sujato>And for a third time, Udāyī said to him, </span><br><p id=sn36.19:3.2><span class=root>“na kho, thapati, dve vedanā vuttā bhagavatā. </span><br> <span class=sujato>“The Buddha hasn’t spoken of two feelings, </span><br><p id=sn36.19:3.3><span class=root>Tisso vedanā vuttā bhagavatā. </span><br> <span class=sujato>he’s spoken of three.” </span><br><p id=sn36.19:3.4><span class=root>Sukhā vedanā, dukkhā vedanā, adukkhamasukhā vedanā—</span><br><p id=sn36.19:3.5><span class=root>imā tisso vedanā vuttā bhagavatā”ti. </span><br><p id=sn36.19:3.6><span class=root>Tatiyampi kho pañcakaṅgo thapati āyasmantaṁ udāyiṁ etadavoca: </span><br> <span class=sujato>And for a third time, Pañcakaṅga said to Udāyī, </span><br><p id=sn36.19:3.7><span class=root>“na kho, bhante udāyi, tisso vedanā vuttā bhagavatā. </span><br> <span class=sujato>“The Buddha hasn’t spoken of three feelings, </span><br><p id=sn36.19:3.8><span class=root>Dve vedanā vuttā bhagavatā—</span><br> <span class=sujato>he’s spoken of two.” </span><br><p id=sn36.19:3.9><span class=root>sukhā vedanā, dukkhā vedanā. </span><br><p id=sn36.19:3.10><span class=root>Yāyaṁ, bhante, adukkhamasukhā vedanā, santasmiṁ esā paṇīte sukhe vuttā bhagavatā”ti. </span><br><p id=sn36.19:3.11><span class=root>Neva sakkhi āyasmā udāyī pañcakaṅgaṁ thapatiṁ saññāpetuṁ, na panāsakkhi pañcakaṅgo thapati āyasmantaṁ udāyiṁ saññāpetuṁ. </span><br> <span class=sujato>But neither was able to persuade the other. </span><br><p id=sn36.19:3.12><span class=root>Assosi kho āyasmā ānando āyasmato udāyissa pañcakaṅgena thapatinā saddhiṁ imaṁ kathāsallāpaṁ. </span><br> <span class=sujato>Venerable Ānanda heard this discussion between Udāyī and Pañcakaṅga. </span><br><p id=sn36.19:4.1><span class=root>Atha kho āyasmā ānando yena bhagavā tenupasaṅkami; upasaṅkamitvā ekamantaṁ nisīdi. </span><br> <span class=sujato>He went to the Buddha, bowed, sat down to one side, </span><br><p id=sn36.19:4.2><span class=root>Ekamantaṁ nisinno kho āyasmā ānando yāvatako āyasmato udāyissa pañcakaṅgena thapatinā saddhiṁ ahosi kathāsallāpo taṁ sabbaṁ bhagavato ārocesi. </span><br> <span class=sujato>and informed the Buddha of all they had discussed. </span><br><p id=sn36.19:5.1><span class=root>“Santameva, ānanda, pariyāyaṁ pañcakaṅgo thapati udāyissa bhikkhuno nābbhanumodi; </span><br> <span class=sujato>“Ānanda, the explanation by the mendicant Udāyī, which the chamberlain Pañcakaṅga didn’t agree with, was quite correct. </span><br><p id=sn36.19:5.2><span class=root>santañca panānanda, pariyāyaṁ udāyī bhikkhu pañcakaṅgassa thapatino nābbhanumodi. </span><br> <span class=sujato>But the explanation by Pañcakaṅga, which Udāyī didn’t agree with, was also quite correct. </span><br><p id=sn36.19:5.3><span class=root>Dvepi mayā, ānanda, vedanā vuttā pariyāyena. </span><br> <span class=sujato>In one explanation I’ve spoken of two feelings. In another explanation I’ve spoken of three feelings, or five, six, eighteen, thirty-six, or a hundred and eight feelings. </span><br><p id=sn36.19:5.4><span class=root>Tissopi mayā vedanā vuttā pariyāyena. </span><br><p id=sn36.19:5.5><span class=root>Pañcapi mayā vedanā vuttā pariyāyena. </span><br><p id=sn36.19:5.6><span class=root>Chapi mayā vedanā vuttā pariyāyena. </span><br><p id=sn36.19:5.7><span class=root>Aṭṭhārasāpi mayā vedanā vuttā pariyāyena. </span><br><p id=sn36.19:5.8><span class=root>Chattiṁsāpi mayā vedanā vuttā pariyāyena. </span><br><p id=sn36.19:5.9><span class=root>Aṭṭhasatampi mayā vedanā vuttā pariyāyena. </span><br><p id=sn36.19:5.10><span class=root>Evaṁ pariyāyadesito kho, ānanda, mayā dhammo. </span><br> <span class=sujato>I’ve explained the teaching in all these different ways. </span><br><p id=sn36.19:5.11><span class=root>Evaṁ pariyāyadesite kho, ānanda, mayā dhamme ye aññamaññassa subhāsitaṁ sulapitaṁ, na samanumaññissanti, na samanujānissanti, na samanumodissanti, tesaṁ etaṁ pāṭikaṅkhaṁ—bhaṇḍanajātā kalahajātā vivādāpannā aññamaññaṁ mukhasattīhi vitudantā viharissantīti. </span><br> <span class=sujato>This being so, you can expect that those who don’t concede, approve, or agree with what has been well spoken will argue, quarrel, and dispute, continually wounding each other with barbed words. </span><br><p id=sn36.19:5.12><span class=root>Evaṁ pariyāyadesito kho, ānanda, mayā dhammo. </span><br> <span class=sujato>I’ve explained the teaching in all these different ways. </span><br><p id=sn36.19:5.13><span class=root>Evaṁ pariyāyadesite kho, ānanda, mayā dhamme ye aññamaññassa subhāsitaṁ sulapitaṁ samanumaññissanti samanujānissanti samanumodissanti, tesaṁ etaṁ pāṭikaṅkhaṁ—samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharissantīti. </span><br> <span class=sujato>This being so, you can expect that those who do concede, approve, or agree with what has been well spoken will live in harmony, appreciating each other, without quarreling, blending like milk and water, and regarding each other with kindly eyes. </span><br><p id=sn36.19:6.1><span class=root>Pañcime, ānanda, kāmaguṇā. </span><br> <span class=sujato>There are these five kinds of sensual stimulation. </span><br><p id=sn36.19:6.2><span class=root>Katame pañca? </span><br> <span class=sujato>What five? </span><br><p id=sn36.19:6.3><span class=root>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā …pe… </span><br> <span class=sujato>Sights known by the eye, which are likable, desirable, agreeable, pleasant, sensual, and arousing. … </span><br><p id=sn36.19:6.4><span class=root>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā. </span><br> <span class=sujato>Touches known by the body, which are likable, desirable, agreeable, pleasant, sensual, and arousing. </span><br><p id=sn36.19:6.5><span class=root>Ime kho, ānanda, pañca kāmaguṇā. </span><br> <span class=sujato>These are the five kinds of sensual stimulation. </span><br><p id=sn36.19:6.6><span class=root>Yaṁ kho, ānanda, ime pañca kāmaguṇe paṭicca uppajjati sukhaṁ somanassaṁ—</span><br> <span class=sujato>The pleasure and happiness that arise from these five kinds of sensual stimulation is called sensual pleasure. </span><br><p id=sn36.19:6.7><span class=root>idaṁ vuccati kāmasukhaṁ. </span><br><p id=sn36.19:6.8><span class=root>Ye kho, ānanda, evaṁ vadeyyuṁ: </span><br> <span class=sujato>There are those who would say </span><br><p id=sn36.19:6.9><span class=root>‘etapparamaṁ santaṁ sukhaṁ somanassaṁ paṭisaṁvedentī’ti—</span><br> <span class=sujato>that this is the highest pleasure and happiness that sentient beings experience. </span><br><p id=sn36.19:6.10><span class=root>idaṁ nesāhaṁ nānujānāmi. </span><br> <span class=sujato>But I don’t acknowledge that. </span><br><p id=sn36.19:6.11><span class=root>Taṁ kissa hetu? </span><br> <span class=sujato>Why is that? </span><br><p id=sn36.19:6.12><span class=root>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>Because there is another pleasure that is finer than that. </span><br><p id=sn36.19:7.1><span class=root>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><br> <span class=sujato>And what is that pleasure? </span><br><p id=sn36.19:7.2><span class=root>Idhānanda, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=sn36.19:7.3><span class=root>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>This is a pleasure that is finer than that. </span><br><p id=sn36.19:7.4><span class=root>Ye kho, ānanda, evaṁ vadeyyuṁ: </span><br> <span class=sujato>There are those who would say </span><br><p id=sn36.19:7.5><span class=root>‘etapparamaṁ santaṁ sukhaṁ somanassaṁ paṭisaṁvedentī’ti—</span><br> <span class=sujato>that this is the highest pleasure and happiness that sentient beings experience. </span><br><p id=sn36.19:7.6><span class=root>idaṁ nesāhaṁ nānujānāmi. </span><br> <span class=sujato>But I don’t acknowledge that. </span><br><p id=sn36.19:7.7><span class=root>Taṁ kissa hetu? </span><br> <span class=sujato>Why is that? </span><br><p id=sn36.19:7.8><span class=root>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>Because there is another pleasure that is finer than that. </span><br><p id=sn36.19:8.1><span class=root>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><br> <span class=sujato>And what is that pleasure? </span><br><p id=sn36.19:8.2><span class=root>Idhānanda, bhikkhu, vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sujato>It’s when, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=sn36.19:8.3><span class=root>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>This is a pleasure that is finer than that. </span><br><p id=sn36.19:8.4><span class=root>Ye kho, ānanda, evaṁ vadeyyuṁ: </span><br> <span class=sujato>There are those who would say </span><br><p id=sn36.19:8.5><span class=root>‘etapparamaṁ santaṁ sukhaṁ somanassaṁ paṭisaṁvedentī’ti—</span><br> <span class=sujato>that this is the highest pleasure and happiness that sentient beings experience. </span><br><p id=sn36.19:8.6><span class=root>idaṁ nesāhaṁ nānujānāmi. </span><br> <span class=sujato>But I don’t acknowledge that. </span><br><p id=sn36.19:8.7><span class=root>Taṁ kissa hetu? </span><br> <span class=sujato>Why is that? </span><br><p id=sn36.19:8.8><span class=root>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>Because there is another pleasure that is finer than that. </span><br><p id=sn36.19:9.1><span class=root>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><br> <span class=sujato>And what is that pleasure? </span><br><p id=sn36.19:9.2><span class=root>Idhānanda, bhikkhu pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><br> <span class=sujato>It’s when, with the fading away of rapture, a mendicant enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=sn36.19:9.3><span class=root>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>This is a pleasure that is finer than that. </span><br><p id=sn36.19:9.4><span class=root>Ye kho, ānanda, evaṁ vadeyyuṁ: </span><br> <span class=sujato>There are those who would say </span><br><p id=sn36.19:9.5><span class=root>‘etapparamaṁ santaṁ sukhaṁ somanassaṁ paṭisaṁvedentī’ti—</span><br> <span class=sujato>that this is the highest pleasure and happiness that sentient beings experience. </span><br><p id=sn36.19:9.6><span class=root>idaṁ nesāhaṁ nānujānāmi. </span><br> <span class=sujato>But I don’t acknowledge that. </span><br><p id=sn36.19:9.7><span class=root>Taṁ kissa hetu? </span><br> <span class=sujato>Why is that? </span><br><p id=sn36.19:9.8><span class=root>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>Because there is another pleasure that is finer than that. </span><br><p id=sn36.19:10.1><span class=root>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><br> <span class=sujato>And what is that pleasure? </span><br><p id=sn36.19:10.2><span class=root>Idhānanda, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sujato>It’s when, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness. </span><br><p id=sn36.19:10.3><span class=root>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>This is a pleasure that is finer than that. </span><br><p id=sn36.19:10.4><span class=root>Ye kho, ānanda, evaṁ vadeyyuṁ: </span><br> <span class=sujato>There are those who would say </span><br><p id=sn36.19:10.5><span class=root>‘etapparamaṁ santaṁ sukhaṁ somanassaṁ paṭisaṁvedentī’ti—</span><br> <span class=sujato>that this is the highest pleasure and happiness that sentient beings experience. </span><br><p id=sn36.19:10.6><span class=root>idaṁ nesāhaṁ nānujānāmi. </span><br> <span class=sujato>But I don’t acknowledge that. </span><br><p id=sn36.19:10.7><span class=root>Taṁ kissa hetu? </span><br> <span class=sujato>Why is that? </span><br><p id=sn36.19:10.8><span class=root>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>Because there is another pleasure that is finer than that. </span><br><p id=sn36.19:11.1><span class=root>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><br> <span class=sujato>And what is that pleasure? </span><br><p id=sn36.19:11.2><span class=root>Idhānanda, bhikkhu sabbaso rūpasaññānaṁ samatikkamā, paṭighasaññānaṁ atthaṅgamā, nānattasaññānaṁ amanasikārā, ‘ananto ākāso’ti ākāsānañcāyatanaṁ upasampajja viharati. </span><br> <span class=sujato>It’s when a mendicant—going totally beyond perceptions of form, with the ending of perceptions of impingement, not focusing on perceptions of diversity—aware that ‘space is infinite’, enters and remains in the dimension of infinite space. </span><br><p id=sn36.19:11.3><span class=root>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>This is a pleasure that is finer than that. </span><br><p id=sn36.19:11.4><span class=root>Ye kho, ānanda, evaṁ vadeyyuṁ: </span><br> <span class=sujato>There are those who would say </span><br><p id=sn36.19:11.5><span class=root>‘etapparamaṁ santaṁ sukhaṁ somanassaṁ paṭisaṁvedentī’ti—</span><br> <span class=sujato>that this is the highest pleasure and happiness that sentient beings experience. </span><br><p id=sn36.19:11.6><span class=root>idaṁ nesāhaṁ nānujānāmi. </span><br> <span class=sujato>But I don’t acknowledge that. </span><br><p id=sn36.19:11.7><span class=root>Taṁ kissa hetu? </span><br> <span class=sujato>Why is that? </span><br><p id=sn36.19:11.8><span class=root>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>Because there is another pleasure that is finer than that. </span><br><p id=sn36.19:12.1><span class=root>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><br> <span class=sujato>And what is that pleasure? </span><br><p id=sn36.19:12.2><span class=root>Idhānanda, bhikkhu sabbaso ākāsānañcāyatanaṁ samatikkamma, ‘anantaṁ viññāṇan’ti viññāṇañcāyatanaṁ upasampajja viharati. </span><br> <span class=sujato>It’s when a mendicant, going totally beyond the dimension of infinite space, aware that ‘consciousness is infinite’, enters and remains in the dimension of infinite consciousness. </span><br><p id=sn36.19:12.3><span class=root>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>This is a pleasure that is finer than that. </span><br><p id=sn36.19:12.4><span class=root>Ye kho, ānanda, evaṁ vadeyyuṁ: </span><br> <span class=sujato>There are those who would say </span><br><p id=sn36.19:12.5><span class=root>‘etapparamaṁ santaṁ sukhaṁ somanassaṁ paṭisaṁvedentī’ti—</span><br> <span class=sujato>that this is the highest pleasure and happiness that sentient beings experience. </span><br><p id=sn36.19:12.6><span class=root>idaṁ nesāhaṁ nānujānāmi. </span><br> <span class=sujato>But I don’t acknowledge that. </span><br><p id=sn36.19:12.7><span class=root>Taṁ kissa hetu? </span><br> <span class=sujato>Why is that? </span><br><p id=sn36.19:12.8><span class=root>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>Because there is another pleasure that is finer than that. </span><br><p id=sn36.19:13.1><span class=root>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><br> <span class=sujato>And what is that pleasure? </span><br><p id=sn36.19:13.2><span class=root>Idhānanda, bhikkhu sabbaso viññāṇañcāyatanaṁ samatikkamma, ‘natthi kiñcī’ti ākiñcaññāyatanaṁ upasampajja viharati. </span><br> <span class=sujato>It’s when a mendicant, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness. </span><br><p id=sn36.19:13.3><span class=root>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>This is a pleasure that is finer than that. </span><br><p id=sn36.19:13.4><span class=root>Ye kho, ānanda, evaṁ vadeyyuṁ: </span><br> <span class=sujato>There are those who would say </span><br><p id=sn36.19:13.5><span class=root>‘etapparamaṁ santaṁ sukhaṁ somanassaṁ paṭisaṁvedentī’ti—</span><br> <span class=sujato>that this is the highest pleasure and happiness that sentient beings experience. </span><br><p id=sn36.19:13.6><span class=root>idaṁ nesāhaṁ nānujānāmi. </span><br> <span class=sujato>But I don’t acknowledge that. </span><br><p id=sn36.19:13.7><span class=root>Taṁ kissa hetu? </span><br> <span class=sujato>Why is that? </span><br><p id=sn36.19:13.8><span class=root>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>Because there is another pleasure that is finer than that. </span><br><p id=sn36.19:14.1><span class=root>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><br> <span class=sujato>And what is that pleasure? </span><br><p id=sn36.19:14.2><span class=root>Idhānanda, bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><br> <span class=sujato>It’s when a mendicant, going totally beyond the dimension of nothingness, enters and remains in the dimension of neither perception nor non-perception. </span><br><p id=sn36.19:14.3><span class=root>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>This is a pleasure that is finer than that. </span><br><p id=sn36.19:14.4><span class=root>Ye kho, ānanda, evaṁ vadeyyuṁ: </span><br> <span class=sujato>There are those who would say </span><br><p id=sn36.19:14.5><span class=root>‘etapparamaṁ santaṁ sukhaṁ somanassaṁ paṭisaṁvedentī’ti—</span><br> <span class=sujato>that this is the highest pleasure and happiness that sentient beings experience. </span><br><p id=sn36.19:14.6><span class=root>idaṁ nesāhaṁ nānujānāmi. </span><br> <span class=sujato>But I don’t acknowledge that. </span><br><p id=sn36.19:14.7><span class=root>Taṁ kissa hetu? </span><br> <span class=sujato>Why is that? </span><br><p id=sn36.19:14.8><span class=root>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>Because there is another pleasure that is finer than that. </span><br><p id=sn36.19:15.1><span class=root>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><br> <span class=sujato>And what is that pleasure? </span><br><p id=sn36.19:15.2><span class=root>Idhānanda, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. </span><br> <span class=sujato>It’s when a mendicant, going totally beyond the dimension of neither perception nor non-perception, enters and remains in the cessation of perception and feeling. </span><br><p id=sn36.19:15.3><span class=root>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><br> <span class=sujato>This is a pleasure that is finer than that. </span><br><p id=sn36.19:16.1><span class=root>Ṭhānaṁ kho panetaṁ, ānanda, vijjati yaṁ aññatitthiyā paribbājakā evaṁ vadeyyuṁ: </span><br> <span class=sujato>It’s possible that wanderers of other religions might say: </span><br><p id=sn36.19:16.2><span class=root>‘saññāvedayitanirodhaṁ samaṇo gotamo āha, tañca sukhasmiṁ paññapeti. </span><br> <span class=sujato>‘The ascetic Gotama spoke of the cessation of perception and feeling, and he includes it in happiness. </span><br><p id=sn36.19:16.3><span class=root>Tayidaṁ kiṁsu, tayidaṁ kathaṁsū’ti? </span><br> <span class=sujato>What’s up with that?’ </span><br><p id=sn36.19:16.4><span class=root>Evaṁvādino, ānanda, aññatitthiyā paribbājakā evamassu vacanīyā: </span><br> <span class=sujato>When wanderers of other religions say this, you should say to them: </span><br><p id=sn36.19:16.5><span class=root>‘na kho, āvuso, bhagavā sukhaññeva vedanaṁ sandhāya sukhasmiṁ paññapeti. </span><br> <span class=sujato>‘Reverends, when the Buddha describes what’s included in happiness, he’s not just referring to pleasant feeling. </span><br><p id=sn36.19:16.6><span class=root>Yattha yattha, āvuso, sukhaṁ upalabbhati, yahiṁ yahiṁ, taṁ taṁ tathāgato sukhasmiṁ paññapetī’”ti. </span><br> <span class=sujato>The Realized One describes pleasure as included in happiness wherever it is found, and in whatever context.’” </span><br><p id=sn36.19:16.7><span class=root>Navamaṁ. </span><br></main><footer class="container footer"><small><a href=/about>Contact info</a></small></footer>