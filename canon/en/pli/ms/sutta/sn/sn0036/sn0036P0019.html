<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0036.html> Vedanāsaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0036/sn0036P0019.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0036/sn0036P0018.html>Previous</a><a href=/canon/en/pli/ms/sutta/sn/sn0036/sn0036P0020.html>Next</a></div><p><div class=verse-container id=sn36.19:0.1><span>Saṁyutta Nikāya 36.19 </span><span class="translation sujato">Linked Discourses 36.19 </span></div><p><div class=verse-container id=sn36.19:0.2><span>2. Rahogatavagga </span><span class="translation sujato">2. In Private </span></div><p><div class=verse-container id=sn36.19:0.3><span class=big-bold>Pañcakaṅgasutta </span><span class="translation sujato">With Pañcakaṅga </span></div><p><div class=verse-container id=sn36.19:1.1><span>Atha kho pañcakaṅgo thapati yenāyasmā udāyī tenupasaṅkami; upasaṅkamitvā āyasmantaṁ udāyiṁ abhivādetvā ekamantaṁ nisīdi. Ekamantaṁ nisinno kho pañcakaṅgo thapati āyasmantaṁ udāyiṁ etadavoca: </span><span class="translation sujato">Then the chamberlain Pañcakaṅga went up to Venerable Udāyī, bowed, sat down to one side, and asked him, </span></div><p><div class=verse-container id=sn36.19:1.2><span>“kati nu kho, bhante udāyi, vedanā vuttā bhagavatā”ti? </span><span class="translation sujato">“Sir, how many feelings has the Buddha spoken of?” </span></div><p><div class=verse-container id=sn36.19:1.3><span>“Tisso kho, thapati, vedanā vuttā bhagavatā. </span><span class="translation sujato">“Chamberlain, the Buddha has spoken of three feelings: </span></div><p><div class=verse-container id=sn36.19:1.4><span>Sukhā vedanā, dukkhā vedanā, adukkhamasukhā vedanā—</span><span class="translation sujato">pleasant, painful, and neutral. </span></div><p><div class=verse-container id=sn36.19:1.5><span>imā kho, thapati, tisso vedanā vuttā bhagavatā”ti. </span><span class="translation sujato">The Buddha has spoken of these three feelings.” </span></div><p><div class=verse-container id=sn36.19:1.6><span>Evaṁ vutte, pañcakaṅgo thapati āyasmantaṁ udāyiṁ etadavoca: </span><span class="translation sujato">When he said this, Pañcakaṅga said to Udāyī, </span></div><p><div class=verse-container id=sn36.19:1.7><span>“na kho, bhante udāyi, tisso vedanā vuttā bhagavatā. </span><span class="translation sujato">“Sir, Udāyī, the Buddha hasn’t spoken of three feelings. </span></div><p><div class=verse-container id=sn36.19:1.8><span>Dve vedanā vuttā bhagavatā—</span><span class="translation sujato">He’s spoken of two feelings: </span></div><p><div class=verse-container id=sn36.19:1.9><span>sukhā vedanā, dukkhā vedanā. </span><span class="translation sujato">pleasant and painful. </span></div><p><div class=verse-container id=sn36.19:1.10><span>Yāyaṁ, bhante, adukkhamasukhā vedanā, santasmiṁ esā paṇīte sukhe vuttā bhagavatā”ti. </span><span class="translation sujato">The Buddha said that neutral feeling is included as a peaceful and subtle kind of pleasure.” </span></div><p><div class=verse-container id=sn36.19:2.1><span>Dutiyampi kho āyasmā udāyī pañcakaṅgaṁ thapatiṁ etadavoca: </span><span class="translation sujato">For a second time, Udāyī said to him, </span></div><p><div class=verse-container id=sn36.19:2.2><span>“na kho, thapati, dve vedanā vuttā bhagavatā. </span><span class="translation sujato">“The Buddha hasn’t spoken of two feelings, </span></div><p><div class=verse-container id=sn36.19:2.3><span>Tisso vedanā vuttā bhagavatā. </span><span class="translation sujato">he’s spoken of three.” </span></div><p><div class=verse-container id=sn36.19:2.4><span>Sukhā vedanā, dukkhā vedanā, adukkhamasukhā vedanā—</span></div><p><div class=verse-container id=sn36.19:2.5><span>imā tisso vedanā vuttā bhagavatā”ti. </span></div><p><div class=verse-container id=sn36.19:2.6><span>Dutiyampi kho pañcakaṅgo thapati āyasmantaṁ udāyiṁ etadavoca: </span><span class="translation sujato">For a second time, Pañcakaṅga said to Udāyī, </span></div><p><div class=verse-container id=sn36.19:2.7><span>“na kho, bhante udāyi, tisso vedanā vuttā bhagavatā. </span><span class="translation sujato">“The Buddha hasn’t spoken of three feelings, </span></div><p><div class=verse-container id=sn36.19:2.8><span>Dve vedanā vuttā bhagavatā—</span><span class="translation sujato">he’s spoken of two.” </span></div><p><div class=verse-container id=sn36.19:2.9><span>sukhā vedanā, dukkhā vedanā. </span></div><p><div class=verse-container id=sn36.19:2.10><span>Yāyaṁ, bhante, adukkhamasukhā vedanā, santasmiṁ esā paṇīte sukhe vuttā bhagavatā”ti. </span></div><p><div class=verse-container id=sn36.19:3.1><span>Tatiyampi kho āyasmā udāyī pañcakaṅgaṁ thapatiṁ etadavoca: </span><span class="translation sujato">And for a third time, Udāyī said to him, </span></div><p><div class=verse-container id=sn36.19:3.2><span>“na kho, thapati, dve vedanā vuttā bhagavatā. </span><span class="translation sujato">“The Buddha hasn’t spoken of two feelings, </span></div><p><div class=verse-container id=sn36.19:3.3><span>Tisso vedanā vuttā bhagavatā. </span><span class="translation sujato">he’s spoken of three.” </span></div><p><div class=verse-container id=sn36.19:3.4><span>Sukhā vedanā, dukkhā vedanā, adukkhamasukhā vedanā—</span></div><p><div class=verse-container id=sn36.19:3.5><span>imā tisso vedanā vuttā bhagavatā”ti. </span></div><p><div class=verse-container id=sn36.19:3.6><span>Tatiyampi kho pañcakaṅgo thapati āyasmantaṁ udāyiṁ etadavoca: </span><span class="translation sujato">And for a third time, Pañcakaṅga said to Udāyī, </span></div><p><div class=verse-container id=sn36.19:3.7><span>“na kho, bhante udāyi, tisso vedanā vuttā bhagavatā. </span><span class="translation sujato">“The Buddha hasn’t spoken of three feelings, </span></div><p><div class=verse-container id=sn36.19:3.8><span>Dve vedanā vuttā bhagavatā—</span><span class="translation sujato">he’s spoken of two.” </span></div><p><div class=verse-container id=sn36.19:3.9><span>sukhā vedanā, dukkhā vedanā. </span></div><p><div class=verse-container id=sn36.19:3.10><span>Yāyaṁ, bhante, adukkhamasukhā vedanā, santasmiṁ esā paṇīte sukhe vuttā bhagavatā”ti. </span></div><p><div class=verse-container id=sn36.19:3.11><span>Neva sakkhi āyasmā udāyī pañcakaṅgaṁ thapatiṁ saññāpetuṁ, na panāsakkhi pañcakaṅgo thapati āyasmantaṁ udāyiṁ saññāpetuṁ. </span><span class="translation sujato">But neither was able to persuade the other. </span></div><p><div class=verse-container id=sn36.19:3.12><span>Assosi kho āyasmā ānando āyasmato udāyissa pañcakaṅgena thapatinā saddhiṁ imaṁ kathāsallāpaṁ. </span><span class="translation sujato">Venerable Ānanda heard this discussion between Udāyī and Pañcakaṅga. </span></div><p><div class=verse-container id=sn36.19:4.1><span>Atha kho āyasmā ānando yena bhagavā tenupasaṅkami; upasaṅkamitvā ekamantaṁ nisīdi. </span><span class="translation sujato">He went to the Buddha, bowed, sat down to one side, </span></div><p><div class=verse-container id=sn36.19:4.2><span>Ekamantaṁ nisinno kho āyasmā ānando yāvatako āyasmato udāyissa pañcakaṅgena thapatinā saddhiṁ ahosi kathāsallāpo taṁ sabbaṁ bhagavato ārocesi. </span><span class="translation sujato">and informed the Buddha of all they had discussed. </span></div><p><div class=verse-container id=sn36.19:5.1><span>“Santameva, ānanda, pariyāyaṁ pañcakaṅgo thapati udāyissa bhikkhuno nābbhanumodi; </span><span class="translation sujato">“Ānanda, the explanation by the mendicant Udāyī, which the chamberlain Pañcakaṅga didn’t agree with, was quite correct. </span></div><p><div class=verse-container id=sn36.19:5.2><span>santañca panānanda, pariyāyaṁ udāyī bhikkhu pañcakaṅgassa thapatino nābbhanumodi. </span><span class="translation sujato">But the explanation by Pañcakaṅga, which Udāyī didn’t agree with, was also quite correct. </span></div><p><div class=verse-container id=sn36.19:5.3><span>Dvepi mayā, ānanda, vedanā vuttā pariyāyena. </span><span class="translation sujato">In one explanation I’ve spoken of two feelings. In another explanation I’ve spoken of three feelings, or five, six, eighteen, thirty-six, or a hundred and eight feelings. </span></div><p><div class=verse-container id=sn36.19:5.4><span>Tissopi mayā vedanā vuttā pariyāyena. </span></div><p><div class=verse-container id=sn36.19:5.5><span>Pañcapi mayā vedanā vuttā pariyāyena. </span></div><p><div class=verse-container id=sn36.19:5.6><span>Chapi mayā vedanā vuttā pariyāyena. </span></div><p><div class=verse-container id=sn36.19:5.7><span>Aṭṭhārasāpi mayā vedanā vuttā pariyāyena. </span></div><p><div class=verse-container id=sn36.19:5.8><span>Chattiṁsāpi mayā vedanā vuttā pariyāyena. </span></div><p><div class=verse-container id=sn36.19:5.9><span>Aṭṭhasatampi mayā vedanā vuttā pariyāyena. </span></div><p><div class=verse-container id=sn36.19:5.10><span>Evaṁ pariyāyadesito kho, ānanda, mayā dhammo. </span><span class="translation sujato">I’ve explained the teaching in all these different ways. </span></div><p><div class=verse-container id=sn36.19:5.11><span>Evaṁ pariyāyadesite kho, ānanda, mayā dhamme ye aññamaññassa subhāsitaṁ sulapitaṁ, na samanumaññissanti, na samanujānissanti, na samanumodissanti, tesaṁ etaṁ pāṭikaṅkhaṁ—bhaṇḍanajātā kalahajātā vivādāpannā aññamaññaṁ mukhasattīhi vitudantā viharissantīti. </span><span class="translation sujato">This being so, you can expect that those who don’t concede, approve, or agree with what has been well spoken will argue, quarrel, and dispute, continually wounding each other with barbed words. </span></div><p><div class=verse-container id=sn36.19:5.12><span>Evaṁ pariyāyadesito kho, ānanda, mayā dhammo. </span><span class="translation sujato">I’ve explained the teaching in all these different ways. </span></div><p><div class=verse-container id=sn36.19:5.13><span>Evaṁ pariyāyadesite kho, ānanda, mayā dhamme ye aññamaññassa subhāsitaṁ sulapitaṁ samanumaññissanti samanujānissanti samanumodissanti, tesaṁ etaṁ pāṭikaṅkhaṁ—samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharissantīti. </span><span class="translation sujato">This being so, you can expect that those who do concede, approve, or agree with what has been well spoken will live in harmony, appreciating each other, without quarreling, blending like milk and water, and regarding each other with kindly eyes. </span></div><p><div class=verse-container id=sn36.19:6.1><span>Pañcime, ānanda, kāmaguṇā. </span><span class="translation sujato">There are these five kinds of sensual stimulation. </span></div><p><div class=verse-container id=sn36.19:6.2><span>Katame pañca? </span><span class="translation sujato">What five? </span></div><p><div class=verse-container id=sn36.19:6.3><span>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā …pe… </span><span class="translation sujato">Sights known by the eye, which are likable, desirable, agreeable, pleasant, sensual, and arousing. … </span></div><p><div class=verse-container id=sn36.19:6.4><span>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā. </span><span class="translation sujato">Touches known by the body, which are likable, desirable, agreeable, pleasant, sensual, and arousing. </span></div><p><div class=verse-container id=sn36.19:6.5><span>Ime kho, ānanda, pañca kāmaguṇā. </span><span class="translation sujato">These are the five kinds of sensual stimulation. </span></div><p><div class=verse-container id=sn36.19:6.6><span>Yaṁ kho, ānanda, ime pañca kāmaguṇe paṭicca uppajjati sukhaṁ somanassaṁ—</span><span class="translation sujato">The pleasure and happiness that arise from these five kinds of sensual stimulation is called sensual pleasure. </span></div><p><div class=verse-container id=sn36.19:6.7><span>idaṁ vuccati kāmasukhaṁ. </span></div><p><div class=verse-container id=sn36.19:6.8><span>Ye kho, ānanda, evaṁ vadeyyuṁ: </span><span class="translation sujato">There are those who would say </span></div><p><div class=verse-container id=sn36.19:6.9><span>‘etapparamaṁ santaṁ sukhaṁ somanassaṁ paṭisaṁvedentī’ti—</span><span class="translation sujato">that this is the highest pleasure and happiness that sentient beings experience. </span></div><p><div class=verse-container id=sn36.19:6.10><span>idaṁ nesāhaṁ nānujānāmi. </span><span class="translation sujato">But I don’t acknowledge that. </span></div><p><div class=verse-container id=sn36.19:6.11><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.19:6.12><span>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">Because there is another pleasure that is finer than that. </span></div><p><div class=verse-container id=sn36.19:7.1><span>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><span class="translation sujato">And what is that pleasure? </span></div><p><div class=verse-container id=sn36.19:7.2><span>Idhānanda, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=sn36.19:7.3><span>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">This is a pleasure that is finer than that. </span></div><p><div class=verse-container id=sn36.19:7.4><span>Ye kho, ānanda, evaṁ vadeyyuṁ: </span><span class="translation sujato">There are those who would say </span></div><p><div class=verse-container id=sn36.19:7.5><span>‘etapparamaṁ santaṁ sukhaṁ somanassaṁ paṭisaṁvedentī’ti—</span><span class="translation sujato">that this is the highest pleasure and happiness that sentient beings experience. </span></div><p><div class=verse-container id=sn36.19:7.6><span>idaṁ nesāhaṁ nānujānāmi. </span><span class="translation sujato">But I don’t acknowledge that. </span></div><p><div class=verse-container id=sn36.19:7.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.19:7.8><span>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">Because there is another pleasure that is finer than that. </span></div><p><div class=verse-container id=sn36.19:8.1><span>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><span class="translation sujato">And what is that pleasure? </span></div><p><div class=verse-container id=sn36.19:8.2><span>Idhānanda, bhikkhu, vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><span class="translation sujato">It’s when, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=sn36.19:8.3><span>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">This is a pleasure that is finer than that. </span></div><p><div class=verse-container id=sn36.19:8.4><span>Ye kho, ānanda, evaṁ vadeyyuṁ: </span><span class="translation sujato">There are those who would say </span></div><p><div class=verse-container id=sn36.19:8.5><span>‘etapparamaṁ santaṁ sukhaṁ somanassaṁ paṭisaṁvedentī’ti—</span><span class="translation sujato">that this is the highest pleasure and happiness that sentient beings experience. </span></div><p><div class=verse-container id=sn36.19:8.6><span>idaṁ nesāhaṁ nānujānāmi. </span><span class="translation sujato">But I don’t acknowledge that. </span></div><p><div class=verse-container id=sn36.19:8.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.19:8.8><span>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">Because there is another pleasure that is finer than that. </span></div><p><div class=verse-container id=sn36.19:9.1><span>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><span class="translation sujato">And what is that pleasure? </span></div><p><div class=verse-container id=sn36.19:9.2><span>Idhānanda, bhikkhu pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><span class="translation sujato">It’s when, with the fading away of rapture, a mendicant enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=sn36.19:9.3><span>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">This is a pleasure that is finer than that. </span></div><p><div class=verse-container id=sn36.19:9.4><span>Ye kho, ānanda, evaṁ vadeyyuṁ: </span><span class="translation sujato">There are those who would say </span></div><p><div class=verse-container id=sn36.19:9.5><span>‘etapparamaṁ santaṁ sukhaṁ somanassaṁ paṭisaṁvedentī’ti—</span><span class="translation sujato">that this is the highest pleasure and happiness that sentient beings experience. </span></div><p><div class=verse-container id=sn36.19:9.6><span>idaṁ nesāhaṁ nānujānāmi. </span><span class="translation sujato">But I don’t acknowledge that. </span></div><p><div class=verse-container id=sn36.19:9.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.19:9.8><span>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">Because there is another pleasure that is finer than that. </span></div><p><div class=verse-container id=sn36.19:10.1><span>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><span class="translation sujato">And what is that pleasure? </span></div><p><div class=verse-container id=sn36.19:10.2><span>Idhānanda, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><span class="translation sujato">It’s when, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness. </span></div><p><div class=verse-container id=sn36.19:10.3><span>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">This is a pleasure that is finer than that. </span></div><p><div class=verse-container id=sn36.19:10.4><span>Ye kho, ānanda, evaṁ vadeyyuṁ: </span><span class="translation sujato">There are those who would say </span></div><p><div class=verse-container id=sn36.19:10.5><span>‘etapparamaṁ santaṁ sukhaṁ somanassaṁ paṭisaṁvedentī’ti—</span><span class="translation sujato">that this is the highest pleasure and happiness that sentient beings experience. </span></div><p><div class=verse-container id=sn36.19:10.6><span>idaṁ nesāhaṁ nānujānāmi. </span><span class="translation sujato">But I don’t acknowledge that. </span></div><p><div class=verse-container id=sn36.19:10.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.19:10.8><span>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">Because there is another pleasure that is finer than that. </span></div><p><div class=verse-container id=sn36.19:11.1><span>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><span class="translation sujato">And what is that pleasure? </span></div><p><div class=verse-container id=sn36.19:11.2><span>Idhānanda, bhikkhu sabbaso rūpasaññānaṁ samatikkamā, paṭighasaññānaṁ atthaṅgamā, nānattasaññānaṁ amanasikārā, ‘ananto ākāso’ti ākāsānañcāyatanaṁ upasampajja viharati. </span><span class="translation sujato">It’s when a mendicant—going totally beyond perceptions of form, with the ending of perceptions of impingement, not focusing on perceptions of diversity—aware that ‘space is infinite’, enters and remains in the dimension of infinite space. </span></div><p><div class=verse-container id=sn36.19:11.3><span>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">This is a pleasure that is finer than that. </span></div><p><div class=verse-container id=sn36.19:11.4><span>Ye kho, ānanda, evaṁ vadeyyuṁ: </span><span class="translation sujato">There are those who would say </span></div><p><div class=verse-container id=sn36.19:11.5><span>‘etapparamaṁ santaṁ sukhaṁ somanassaṁ paṭisaṁvedentī’ti—</span><span class="translation sujato">that this is the highest pleasure and happiness that sentient beings experience. </span></div><p><div class=verse-container id=sn36.19:11.6><span>idaṁ nesāhaṁ nānujānāmi. </span><span class="translation sujato">But I don’t acknowledge that. </span></div><p><div class=verse-container id=sn36.19:11.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.19:11.8><span>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">Because there is another pleasure that is finer than that. </span></div><p><div class=verse-container id=sn36.19:12.1><span>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><span class="translation sujato">And what is that pleasure? </span></div><p><div class=verse-container id=sn36.19:12.2><span>Idhānanda, bhikkhu sabbaso ākāsānañcāyatanaṁ samatikkamma, ‘anantaṁ viññāṇan’ti viññāṇañcāyatanaṁ upasampajja viharati. </span><span class="translation sujato">It’s when a mendicant, going totally beyond the dimension of infinite space, aware that ‘consciousness is infinite’, enters and remains in the dimension of infinite consciousness. </span></div><p><div class=verse-container id=sn36.19:12.3><span>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">This is a pleasure that is finer than that. </span></div><p><div class=verse-container id=sn36.19:12.4><span>Ye kho, ānanda, evaṁ vadeyyuṁ: </span><span class="translation sujato">There are those who would say </span></div><p><div class=verse-container id=sn36.19:12.5><span>‘etapparamaṁ santaṁ sukhaṁ somanassaṁ paṭisaṁvedentī’ti—</span><span class="translation sujato">that this is the highest pleasure and happiness that sentient beings experience. </span></div><p><div class=verse-container id=sn36.19:12.6><span>idaṁ nesāhaṁ nānujānāmi. </span><span class="translation sujato">But I don’t acknowledge that. </span></div><p><div class=verse-container id=sn36.19:12.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.19:12.8><span>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">Because there is another pleasure that is finer than that. </span></div><p><div class=verse-container id=sn36.19:13.1><span>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><span class="translation sujato">And what is that pleasure? </span></div><p><div class=verse-container id=sn36.19:13.2><span>Idhānanda, bhikkhu sabbaso viññāṇañcāyatanaṁ samatikkamma, ‘natthi kiñcī’ti ākiñcaññāyatanaṁ upasampajja viharati. </span><span class="translation sujato">It’s when a mendicant, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness. </span></div><p><div class=verse-container id=sn36.19:13.3><span>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">This is a pleasure that is finer than that. </span></div><p><div class=verse-container id=sn36.19:13.4><span>Ye kho, ānanda, evaṁ vadeyyuṁ: </span><span class="translation sujato">There are those who would say </span></div><p><div class=verse-container id=sn36.19:13.5><span>‘etapparamaṁ santaṁ sukhaṁ somanassaṁ paṭisaṁvedentī’ti—</span><span class="translation sujato">that this is the highest pleasure and happiness that sentient beings experience. </span></div><p><div class=verse-container id=sn36.19:13.6><span>idaṁ nesāhaṁ nānujānāmi. </span><span class="translation sujato">But I don’t acknowledge that. </span></div><p><div class=verse-container id=sn36.19:13.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.19:13.8><span>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">Because there is another pleasure that is finer than that. </span></div><p><div class=verse-container id=sn36.19:14.1><span>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><span class="translation sujato">And what is that pleasure? </span></div><p><div class=verse-container id=sn36.19:14.2><span>Idhānanda, bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><span class="translation sujato">It’s when a mendicant, going totally beyond the dimension of nothingness, enters and remains in the dimension of neither perception nor non-perception. </span></div><p><div class=verse-container id=sn36.19:14.3><span>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">This is a pleasure that is finer than that. </span></div><p><div class=verse-container id=sn36.19:14.4><span>Ye kho, ānanda, evaṁ vadeyyuṁ: </span><span class="translation sujato">There are those who would say </span></div><p><div class=verse-container id=sn36.19:14.5><span>‘etapparamaṁ santaṁ sukhaṁ somanassaṁ paṭisaṁvedentī’ti—</span><span class="translation sujato">that this is the highest pleasure and happiness that sentient beings experience. </span></div><p><div class=verse-container id=sn36.19:14.6><span>idaṁ nesāhaṁ nānujānāmi. </span><span class="translation sujato">But I don’t acknowledge that. </span></div><p><div class=verse-container id=sn36.19:14.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn36.19:14.8><span>Atthānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">Because there is another pleasure that is finer than that. </span></div><p><div class=verse-container id=sn36.19:15.1><span>Katamañcānanda, etamhā sukhā aññaṁ sukhaṁ abhikkantatarañca paṇītatarañca? </span><span class="translation sujato">And what is that pleasure? </span></div><p><div class=verse-container id=sn36.19:15.2><span>Idhānanda, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. </span><span class="translation sujato">It’s when a mendicant, going totally beyond the dimension of neither perception nor non-perception, enters and remains in the cessation of perception and feeling. </span></div><p><div class=verse-container id=sn36.19:15.3><span>Idaṁ kho, ānanda, etamhā sukhā aññaṁ sukhaṁ abhikkantatarañca paṇītatarañca. </span><span class="translation sujato">This is a pleasure that is finer than that. </span></div><p><div class=verse-container id=sn36.19:16.1><span>Ṭhānaṁ kho panetaṁ, ānanda, vijjati yaṁ aññatitthiyā paribbājakā evaṁ vadeyyuṁ: </span><span class="translation sujato">It’s possible that wanderers of other religions might say: </span></div><p><div class=verse-container id=sn36.19:16.2><span>‘saññāvedayitanirodhaṁ samaṇo gotamo āha, tañca sukhasmiṁ paññapeti. </span><span class="translation sujato">‘The ascetic Gotama spoke of the cessation of perception and feeling, and he includes it in happiness. </span></div><p><div class=verse-container id=sn36.19:16.3><span>Tayidaṁ kiṁsu, tayidaṁ kathaṁsū’ti? </span><span class="translation sujato">What’s up with that?’ </span></div><p><div class=verse-container id=sn36.19:16.4><span>Evaṁvādino, ānanda, aññatitthiyā paribbājakā evamassu vacanīyā: </span><span class="translation sujato">When wanderers of other religions say this, you should say to them: </span></div><p><div class=verse-container id=sn36.19:16.5><span>‘na kho, āvuso, bhagavā sukhaññeva vedanaṁ sandhāya sukhasmiṁ paññapeti. </span><span class="translation sujato">‘Reverends, when the Buddha describes what’s included in happiness, he’s not just referring to pleasant feeling. </span></div><p><div class=verse-container id=sn36.19:16.6><span>Yattha yattha, āvuso, sukhaṁ upalabbhati, yahiṁ yahiṁ, taṁ taṁ tathāgato sukhasmiṁ paññapetī’”ti. </span><span class="translation sujato">The Realized One describes pleasure as included in happiness wherever it is found, and in whatever context.’” </span></div><p><div class=verse-container id=sn36.19:16.7><span>Navamaṁ. </span></div><div class=flex-between><a href=/canon/en/pli/ms/sutta/sn/sn0036/sn0036P0018.html>Previous</a><a href=/canon/en/pli/ms/sutta/sn/sn0036/sn0036P0020.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>