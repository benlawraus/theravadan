<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0042.html> Gāmaṇisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0042/sn0042P0011.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0042/sn0042P0010.html>Previous</a><a href=/canon/en/pli/ms/sutta/sn/sn0042/sn0042P0012.html>Next</a></div><p><div class=verse-container id=sn42.11:0.1><span>Saṁyutta Nikāya 42.11 </span><span class="translation sujato">Linked Discourses 42.11 </span></div><p><div class=verse-container id=sn42.11:0.2><span>1. Gāmaṇivagga </span><span class="translation sujato">1. Chiefs </span></div><p><div class=verse-container id=sn42.11:0.3><span class=big-bold>Bhadrakasutta </span><span class="translation sujato">With Bhadraka </span></div><p><div class=verse-container id=sn42.11:1.1><span>Ekaṁ samayaṁ bhagavā mallesu viharati uruvelakappaṁ nāma mallānaṁ nigamo. </span><span class="translation sujato">At one time the Buddha was staying in the land of the Mallas, near the Mallian town called Uruvelakappa. </span></div><p><div class=verse-container id=sn42.11:1.2><span>Atha kho bhadrako gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho bhadrako gāmaṇi bhagavantaṁ etadavoca: </span><span class="translation sujato">Then Bhadraka the village chief went up to the Buddha, bowed, sat down to one side, and said to him: </span></div><p><div class=verse-container id=sn42.11:1.3><span>“sādhu me, bhante, bhagavā dukkhassa samudayañca atthaṅgamañca desetū”ti. </span><span class="translation sujato">“Please, sir, teach me the origin and cessation of suffering.” </span></div><p><div class=verse-container id=sn42.11:1.4><span>“Ahañce te, gāmaṇi, atītamaddhānaṁ ārabbha dukkhassa samudayañca atthaṅgamañca deseyyaṁ: </span><span class="translation sujato">“Chief, if I were to teach you about the origin and ending of suffering in the past, saying </span></div><p><div class=verse-container id=sn42.11:1.5><span>‘evaṁ ahosi atītamaddhānan’ti, tatra te siyā kaṅkhā, siyā vimati. </span><span class="translation sujato">‘this is how it was in the past,’ you might have doubts or uncertainties about that. </span></div><p><div class=verse-container id=sn42.11:1.6><span>Ahañce te, gāmaṇi, anāgatamaddhānaṁ ārabbha dukkhassa samudayañca atthaṅgamañca deseyyaṁ: </span><span class="translation sujato">If I were to teach you about the origin and ending of suffering in the future, saying </span></div><p><div class=verse-container id=sn42.11:1.7><span>‘evaṁ bhavissati anāgatamaddhānan’ti, tatrāpi te siyā kaṅkhā, siyā vimati. </span><span class="translation sujato">‘this is how it will be in the future,’ you might have doubts or uncertainties about that. </span></div><p><div class=verse-container id=sn42.11:1.8><span>Api cāhaṁ, gāmaṇi, idheva nisinno ettheva te nisinnassa dukkhassa samudayañca atthaṅgamañca desessāmi. </span><span class="translation sujato">Rather, chief, I will teach you about the origin and ending of suffering as I am sitting right here and you are sitting right there. </span></div><p><div class=verse-container id=sn42.11:1.9><span>Taṁ suṇāhi, sādhukaṁ manasi karohi; bhāsissāmī”ti. </span><span class="translation sujato">Listen and apply your mind well, I will speak.” </span></div><p><div class=verse-container id=sn42.11:1.10><span>“Evaṁ, bhante”ti kho bhadrako gāmaṇi bhagavato paccassosi. </span><span class="translation sujato">“Yes, sir,” Bhadraka replied. </span></div><p><div class=verse-container id=sn42.11:1.11><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=sn42.11:2.1><span>“Taṁ kiṁ maññasi, gāmaṇi, </span><span class="translation sujato">“What do you think, chief? </span></div><p><div class=verse-container id=sn42.11:2.2><span>atthi te uruvelakappe manussā yesaṁ te vadhena vā bandhena vā jāniyā vā garahāya vā uppajjeyyuṁ sokaparidevadukkhadomanassupāyāsā”ti? </span><span class="translation sujato">Are there any people here in Uruvelakappa who, if they were executed, imprisoned, fined, or condemned, it would cause you sorrow, lamentation, pain, sadness, and distress?” </span></div><p><div class=verse-container id=sn42.11:2.3><span>“Atthi me, bhante, uruvelakappe manussā yesaṁ me vadhena vā bandhena vā jāniyā vā garahāya vā uppajjeyyuṁ sokaparidevadukkhadomanassupāyāsā”ti. </span><span class="translation sujato">“There are, sir.” </span></div><p><div class=verse-container id=sn42.11:2.4><span>“Atthi pana te, gāmaṇi, uruvelakappe manussā yesaṁ te vadhena vā bandhena vā jāniyā vā garahāya vā nuppajjeyyuṁ sokaparidevadukkhadomanassupāyāsā”ti? </span><span class="translation sujato">“But are there any people here in Uruvelakappa who, if they were executed, imprisoned, fined, or condemned, it would not cause you sorrow, lamentation, pain, sadness, and distress?” </span></div><p><div class=verse-container id=sn42.11:2.5><span>“Atthi me, bhante, uruvelakappe manussā yesaṁ me vadhena vā bandhena vā jāniyā vā garahāya vā nuppajjeyyuṁ sokaparidevadukkhadomanassupāyāsā”ti. </span><span class="translation sujato">“There are, sir.” </span></div><p><div class=verse-container id=sn42.11:2.6><span>“Ko nu kho, gāmaṇi, hetu, ko paccayo yena te ekaccānaṁ uruvelakappiyānaṁ manussānaṁ vadhena vā bandhena vā jāniyā vā garahāya vā uppajjeyyuṁ sokaparidevadukkhadomanassupāyāsā”ti? </span><span class="translation sujato">“What’s the cause, chief, what’s the reason why, if this was to happen to some people it could cause you sorrow, while if it happens to others it does not?” </span></div><p><div class=verse-container id=sn42.11:2.7><span>“Yesaṁ me, bhante, uruvelakappiyānaṁ manussānaṁ vadhena vā bandhena vā jāniyā vā garahāya vā uppajjeyyuṁ sokaparidevadukkhadomanassupāyāsā, atthi me tesu chandarāgo. </span><span class="translation sujato">“The people regarding whom this would give rise to sorrow are those I have desire and passion. </span></div><p><div class=verse-container id=sn42.11:2.8><span>Yesaṁ pana, bhante, uruvelakappiyānaṁ manussānaṁ vadhena vā bandhena vā jāniyā vā garahāya vā nuppajjeyyuṁ sokaparidevadukkhadomanassupāyāsā, natthi me tesu chandarāgo”ti. </span><span class="translation sujato">The people regarding whom this would not give rise to sorrow are those I don’t have desire and passion.” </span></div><p><div class=verse-container id=sn42.11:2.9><span>“Iminā tvaṁ, gāmaṇi, dhammena diṭṭhena viditena akālikena pattena pariyogāḷhena atītānāgate nayaṁ nehi: </span><span class="translation sujato">“With this present phenomenon that is seen, known, immediate, attained, and fathomed, you may infer to the past and future: </span></div><p><div class=verse-container id=sn42.11:2.10><span>‘yaṁ kho kiñci atītamaddhānaṁ dukkhaṁ uppajjamānaṁ uppajji sabbaṁ taṁ chandamūlakaṁ chandanidānaṁ. </span><span class="translation sujato">‘All the suffering that arose in the past was rooted and sourced in desire. </span></div><p><div class=verse-container id=sn42.11:2.11><span>Chando hi mūlaṁ dukkhassa. </span><span class="translation sujato">For desire is the root of suffering. </span></div><p><div class=verse-container id=sn42.11:2.12><span>Yampi hi kiñci anāgatamaddhānaṁ dukkhaṁ uppajjamānaṁ uppajjissati, sabbaṁ taṁ chandamūlakaṁ chandanidānaṁ. </span><span class="translation sujato">All the suffering that will arise in the future will be rooted and sourced in desire. </span></div><p><div class=verse-container id=sn42.11:2.13><span>Chando hi mūlaṁ dukkhassā’”ti. </span><span class="translation sujato">For desire is the root of suffering.’” </span></div><p><div class=verse-container id=sn42.11:2.14><span>“Acchariyaṁ, bhante, abbhutaṁ, bhante. </span><span class="translation sujato">“It’s incredible, sir, it’s amazing! </span></div><p><div class=verse-container id=sn42.11:2.15><span>Yāva subhāsitañcidaṁ, bhante, bhagavatā: </span><span class="translation sujato">How well said this was by the Buddha! </span></div><p><div class=verse-container id=sn42.11:2.16><span>‘yaṁ kiñci dukkhaṁ uppajjamānaṁ uppajjati, sabbaṁ taṁ chandamūlakaṁ chandanidānaṁ. </span><span class="translation sujato">‘All the suffering that arises is rooted and sourced in desire. </span></div><p><div class=verse-container id=sn42.11:2.17><span>Chando hi mūlaṁ dukkhassā’ti. </span><span class="translation sujato">For desire is the root of suffering.’ </span></div><p><div class=verse-container id=sn42.11:2.18><span>Atthi me, bhante, ciravāsī nāma kumāro bahi āvasathe paṭivasati. </span><span class="translation sujato">I have a boy called Ciravāsi, who resides in a house away from here. </span></div><p><div class=verse-container id=sn42.11:2.19><span>So khvāhaṁ, bhante, kālasseva vuṭṭhāya purisaṁ uyyojemi: </span><span class="translation sujato">I rise early and send someone, saying: </span></div><p><div class=verse-container id=sn42.11:2.20><span>‘gaccha, bhaṇe, ciravāsiṁ kumāraṁ jānāhī’ti. </span><span class="translation sujato">‘Go, my man, and check on my boy Ciravāsi.’ </span></div><p><div class=verse-container id=sn42.11:2.21><span>Yāvakīvañca, bhante, so puriso nāgacchati, tassa me hoteva aññathattaṁ: </span><span class="translation sujato">Until they get back I worry: </span></div><p><div class=verse-container id=sn42.11:2.22><span>‘mā heva ciravāsissa kumārassa kiñci ābādhayitthā’”ti. </span><span class="translation sujato">‘I hope nothing’s wrong with Ciravāsi!’” </span></div><p><div class=verse-container id=sn42.11:3.1><span>“Taṁ kiṁ maññasi, gāmaṇi, </span><span class="translation sujato">“What do you think, chief? </span></div><p><div class=verse-container id=sn42.11:3.2><span>ciravāsissa kumārassa vadhena vā bandhena vā jāniyā vā garahāya vā uppajjeyyuṁ sokaparidevadukkhadomanassupāyāsā”ti? </span><span class="translation sujato">If Ciravāsi was executed, imprisoned, fined, or condemned, would it cause you sorrow, lamentation, pain, sadness, and distress?” </span></div><p><div class=verse-container id=sn42.11:3.3><span>“Ciravāsissa me, bhante, kumārassa vadhena vā bandhena vā jāniyā vā garahāya vā jīvitassapi siyā aññathattaṁ, kiṁ pana me nuppajjissanti sokaparidevadukkhadomanassupāyāsā”ti. </span><span class="translation sujato">“How could it not, sir?” </span></div><p><div class=verse-container id=sn42.11:3.4><span>“Imināpi kho etaṁ, gāmaṇi, pariyāyena veditabbaṁ: </span><span class="translation sujato">“This too is a way to understand: </span></div><p><div class=verse-container id=sn42.11:3.5><span>‘yaṁ kiñci dukkhaṁ uppajjamānaṁ uppajjati, sabbaṁ taṁ chandamūlakaṁ chandanidānaṁ. </span><span class="translation sujato">‘All the suffering that arises is rooted and sourced in desire. </span></div><p><div class=verse-container id=sn42.11:3.6><span>Chando hi mūlaṁ dukkhassā’ti. </span><span class="translation sujato">For desire is the root of suffering.’ </span></div><p><div class=verse-container id=sn42.11:4.1><span>Taṁ kiṁ maññasi, gāmaṇi, </span><span class="translation sujato">What do you think, chief? </span></div><p><div class=verse-container id=sn42.11:4.2><span>yadā te ciravāsimātā adiṭṭhā ahosi, assutā ahosi, te ciravāsimātuyā chando vā rāgo vā pemaṁ vā”ti? </span><span class="translation sujato">Before you’d seen or heard of Ciravāsi’s mother, did you have any desire or passion or fondness for her?” </span></div><p><div class=verse-container id=sn42.11:4.3><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn42.11:4.4><span>“Dassanaṁ vā te, gāmaṇi, āgamma savanaṁ vā evaṁ te ahosi: </span><span class="translation sujato">“Then was it because you saw or heard of her that you had </span></div><p><div class=verse-container id=sn42.11:4.5><span>‘ciravāsimātuyā chando vā rāgo vā pemaṁ vā’”ti? </span><span class="translation sujato">desire or passion or fondness for her?” </span></div><p><div class=verse-container id=sn42.11:4.6><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=sn42.11:5.1><span>“Taṁ kiṁ maññasi, gāmaṇi, </span><span class="translation sujato">“What do you think, chief? </span></div><p><div class=verse-container id=sn42.11:5.2><span>ciravāsimātuyā te vadhena vā bandhena vā jāniyā vā garahāya vā uppajjeyyuṁ sokaparidevadukkhadomanassupāyāsā”ti? </span><span class="translation sujato">If Ciravāsi’s mother was executed, imprisoned, fined, or condemned, would it cause you sorrow, lamentation, pain, sadness, and distress?” </span></div><p><div class=verse-container id=sn42.11:5.3><span>“Ciravāsimātuyā me, bhante, vadhena vā bandhena vā jāniyā vā garahāya vā jīvitassapi siyā aññathattaṁ, kiṁ pana me nuppajjissanti sokaparidevadukkhadomanassupāyāsā”ti. </span><span class="translation sujato">“How could it not, sir?” </span></div><p><div class=verse-container id=sn42.11:5.4><span>“Imināpi kho etaṁ, gāmaṇi, pariyāyena veditabbaṁ: </span><span class="translation sujato">“This too is a way to understand: </span></div><p><div class=verse-container id=sn42.11:5.5><span>‘yaṁ kiñci dukkhaṁ uppajjamānaṁ uppajjati, sabbaṁ taṁ chandamūlakaṁ chandanidānaṁ. </span><span class="translation sujato">‘All the suffering that arises is rooted and sourced in desire. </span></div><p><div class=verse-container id=sn42.11:5.6><span>Chando hi mūlaṁ dukkhassā’”ti. </span><span class="translation sujato">For desire is the root of suffering.’” </span></div><p><div class=verse-container id=sn42.11:5.7><span>Ekādasamaṁ. </span></div><div class=flex-between><a href=/canon/en/pli/ms/sutta/sn/sn0042/sn0042P0010.html>Previous</a><a href=/canon/en/pli/ms/sutta/sn/sn0042/sn0042P0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>