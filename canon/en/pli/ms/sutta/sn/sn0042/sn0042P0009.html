<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0042.html> Gāmaṇisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0042/sn0042P0009.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0042/sn0042P0008.html>Previous</a><a href=/canon/en/pli/ms/sutta/sn/sn0042/sn0042P0010.html>Next</a></div><p><div class=verse-container id=sn42.9:0.1><span>Saṁyutta Nikāya 42.9 </span><span class="translation sujato">Linked Discourses 42.9 </span></div><p><div class=verse-container id=sn42.9:0.2><span>1. Gāmaṇivagga </span><span class="translation sujato">1. Chiefs </span></div><p><div class=verse-container id=sn42.9:0.3><span class=big-bold>Kulasutta </span><span class="translation sujato">Families </span></div><p><div class=verse-container id=sn42.9:1.1><span>Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena nāḷandā tadavasari. </span><span class="translation sujato">At one time the Buddha was wandering in the land of the Kosalans together with a large Saṅgha of mendicants when he arrived at Nāḷandā. </span></div><p><div class=verse-container id=sn42.9:1.2><span>Tatra sudaṁ bhagavā nāḷandāyaṁ viharati pāvārikambavane. </span><span class="translation sujato">There he stayed near Nāḷandā in Pāvārika’s mango grove. </span></div><p><div class=verse-container id=sn42.9:2.1><span>Tena kho pana samayena nāḷandā dubbhikkhā hoti dvīhitikā setaṭṭhikā salākāvuttā. </span><span class="translation sujato">Now that was a time of famine and scarcity in Nāḷandā, with blighted crops turned to straw. </span></div><p><div class=verse-container id=sn42.9:2.2><span>Tena kho pana samayena nigaṇṭho nāṭaputto nāḷandāyaṁ paṭivasati mahatiyā nigaṇṭhaparisāya saddhiṁ. </span><span class="translation sujato">At that time the Jain ascetic of the Ñātika clan was residing at Nāḷandā together with a large assembly of Jain ascetics. </span></div><p><div class=verse-container id=sn42.9:2.3><span>Atha kho asibandhakaputto gāmaṇi nigaṇṭhasāvako yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ abhivādetvā ekamantaṁ nisīdi. Ekamantaṁ nisinnaṁ kho asibandhakaputtaṁ gāmaṇiṁ nigaṇṭho nāṭaputto etadavoca: </span><span class="translation sujato">Then Asibandhaka’s son the chief, who was a disciple of the Jains, went up to the Jain Ñātika, bowed, and sat down to one side. The Jain Ñātika said to him: </span></div><p><div class=verse-container id=sn42.9:2.4><span>“ehi tvaṁ, gāmaṇi, samaṇassa gotamassa vādaṁ āropehi. </span><span class="translation sujato">“Come, chief, refute the ascetic Gotama’s doctrine. </span></div><p><div class=verse-container id=sn42.9:2.5><span>Evaṁ te kalyāṇo kittisaddo abbhuggacchissati: </span><span class="translation sujato">Then you will get a good reputation: </span></div><p><div class=verse-container id=sn42.9:2.6><span>‘asibandhakaputtena gāmaṇinā samaṇassa gotamassa evaṁmahiddhikassa evaṁmahānubhāvassa vādo āropito’”ti. </span><span class="translation sujato">‘Asibandhaka’s son the chief refuted the doctrine of the ascetic Gotama, so mighty and powerful!’” </span></div><p><div class=verse-container id=sn42.9:3.1><span>“Kathaṁ panāhaṁ, bhante, samaṇassa gotamassa evaṁmahiddhikassa evaṁmahānubhāvassa vādaṁ āropessāmī”ti? </span><span class="translation sujato">“But sir, how am I to do this?” </span></div><p><div class=verse-container id=sn42.9:3.2><span>“Ehi tvaṁ, gāmaṇi, yena samaṇo gotamo tenupasaṅkama; upasaṅkamitvā samaṇaṁ gotamaṁ evaṁ vadehi: </span><span class="translation sujato">“Here, brahmin, go to the ascetic Gotama and say to him: </span></div><p><div class=verse-container id=sn42.9:3.3><span>‘nanu, bhante, bhagavā anekapariyāyena kulānaṁ anuddayaṁ vaṇṇeti, anurakkhaṁ vaṇṇeti, anukampaṁ vaṇṇetī’ti? </span><span class="translation sujato">‘Sir, don’t you in many ways praise kindness, protection, and sympathy for families?’ </span></div><p><div class=verse-container id=sn42.9:3.4><span>Sace kho, gāmaṇi, samaṇo gotamo evaṁ puṭṭho evaṁ byākaroti: </span><span class="translation sujato">When he’s asked this, if he answers: </span></div><p><div class=verse-container id=sn42.9:3.5><span>‘evaṁ, gāmaṇi, tathāgato anekapariyāyena kulānaṁ anuddayaṁ vaṇṇeti, anurakkhaṁ vaṇṇeti, anukampaṁ vaṇṇetī’ti, tamenaṁ tvaṁ evaṁ vadeyyāsi: </span><span class="translation sujato">‘Indeed I do, chief,’ say this to him: </span></div><p><div class=verse-container id=sn42.9:3.6><span>‘atha kiñcarahi, bhante, bhagavā dubbhikkhe dvīhitike setaṭṭhike salākāvutte mahatā bhikkhusaṅghena saddhiṁ cārikaṁ carati? </span><span class="translation sujato">‘So what exactly are you doing, wandering together with this large Saṅgha of mendicants during a time of famine and scarcity, with blighted crops turned to straw? </span></div><p><div class=verse-container id=sn42.9:3.7><span>Ucchedāya bhagavā kulānaṁ paṭipanno, anayāya bhagavā kulānaṁ paṭipanno, upaghātāya bhagavā kulānaṁ paṭipanno’ti. </span><span class="translation sujato">The Buddha is practicing to annihilate, collapse, and ruin families!’ </span></div><p><div class=verse-container id=sn42.9:3.8><span>Imaṁ kho te, gāmaṇi, samaṇo gotamo ubhatokoṭikaṁ pañhaṁ puṭṭho neva sakkhati uggilituṁ, neva sakkhati ogilitun”ti. </span><span class="translation sujato">When you put this dilemma to him, the Buddha won’t be able to either spit it out or swallow it down.” </span></div><p><div class=verse-container id=sn42.9:3.9><span>“Evaṁ, bhante”ti kho asibandhakaputto gāmaṇi nigaṇṭhassa nāṭaputtassa paṭissutvā uṭṭhāyāsanā nigaṇṭhaṁ nāṭaputtaṁ abhivādetvā padakkhiṇaṁ katvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho asibandhakaputto gāmaṇi bhagavantaṁ etadavoca: </span><span class="translation sujato">“Yes, sir,” replied Asibandhaka’s son. He got up from his seat, bowed, and respectfully circled the Jain Ñātika, keeping him on his right. Then he went to the Buddha, bowed, sat down to one side, and said to him: </span></div><p><div class=verse-container id=sn42.9:4.1><span>“Nanu, bhante, bhagavā anekapariyāyena kulānaṁ anuddayaṁ vaṇṇeti, anurakkhaṁ vaṇṇeti, anukampaṁ vaṇṇetī”ti? </span><span class="translation sujato">“Sir, don’t you in many ways praise kindness, protection, and sympathy for families?” </span></div><p><div class=verse-container id=sn42.9:4.2><span>“Evaṁ, gāmaṇi, tathāgato anekapariyāyena kulānaṁ anuddayaṁ vaṇṇeti, anurakkhaṁ vaṇṇeti, anukampaṁ vaṇṇetī”ti. </span><span class="translation sujato">“Indeed I do, chief.” </span></div><p><div class=verse-container id=sn42.9:4.3><span>“Atha kiñcarahi, bhante, bhagavā dubbhikkhe dvīhitike setaṭṭhike salākāvutte mahatā bhikkhusaṅghena saddhiṁ cārikaṁ carati? </span><span class="translation sujato">“So what exactly are you doing, wandering together with this large Saṅgha of mendicants during a time of famine and scarcity, with blighted crops turned to straw? </span></div><p><div class=verse-container id=sn42.9:4.4><span>Ucchedāya bhagavā kulānaṁ paṭipanno, anayāya bhagavā kulānaṁ paṭipanno, upaghātāya bhagavā kulānaṁ paṭipanno”ti. </span><span class="translation sujato">The Buddha is practicing to annihilate, collapse, and ruin families!” </span></div><p><div class=verse-container id=sn42.9:4.5><span>“Ito so, gāmaṇi, ekanavutikappe yamahaṁ anussarāmi, nābhijānāmi kiñci kulaṁ pakkabhikkhānuppadānamattena upahatapubbaṁ. </span><span class="translation sujato">“Well, chief, I recollect ninety-one eons back but I’m not aware of any family that’s been ruined merely by offering some cooked almsfood. </span></div><p><div class=verse-container id=sn42.9:4.6><span>Atha kho yāni tāni kulāni aḍḍhāni mahaddhanāni mahābhogāni pahūtajātarūparajatāni pahūtavittūpakaraṇāni pahūtadhanadhaññāni, sabbāni tāni dānasambhūtāni ceva saccasambhūtāni ca sāmaññasambhūtāni ca. </span><span class="translation sujato">Rather, rich, affluent, and wealthy families—with lots of gold and silver, lots of property and assets, and lots of money and grain—all acquired their wealth because of generosity, truth, and restraint. </span></div><p><div class=verse-container id=sn42.9:4.7><span>Aṭṭha kho, gāmaṇi, hetū, aṭṭha paccayā kulānaṁ upaghātāya. </span><span class="translation sujato">Chief, there are eight causes and reasons for the ruin of families. </span></div><p><div class=verse-container id=sn42.9:4.8><span>Rājato vā kulāni upaghātaṁ gacchanti, corato vā kulāni upaghātaṁ gacchanti, aggito vā kulāni upaghātaṁ gacchanti, udakato vā kulāni upaghātaṁ gacchanti, nihitaṁ vā ṭhānā vigacchati, duppayuttā vā kammantā vipajjanti, kule vā kulaṅgāroti uppajjati, yo te bhoge vikirati vidhamati viddhaṁseti, aniccatāyeva aṭṭhamīti. </span><span class="translation sujato">Their ruin stems from rulers, bandits, fire, or flood. Or their savings vanish. Or their business fails due to not applying themselves to work. Or a wastrel is born into the family who squanders and fritters away their wealth. And impermanence is the eighth. </span></div><p><div class=verse-container id=sn42.9:4.9><span>Ime kho, gāmaṇi, aṭṭha hetū, aṭṭha paccayā kulānaṁ upaghātāya. </span><span class="translation sujato">These are the eight causes and reasons for the ruin of families. </span></div><p><div class=verse-container id=sn42.9:4.10><span>Imesu kho, gāmaṇi, aṭṭhasu hetūsu, aṭṭhasu paccayesu saṁvijjamānesu yo maṁ evaṁ vadeyya: </span><span class="translation sujato">Given that these eight reasons are found, suppose someone says this: </span></div><p><div class=verse-container id=sn42.9:4.11><span>‘ucchedāya bhagavā kulānaṁ paṭipanno, anayāya bhagavā kulānaṁ paṭipanno, upaghātāya bhagavā kulānaṁ paṭipanno’ti, </span><span class="translation sujato">‘The Buddha is practicing to annihilate, collapse, and ruin families!’ </span></div><p><div class=verse-container id=sn42.9:4.12><span>taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye”ti. </span><span class="translation sujato">Unless they give up that speech and that thought, and let go of that view, they will be cast down to hell.” </span></div><p><div class=verse-container id=sn42.9:5.1><span>Evaṁ vutte, asibandhakaputto gāmaṇi bhagavantaṁ etadavoca: </span><span class="translation sujato">When he said this, Asibandhaka’s son the chief said to the Buddha, </span></div><p><div class=verse-container id=sn42.9:5.2><span>“abhikkantaṁ, bhante, abhikkantaṁ, bhante …pe… </span><span class="translation sujato">“Excellent, sir! Excellent! … </span></div><p><div class=verse-container id=sn42.9:5.3><span>upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=sn42.9:5.4><span>Navamaṁ. </span></div><div class=flex-between><a href=/canon/en/pli/ms/sutta/sn/sn0042/sn0042P0008.html>Previous</a><a href=/canon/en/pli/ms/sutta/sn/sn0042/sn0042P0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>