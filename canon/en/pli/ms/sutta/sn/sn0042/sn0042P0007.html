<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0042.html> Gāmaṇisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0042/sn0042P0007.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0042/sn0042P0006.html>Previous</a><a href=/canon/en/pli/ms/sutta/sn/sn0042/sn0042P0008.html>Next</a></div><p><div class=verse-container id=sn42.7:0.1><span>Saṁyutta Nikāya 42.7 </span><span class="translation sujato">Linked Discourses 42.7 </span></div><p><div class=verse-container id=sn42.7:0.2><span>1. Gāmaṇivagga </span><span class="translation sujato">1. Chiefs </span></div><p><div class=verse-container id=sn42.7:0.3><span class=big-bold>Khettūpamasutta </span><span class="translation sujato">The Simile of the Field </span></div><p><div class=verse-container id=sn42.7:1.1><span>Ekaṁ samayaṁ bhagavā nāḷandāyaṁ viharati pāvārikambavane. </span><span class="translation sujato">At one time the Buddha was staying near Nāḷandā in Pāvārika’s mango grove. </span></div><p><div class=verse-container id=sn42.7:1.2><span>Atha kho asibandhakaputto gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho asibandhakaputto gāmaṇi bhagavantaṁ etadavoca: </span><span class="translation sujato">Then Asibandhaka’s son the chief went up to the Buddha, bowed, sat down to one side, and said to him: </span></div><p><div class=verse-container id=sn42.7:1.3><span>“nanu, bhante, bhagavā sabbapāṇabhūtahitānukampī viharatī”ti? </span><span class="translation sujato">“Sir, doesn’t the Buddha live full of sympathy for all living beings?” </span></div><p><div class=verse-container id=sn42.7:1.4><span>“Evaṁ, gāmaṇi, tathāgato sabbapāṇabhūtahitānukampī viharatī”ti. </span><span class="translation sujato">“Yes, chief.” </span></div><p><div class=verse-container id=sn42.7:1.5><span>“Atha kiñcarahi, bhante, bhagavā ekaccānaṁ sakkaccaṁ dhammaṁ deseti, ekaccānaṁ no tathā sakkaccaṁ dhammaṁ desetī”ti? </span><span class="translation sujato">“Well, sir, why exactly do you teach some people thoroughly and others less thoroughly?” </span></div><p><div class=verse-container id=sn42.7:1.6><span>“Tena hi, gāmaṇi, taññevettha paṭipucchissāmi. Yathā te khameyya tathā naṁ byākareyyāsi. </span><span class="translation sujato">“Well then, chief, I’ll ask you about this in return, and you can answer as you like. </span></div><p><div class=verse-container id=sn42.7:1.7><span>Taṁ kiṁ maññasi, gāmaṇi, idhassu kassakassa gahapatino tīṇi khettāni—ekaṁ khettaṁ aggaṁ, ekaṁ khettaṁ majjhimaṁ, ekaṁ khettaṁ hīnaṁ jaṅgalaṁ ūsaraṁ pāpabhūmi. </span><span class="translation sujato">What do you think? Suppose a farmer has three fields: one’s good, one’s average, and one’s poor—bad ground of sand and salt. </span></div><p><div class=verse-container id=sn42.7:1.8><span>Taṁ kiṁ maññasi, gāmaṇi, asu kassako gahapati bījāni patiṭṭhāpetukāmo kattha paṭhamaṁ patiṭṭhāpeyya, yaṁ vā aduṁ khettaṁ aggaṁ, yaṁ vā aduṁ khettaṁ majjhimaṁ, yaṁ vā aduṁ khettaṁ hīnaṁ jaṅgalaṁ ūsaraṁ pāpabhūmī”ti? </span><span class="translation sujato">What do you think? When that farmer wants to plant seeds, where would he plant them first: the good field, the average one, or the poor one?” </span></div><p><div class=verse-container id=sn42.7:1.9><span>“Asu, bhante, kassako gahapati bījāni patiṭṭhāpetukāmo yaṁ aduṁ khettaṁ aggaṁ tattha patiṭṭhāpeyya. Tattha patiṭṭhāpetvā yaṁ aduṁ khettaṁ majjhimaṁ tattha patiṭṭhāpeyya. Tattha patiṭṭhāpetvā yaṁ aduṁ khettaṁ hīnaṁ jaṅgalaṁ ūsaraṁ pāpabhūmi tattha patiṭṭhāpeyyapi, nopi patiṭṭhāpeyya. </span><span class="translation sujato">“Sir, he’d plant them first in the good field, then the average, then he may or may not plant seed in the poor field. </span></div><p><div class=verse-container id=sn42.7:1.10><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn42.7:1.11><span>Antamaso gobhattampi bhavissatī”ti. </span><span class="translation sujato">Because at least it can be fodder for the cattle.” </span></div><p><div class=verse-container id=sn42.7:2.1><span>“Seyyathāpi, gāmaṇi, yaṁ aduṁ khettaṁ aggaṁ; evameva mayhaṁ bhikkhubhikkhuniyo. </span><span class="translation sujato">“To me, the monks and nuns are like the good field. </span></div><p><div class=verse-container id=sn42.7:2.2><span>Tesāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ, sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsemi. </span><span class="translation sujato">I teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure. </span></div><p><div class=verse-container id=sn42.7:2.3><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn42.7:2.4><span>Ete hi, gāmaṇi, maṁdīpā maṁleṇā maṁtāṇā maṁsaraṇā viharanti. </span><span class="translation sujato">Because they live with me as their island, protection, shelter, and refuge. </span></div><p><div class=verse-container id=sn42.7:2.5><span>Seyyathāpi, gāmaṇi, yaṁ aduṁ khettaṁ majjhimaṁ; evameva mayhaṁ upāsakaupāsikāyo. </span><span class="translation sujato">To me, the laymen and laywomen are like the average field. </span></div><p><div class=verse-container id=sn42.7:2.6><span>Tesaṁ pāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ, sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsemi. </span><span class="translation sujato">I also teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure. </span></div><p><div class=verse-container id=sn42.7:2.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn42.7:2.8><span>Ete hi, gāmaṇi, maṁdīpā maṁleṇā maṁtāṇā maṁsaraṇā viharanti. </span><span class="translation sujato">Because they live with me as their island, protection, shelter, and refuge. </span></div><p><div class=verse-container id=sn42.7:2.9><span>Seyyathāpi, gāmaṇi, yaṁ aduṁ khettaṁ hīnaṁ jaṅgalaṁ ūsaraṁ pāpabhūmi; evameva mayhaṁ aññatitthiyā samaṇabrāhmaṇaparibbājakā. </span><span class="translation sujato">To me, the ascetics, brahmins, and wanderers of other religions are like the poor field, the bad ground of sand and salt. </span></div><p><div class=verse-container id=sn42.7:2.10><span>Tesaṁ pāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāsemi. </span><span class="translation sujato">I also teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure. </span></div><p><div class=verse-container id=sn42.7:2.11><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn42.7:2.12><span>Appeva nāma ekaṁ padampi ājāneyyuṁ taṁ nesaṁ assa dīgharattaṁ hitāya sukhāyāti. </span><span class="translation sujato">Hopefully they might understand even a single sentence, which would be for their lasting welfare and happiness. </span></div><p><div class=verse-container id=sn42.7:3.1><span>Seyyathāpi, gāmaṇi, purisassa tayo udakamaṇikā—eko udakamaṇiko acchiddo ahārī aparihārī, eko udakamaṇiko acchiddo hārī parihārī, eko udakamaṇiko chiddo hārī parihārī. </span><span class="translation sujato">Suppose a person had three water jars: one that’s uncracked and nonporous; one that’s uncracked but porous; and one that’s cracked and porous. </span></div><p><div class=verse-container id=sn42.7:3.2><span>Taṁ kiṁ maññasi, gāmaṇi, asu puriso udakaṁ nikkhipitukāmo kattha paṭhamaṁ nikkhipeyya, yo vā so udakamaṇiko acchiddo ahārī aparihārī, yo vā so udakamaṇiko acchiddo hārī parihārī, yo vā so udakamaṇiko chiddo hārī parihārī”ti? </span><span class="translation sujato">What do you think? When that person wants to store water, where would they store it first: in the jar that’s uncracked and nonporous, the one that’s uncracked but porous, or the one that’s cracked and porous?” </span></div><p><div class=verse-container id=sn42.7:3.3><span>“Asu, bhante, puriso udakaṁ nikkhipitukāmo, yo so udakamaṇiko acchiddo ahārī aparihārī tattha nikkhipeyya, tattha nikkhipitvā, yo so udakamaṇiko acchiddo hārī parihārī tattha nikkhipeyya, tattha nikkhipitvā, yo so udakamaṇiko chiddo hārī parihārī tattha nikkhipeyyapi, nopi nikkhipeyya. </span><span class="translation sujato">“Sir, they’d store water first in the jar that’s uncracked and nonporous, then the one that’s uncracked but porous, then they may or may not store water in the one that’s cracked and porous. </span></div><p><div class=verse-container id=sn42.7:3.4><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn42.7:3.5><span>Antamaso bhaṇḍadhovanampi bhavissatī”ti. </span><span class="translation sujato">Because at least it can be used for washing the dishes.” </span></div><p><div class=verse-container id=sn42.7:4.1><span>“Seyyathāpi, gāmaṇi, yo so udakamaṇiko acchiddo ahārī aparihārī; evameva mayhaṁ bhikkhubhikkhuniyo. </span><span class="translation sujato">“To me, the monks and nuns are like the water jar that’s uncracked and nonporous. </span></div><p><div class=verse-container id=sn42.7:4.2><span>Tesāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāsemi. </span><span class="translation sujato">I teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure. </span></div><p><div class=verse-container id=sn42.7:4.3><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn42.7:4.4><span>Ete hi, gāmaṇi, maṁdīpā maṁleṇā maṁtāṇā maṁsaraṇā viharanti. </span><span class="translation sujato">Because they live with me as their island, protection, shelter, and refuge. </span></div><p><div class=verse-container id=sn42.7:4.5><span>Seyyathāpi, gāmaṇi, yo so udakamaṇiko acchiddo hārī parihārī; evameva mayhaṁ upāsakaupāsikāyo. </span><span class="translation sujato">To me, the laymen and laywomen are like the water jar that’s uncracked but porous. </span></div><p><div class=verse-container id=sn42.7:4.6><span>Tesāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāsemi. </span><span class="translation sujato">I teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure. </span></div><p><div class=verse-container id=sn42.7:4.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn42.7:4.8><span>Ete hi, gāmaṇi, maṁdīpā maṁleṇā maṁtāṇā maṁsaraṇā viharanti. </span><span class="translation sujato">Because they live with me as their island, protection, shelter, and refuge. </span></div><p><div class=verse-container id=sn42.7:4.9><span>Seyyathāpi, gāmaṇi, yo so udakamaṇiko chiddo hārī parihārī; evameva mayhaṁ aññatitthiyā samaṇabrāhmaṇaparibbājakā. </span><span class="translation sujato">To me, the ascetics, brahmins, and wanderers of other religions are like the water jar that’s cracked and porous. </span></div><p><div class=verse-container id=sn42.7:4.10><span>Tesāhaṁ dhammaṁ desemi—ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsemi. </span><span class="translation sujato">I also teach them the Dhamma that’s good in the beginning, good in the middle, and good in the end, meaningful and well-phrased. And I reveal a spiritual practice that’s entirely full and pure. </span></div><p><div class=verse-container id=sn42.7:4.11><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn42.7:4.12><span>Appeva nāma ekaṁ padampi ājāneyyuṁ, taṁ nesaṁ assa dīgharattaṁ hitāya sukhāyā”ti. </span><span class="translation sujato">Hopefully they might understand even a single sentence, which would be for their lasting welfare and happiness.” </span></div><p><div class=verse-container id=sn42.7:5.1><span>Evaṁ vutte, asibandhakaputto gāmaṇi bhagavantaṁ etadavoca: </span><span class="translation sujato">When he said this, Asibandhaka’s son the chief said to the Buddha, </span></div><p><div class=verse-container id=sn42.7:5.2><span>“abhikkantaṁ, bhante, abhikkantaṁ, bhante …pe… </span><span class="translation sujato">“Excellent, sir! Excellent! … </span></div><p><div class=verse-container id=sn42.7:5.3><span>upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=sn42.7:5.4><span>Sattamaṁ. </span></div><div class=flex-between><a href=/canon/en/pli/ms/sutta/sn/sn0042/sn0042P0006.html>Previous</a><a href=/canon/en/pli/ms/sutta/sn/sn0042/sn0042P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>