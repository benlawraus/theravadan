<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0042.html> Gāmaṇisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0042/sn0042P0006.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0042/sn0042P0005.html>Previous</a><a href=/canon/en/pli/ms/sutta/sn/sn0042/sn0042P0007.html>Next</a></div><p><div class=verse-container id=sn42.6:0.1><span>Saṁyutta Nikāya 42.6 </span><span class="translation sujato">Linked Discourses 42.6 </span></div><p><div class=verse-container id=sn42.6:0.2><span>1. Gāmaṇivagga </span><span class="translation sujato">1. Chiefs </span></div><p><div class=verse-container id=sn42.6:0.3><span class=big-bold>Asibandhakaputtasutta </span><span class="translation sujato">With Asibandhaka’s Son </span></div><p><div class=verse-container id=sn42.6:1.1><span>Ekaṁ samayaṁ bhagavā nāḷandāyaṁ viharati pāvārikambavane. </span><span class="translation sujato">At one time the Buddha was staying near Nāḷandā in Pāvārika’s mango grove. </span></div><p><div class=verse-container id=sn42.6:1.2><span>Atha kho asibandhakaputto gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho asibandhakaputto gāmaṇi bhagavantaṁ etadavoca: </span><span class="translation sujato">Then Asibandhaka’s son the chief went up to the Buddha, bowed, sat down to one side, and said to him: </span></div><p><div class=verse-container id=sn42.6:2.1><span>“brāhmaṇā, bhante, pacchā bhūmakā kāmaṇḍalukā sevālamālikā udakorohakā aggiparicārakā. </span><span class="translation sujato">“Sir, there are western brahmins draped with moss who carry pitchers, immerse themselves in water, and serve the sacred flame. </span></div><p><div class=verse-container id=sn42.6:2.2><span>Te mataṁ kālaṅkataṁ uyyāpenti nāma saññāpenti nāma saggaṁ nāma okkāmenti. </span><span class="translation sujato">When someone has passed away, they truly lift them up, raise them up, and guide them along to heaven. </span></div><p><div class=verse-container id=sn42.6:2.3><span>Bhagavā pana, bhante, arahaṁ sammāsambuddho pahoti tathā kātuṁ yathā sabbo loko kāyassa bhedā paraṁ maraṇā sugatiṁ saggaṁ lokaṁ upapajjeyyā”ti? </span><span class="translation sujato">But what about the Blessed One, the perfected one, the fully awakened Buddha: is he able to ensure that the whole world will be reborn in a good place, a heavenly realm when their body breaks up, after death?” </span></div><p><div class=verse-container id=sn42.6:3.1><span>“Tena hi, gāmaṇi, taññevettha paṭipucchissāmi. Yathā te khameyya tathā naṁ byākareyyāsīti. </span><span class="translation sujato">“Well then, chief, I’ll ask you about this in return, and you can answer as you like. </span></div><p><div class=verse-container id=sn42.6:4.1><span>Taṁ kiṁ maññasi, gāmaṇi, </span><span class="translation sujato">What do you think, chief? </span></div><p><div class=verse-container id=sn42.6:4.2><span>idhassa puriso pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko. </span><span class="translation sujato">Take a person who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view. </span></div><p><div class=verse-container id=sn42.6:4.3><span>Tamenaṁ mahājanakāyo saṅgamma samāgamma āyāceyya thomeyya pañjaliko anuparisakkeyya: </span><span class="translation sujato">And a large crowd comes together to offer up prayers and praise, circumambulating them with joined palms and saying: </span></div><p><div class=verse-container id=sn42.6:4.4><span>‘ayaṁ puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti. </span><span class="translation sujato">‘When this person’s body breaks up, after death, may they be reborn in a good place, a heavenly realm!’ </span></div><p><div class=verse-container id=sn42.6:4.5><span>Taṁ kiṁ maññasi, gāmaṇi, </span><span class="translation sujato">What do you think, chief? </span></div><p><div class=verse-container id=sn42.6:4.6><span>api nu so puriso mahato janakāyassa āyācanahetu vā thomanahetu vā pañjalikā anuparisakkanahetu vā kāyassa bhedā paraṁ maraṇā sugatiṁ saggaṁ lokaṁ upapajjeyyā”ti? </span><span class="translation sujato">Would that person be reborn in heaven because of their prayers?” </span></div><p><div class=verse-container id=sn42.6:4.7><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn42.6:5.1><span>“Seyyathāpi, gāmaṇi, puriso mahatiṁ puthusilaṁ gambhīre udakarahade pakkhipeyya. </span><span class="translation sujato">“Chief, suppose a person were to throw a broad rock into a deep lake. </span></div><p><div class=verse-container id=sn42.6:5.2><span>Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya: </span><span class="translation sujato">And a large crowd was to come together to offer up prayers and praise, circumambulating it with joined palms, and saying: </span></div><p><div class=verse-container id=sn42.6:5.3><span>‘ummujja, bho puthusile, uplava, bho puthusile, thalamuplava, bho puthusile’ti. </span><span class="translation sujato">‘Rise, good rock! Float, good rock! Float to shore, good rock!’ </span></div><p><div class=verse-container id=sn42.6:5.4><span>Taṁ kiṁ maññasi, gāmaṇi, </span><span class="translation sujato">What do you think, chief? </span></div><p><div class=verse-container id=sn42.6:5.5><span>api nu sā puthusilā mahato janakāyassa āyācanahetu vā thomanahetu vā pañjalikā anuparisakkanahetu vā ummujjeyya vā uplaveyya vā thalaṁ vā uplaveyyā”ti? </span><span class="translation sujato">Would that broad rock rise up or float because of their prayers?” </span></div><p><div class=verse-container id=sn42.6:5.6><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn42.6:5.7><span>“Evameva kho, gāmaṇi, yo so puriso pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko. </span><span class="translation sujato">“In the same way, take a person who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view. </span></div><p><div class=verse-container id=sn42.6:5.8><span>Kiñcāpi taṁ mahā janakāyo saṅgamma samāgamma āyāceyya thomeyya pañjaliko anuparisakkeyya: </span><span class="translation sujato">Even though a large crowd comes together to offer up prayers and praise … </span></div><p><div class=verse-container id=sn42.6:5.9><span>‘ayaṁ puriso kāyassa bhedā paraṁ maraṇā sugatiṁ saggaṁ lokaṁ upapajjatū’ti, atha kho so puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><span class="translation sujato">when their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=sn42.6:6.1><span>Taṁ kiṁ maññasi, gāmaṇi, </span><span class="translation sujato">What do you think, chief? </span></div><p><div class=verse-container id=sn42.6:6.2><span>idhassa puriso pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhiko. </span><span class="translation sujato">Take a person who doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, and have right view. </span></div><p><div class=verse-container id=sn42.6:6.3><span>Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya: </span><span class="translation sujato">And a large crowd comes together to offer up prayers and praise, circumambulating them with joined palms and saying: </span></div><p><div class=verse-container id=sn42.6:6.4><span>‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatū’ti. </span><span class="translation sujato">‘When this person’s body breaks up, after death, may they be reborn in a place of loss, a bad place, the underworld, hell!’ </span></div><p><div class=verse-container id=sn42.6:6.5><span>Taṁ kiṁ maññasi, gāmaṇi, </span><span class="translation sujato">What do you think, chief? </span></div><p><div class=verse-container id=sn42.6:6.6><span>api nu so puriso mahato janakāyassa āyācanahetu vā thomanahetu vā pañjalikā anuparisakkanahetu vā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyā”ti? </span><span class="translation sujato">Would that person be reborn in hell because of their prayers?” </span></div><p><div class=verse-container id=sn42.6:6.7><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn42.6:7.1><span>“Seyyathāpi, gāmaṇi, puriso sappikumbhaṁ vā telakumbhaṁ vā gambhīre udakarahade ogāhetvā bhindeyya. Tatra yāssa sakkharā vā kaṭhalā vā sā adhogāmī assa; yañca khvassa tatra sappi vā telaṁ vā taṁ uddhaṁ gāmi assa. </span><span class="translation sujato">“Chief, suppose a person were to sink a pot of ghee or oil into a deep lake and break it open. Its shards and chips would sink down, while the ghee or oil in it would rise up. </span></div><p><div class=verse-container id=sn42.6:7.2><span>Tamenaṁ mahā janakāyo saṅgamma samāgamma āyāceyya thomeyya pañjaliko anuparisakkeyya: </span><span class="translation sujato">And a large crowd was to come together to offer up prayers and praise, circumambulating it with joined palms and saying: </span></div><p><div class=verse-container id=sn42.6:7.3><span>‘osīda, bho sappitela, saṁsīda, bho sappitela, adho gaccha, bho sappitelā’ti. </span><span class="translation sujato">‘Sink, good ghee or oil! Descend, good ghee or oil! Go down, good ghee or oil!’ </span></div><p><div class=verse-container id=sn42.6:7.4><span>Taṁ kiṁ maññasi, gāmaṇi, </span><span class="translation sujato">What do you think, chief? </span></div><p><div class=verse-container id=sn42.6:7.5><span>api nu taṁ sappitelaṁ mahato janakāyassa āyācanahetu vā thomanahetu vā pañjalikā anuparisakkanahetu vā osīdeyya vā saṁsīdeyya vā adho vā gaccheyyā”ti? </span><span class="translation sujato">Would that ghee or oil sink and descend because of their prayers?” </span></div><p><div class=verse-container id=sn42.6:7.6><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn42.6:8.1><span>“Evameva kho, gāmaṇi, yo so puriso pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu, abyāpannacitto, sammādiṭṭhiko, </span><span class="translation sujato">“In the same way, take a person who doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, and have right view. </span></div><p><div class=verse-container id=sn42.6:8.2><span>kiñcāpi taṁ mahā janakāyo saṅgamma samāgamma āyāceyya thomeyya pañjaliko anuparisakkeyya: </span><span class="translation sujato">Even though a large crowd comes together to offer up prayers and praise … </span></div><p><div class=verse-container id=sn42.6:8.3><span>‘ayaṁ puriso kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatū’ti, atha kho so puriso kāyassa bhedā paraṁ maraṇā sugatiṁ saggaṁ lokaṁ upapajjeyyā”ti. </span><span class="translation sujato">when their body breaks up, after death, they’re reborn in a good place, a heavenly realm.” </span></div><p><div class=verse-container id=sn42.6:8.4><span>Evaṁ vutte, asibandhakaputto gāmaṇi bhagavantaṁ etadavoca: </span><span class="translation sujato">When he said this, Asibandhaka’s son the chief said to the Buddha, </span></div><p><div class=verse-container id=sn42.6:8.5><span>“abhikkantaṁ, bhante …pe… </span><span class="translation sujato">“Excellent, sir! … </span></div><p><div class=verse-container id=sn42.6:8.6><span>ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=sn42.6:8.7><span>Chaṭṭhaṁ. </span></div><div class=flex-between><a href=/canon/en/pli/ms/sutta/sn/sn0042/sn0042P0005.html>Previous</a><a href=/canon/en/pli/ms/sutta/sn/sn0042/sn0042P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>