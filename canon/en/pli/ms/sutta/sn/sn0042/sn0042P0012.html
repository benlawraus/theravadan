<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0042.html> Gāmaṇisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0042/sn0042P0012.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0042/sn0042P0011.html>Previous</a><a href=/canon/en/pli/ms/sutta/sn/sn0042/sn0042P0013.html>Next</a></div><p id=sn42.12:0.1><span class=root>Saṁyutta Nikāya 42.12 </span><br> <span class=sujato>Linked Discourses 42.12 </span><br><p id=sn42.12:0.2><span class=root>1. Gāmaṇivagga </span><br> <span class=sujato>1. Chiefs </span><br><p id=sn42.12:0.3><span class="root big-bold">Rāsiyasutta </span><br> <span class=sujato>With Rāsiya </span><br><p id=sn42.12:1.1><span class=root>Atha kho rāsiyo gāmaṇi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rāsiyo gāmaṇi bhagavantaṁ etadavoca: </span><br> <span class=sujato>Then Rāsiya the chief went up to the Buddha, bowed, sat down to one side, and said to him: </span><br><p id=sn42.12:1.2><span class=root>“sutaṁ metaṁ, bhante, ‘samaṇo gotamo sabbaṁ tapaṁ garahati, sabbaṁ tapassiṁ lūkhajīviṁ ekaṁsena upavadati upakkosatī’ti. </span><br> <span class=sujato>“Sir, I have heard this: ‘The ascetic Gotama criticizes all forms of mortification. He categorically condemns and denounces those fervent mortifiers who live rough.’ </span><br><p id=sn42.12:1.3><span class=root>Ye te, bhante, evamāhaṁsu: ‘samaṇo gotamo sabbaṁ tapaṁ garahati, sabbaṁ tapassiṁ lūkhajīviṁ ekaṁsena upavadati upakkosatī’ti, kacci te, bhante, bhagavato vuttavādino, na ca bhagavantaṁ abhūtena abbhācikkhanti, dhammassa cānudhammaṁ byākaronti, na ca koci sahadhammiko vādānuvādo gārayhaṁ ṭhānaṁ āgacchatī”ti? </span><br> <span class=sujato>Do those who say this repeat what the Buddha has said, and not misrepresent him with an untruth? Is their explanation in line with the teaching? Are there any legitimate grounds for rebuttal and criticism?” </span><br><p id=sn42.12:1.4><span class=root>“Ye te, gāmaṇi, evamāhaṁsu: ‘samaṇo gotamo sabbaṁ tapaṁ garahati, sabbaṁ tapassiṁ lūkhajīviṁ ekaṁsena upavadati upakkosatī’ti, na me te vuttavādino, abbhācikkhanti ca pana maṁ te asatā tucchā abhūtena. </span><br> <span class=sujato>“Chief, those who say this do not repeat what I have said. They misrepresent me with what is false, hollow, and untrue. </span><br><p id=sn42.12:2.1><span class=root>Dveme, gāmaṇi, antā pabbajitena na sevitabbā—</span><br> <span class=sujato>These two extremes should not be cultivated by one who has gone forth. </span><br><p id=sn42.12:2.2><span class=root>yo cāyaṁ kāmesu kāmasukhallikānuyogo hīno gammo pothujjaniko anariyo anatthasaṁhito, yo cāyaṁ attakilamathānuyogo dukkho anariyo anatthasaṁhito. </span><br> <span class=sujato>Indulgence in sensual pleasures, which is low, crude, ordinary, ignoble, and pointless. And indulgence in self-mortification, which is painful, ignoble, and pointless. </span><br><p id=sn42.12:2.3><span class=root>Ete te, gāmaṇi, ubho ante anupagamma majjhimā paṭipadā tathāgatena abhisambuddhā—cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati. </span><br> <span class=sujato>Avoiding these two extremes, the Realized One understood the middle way of practice, which gives vision and knowledge, and leads to peace, direct knowledge, awakening, and extinguishment. </span><br><p id=sn42.12:2.4><span class=root>Katamā ca sā, gāmaṇi, majjhimā paṭipadā tathāgatena abhisambuddhā—cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati? </span><br> <span class=sujato>And what is that middle way of practice? </span><br><p id=sn42.12:2.5><span class=root>Ayameva ariyo aṭṭhaṅgiko maggo, seyyathidaṁ—</span><br> <span class=sujato>It is simply this noble eightfold path, that is: </span><br><p id=sn42.12:2.6><span class=root>sammādiṭṭhi …pe… sammāsamādhi. </span><br> <span class=sujato>right view, right thought, right speech, right action, right livelihood, right effort, right mindfulness, and right immersion. </span><br><p id=sn42.12:2.7><span class=root>Ayaṁ kho sā, gāmaṇi, majjhimā paṭipadā tathāgatena abhisambuddhā—cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati. </span><br> <span class=sujato>This, chief, is the middle way of practice that was understood by the Realized One, which gives vision and knowledge, and leads to peace, direct knowledge, awakening, and extinguishment. </span><br><p id=sn42.12:3.1><span class=root>Tayo kho me, gāmaṇi, kāmabhogino santo saṁvijjamānā lokasmiṁ. </span><br> <span class=sujato>There are these three kinds of pleasure seekers in the world. </span><br><p id=sn42.12:3.2><span class=root>Katame tayo? </span><br> <span class=sujato>What three? </span><br><p id=sn42.12:3.3><span class=root>Idha, gāmaṇi, ekacco kāmabhogī adhammena bhoge pariyesati, sāhasena adhammena bhoge pariyesitvā sāhasena na attānaṁ sukheti na pīṇeti na saṁvibhajati na puññāni karoti. </span><br> <span class=sujato>Take a pleasure seeker who seeks wealth using illegitimate, coercive means, and who doesn’t make themselves happy and pleased, or share it and make merit. </span><br><p id=sn42.12:3.4><span class=root>Idha pana, gāmaṇi, ekacco kāmabhogī adhammena bhoge pariyesati sāhasena. </span><br> <span class=sujato>Next, a pleasure seeker seeks wealth using illegitimate, coercive means. </span><br><p id=sn42.12:3.5><span class=root>Adhammena bhoge pariyesitvā sāhasena attānaṁ sukheti pīṇeti, na saṁvibhajati na puññāni karoti. </span><br> <span class=sujato>They make themselves happy and pleased, but don’t share it and make merit. </span><br><p id=sn42.12:3.6><span class=root>Idha pana, gāmaṇi, ekacco kāmabhogī adhammena bhoge pariyesati sāhasena. </span><br> <span class=sujato>Next, a pleasure seeker seeks wealth using illegitimate, coercive means. </span><br><p id=sn42.12:3.7><span class=root>Adhammena bhoge pariyesitvā sāhasena attānaṁ sukheti pīṇeti saṁvibhajati puññāni karoti. </span><br> <span class=sujato>They make themselves happy and pleased, and they share it and make merit. </span><br><p id=sn42.12:4.1><span class=root>Idha pana, gāmaṇi, ekacco kāmabhogī dhammādhammena bhoge pariyesati sāhasenapi asāhasenapi. </span><br> <span class=sujato>Next, a pleasure seeker seeks wealth using means both legitimate and illegitimate, and coercive and non-coercive. </span><br><p id=sn42.12:4.2><span class=root>Dhammādhammena bhoge pariyesitvā sāhasenapi asāhasenapi na attānaṁ sukheti, na pīṇeti, na saṁvibhajati, na puññāni karoti. </span><br> <span class=sujato>They don’t make themselves happy and pleased, or share it and make merit. </span><br><p id=sn42.12:4.3><span class=root>Idha pana, gāmaṇi, ekacco kāmabhogī dhammādhammena bhoge pariyesati sāhasenapi asāhasenapi. </span><br> <span class=sujato>Next, a pleasure seeker seeks wealth using means both legitimate and illegitimate, and coercive and non-coercive. </span><br><p id=sn42.12:4.4><span class=root>Dhammādhammena bhoge pariyesitvā sāhasenapi asāhasenapi attānaṁ sukheti pīṇeti, na saṁvibhajati, na puññāni karoti. </span><br> <span class=sujato>They don’t make themselves happy and pleased, or share it and make merit. </span><br><p id=sn42.12:4.5><span class=root>Idha pana, gāmaṇi, ekacco kāmabhogī dhammādhammena bhoge pariyesati, sāhasenapi asāhasenapi. </span><br> <span class=sujato>Next, a pleasure seeker seeks wealth using means both legitimate and illegitimate, and coercive and non-coercive. </span><br><p id=sn42.12:4.6><span class=root>Dhammādhammena bhoge pariyesitvā sāhasenapi asāhasenapi attānaṁ sukheti pīṇeti saṁvibhajati puññāni karoti. </span><br> <span class=sujato>They make themselves happy and pleased, and they share it and make merit. </span><br><p id=sn42.12:5.1><span class=root>Idha pana, gāmaṇi, ekacco kāmabhogī dhammena bhoge pariyesati asāhasena. </span><br> <span class=sujato>Next, a pleasure seeker seeks wealth using legitimate, non-coercive means. </span><br><p id=sn42.12:5.2><span class=root>Dhammena bhoge pariyesitvā asāhasena na attānaṁ sukheti, na pīṇeti, na saṁvibhajati, na puññāni karoti. </span><br> <span class=sujato>They don’t make themselves happy and pleased, or share it and make merit. </span><br><p id=sn42.12:5.3><span class=root>Idha pana, gāmaṇi, ekacco kāmabhogī dhammena bhoge pariyesati asāhasena. </span><br> <span class=sujato>Next, a pleasure seeker seeks wealth using legitimate, non-coercive means. </span><br><p id=sn42.12:5.4><span class=root>Dhammena bhoge pariyesitvā asāhasena attānaṁ sukheti pīṇeti, na saṁvibhajati, na puññāni karoti. </span><br> <span class=sujato>They make themselves happy and pleased, but don’t share it and make merit. </span><br><p id=sn42.12:5.5><span class=root>Idha pana, gāmaṇi, ekacco kāmabhogī dhammena bhoge pariyesati asāhasena. </span><br> <span class=sujato>Next, a pleasure seeker seeks wealth using legitimate, non-coercive means. </span><br><p id=sn42.12:5.6><span class=root>Dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti. </span><br> <span class=sujato>They make themselves happy and pleased, and they share it and make merit. </span><br><p id=sn42.12:5.7><span class=root>Te ca bhoge gadhito mucchito ajjhopanno anādīnavadassāvī anissaraṇapañño paribhuñjati. </span><br> <span class=sujato>They enjoy that wealth tied, infatuated, attached, blind to the drawbacks, and not understanding the escape. </span><br><p id=sn42.12:5.8><span class=root>Idha pana, gāmaṇi, ekacco kāmabhogī dhammena bhoge pariyesati asāhasena. </span><br> <span class=sujato>Next, a pleasure seeker seeks wealth using legitimate, non-coercive means. </span><br><p id=sn42.12:5.9><span class=root>Dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti. </span><br> <span class=sujato>They make themselves happy and pleased, and they share it and make merit. </span><br><p id=sn42.12:5.10><span class=root>Te ca bhoge agadhito amucchito anajjhopanno ādīnavadassāvī nissaraṇapañño paribhuñjati. </span><br> <span class=sujato>And they enjoy that wealth untied, uninfatuated, unattached, seeing the drawbacks, and understanding the escape. </span><br><p id=sn42.12:6.1><span class=root>Tatra, gāmaṇi, yvāyaṁ kāmabhogī adhammena bhoge pariyesati sāhasena, adhammena bhoge pariyesitvā sāhasena na attānaṁ sukheti, na pīṇeti, na saṁvibhajati, na puññāni karoti. </span><br> <span class=sujato>Now, consider the pleasure seeker who seeks wealth using illegitimate, coercive means, and who doesn’t make themselves happy and pleased, or share it and make merit. </span><br><p id=sn42.12:6.2><span class=root>Ayaṁ, gāmaṇi, kāmabhogī tīhi ṭhānehi gārayho. </span><br> <span class=sujato>They may be criticized on three grounds. </span><br><p id=sn42.12:6.3><span class=root>Katamehi tīhi ṭhānehi gārayho? </span><br> <span class=sujato>What three? </span><br><p id=sn42.12:6.4><span class=root>Adhammena bhoge pariyesati sāhasenāti, iminā paṭhamena ṭhānena gārayho. </span><br> <span class=sujato>They seek wealth using illegitimate, coercive means. This is the first ground for criticism. </span><br><p id=sn42.12:6.5><span class=root>Na attānaṁ sukheti na pīṇetīti, iminā dutiyena ṭhānena gārayho. </span><br> <span class=sujato>They don’t make themselves happy and pleased. This is the second ground for criticism. </span><br><p id=sn42.12:6.6><span class=root>Na saṁvibhajati, na puññāni karotīti, iminā tatiyena ṭhānena gārayho. </span><br> <span class=sujato>They don’t share it and make merit. This is the third ground for criticism. </span><br><p id=sn42.12:6.7><span class=root>Ayaṁ, gāmaṇi, kāmabhogī imehi tīhi ṭhānehi gārayho. </span><br> <span class=sujato>This pleasure seeker may be criticized on these three grounds. </span><br><p id=sn42.12:7.1><span class=root>Tatra, gāmaṇi, yvāyaṁ kāmabhogī adhammena bhoge pariyesati sāhasena, adhammena bhoge pariyesitvā sāhasena attānaṁ sukheti pīṇeti, na saṁvibhajati, na puññāni karoti. </span><br> <span class=sujato>Now, consider the pleasure seeker who seeks wealth using illegitimate, coercive means, and who makes themselves happy and pleased, but doesn’t share it and make merit. </span><br><p id=sn42.12:7.2><span class=root>Ayaṁ, gāmaṇi, kāmabhogī dvīhi ṭhānehi gārayho, ekena ṭhānena pāsaṁso. </span><br> <span class=sujato>This pleasure seeker may be criticized on two grounds, and praised on one. </span><br><p id=sn42.12:7.3><span class=root>Katamehi dvīhi ṭhānehi gārayho? </span><br> <span class=sujato>What are the two grounds for criticism? </span><br><p id=sn42.12:7.4><span class=root>Adhammena bhoge pariyesati sāhasenāti, iminā paṭhamena ṭhānena gārayho. </span><br> <span class=sujato>They seek wealth using illegitimate, coercive means. This is the first ground for criticism. </span><br><p id=sn42.12:7.5><span class=root>Na saṁvibhajati, na puññāni karotīti, iminā dutiyena ṭhānena gārayho. </span><br> <span class=sujato>They don’t share it and make merit. This is the second ground for criticism. </span><br><p id=sn42.12:7.6><span class=root>Katamena ekena ṭhānena pāsaṁso? </span><br> <span class=sujato>What is the one ground for praise? </span><br><p id=sn42.12:7.7><span class=root>Attānaṁ sukheti pīṇetīti, iminā ekena ṭhānena pāsaṁso. </span><br> <span class=sujato>They make themselves happy and pleased. This is the one ground for praise. </span><br><p id=sn42.12:7.8><span class=root>Ayaṁ, gāmaṇi, kāmabhogī imehi dvīhi ṭhānehi gārayho, iminā ekena ṭhānena pāsaṁso. </span><br> <span class=sujato>This pleasure seeker may be criticized on these two grounds, and praised on this one. </span><br><p id=sn42.12:8.1><span class=root>Tatra, gāmaṇi, yvāyaṁ kāmabhogī adhammena bhoge pariyesati sāhasena, adhammena bhoge pariyesitvā sāhasena attānaṁ sukheti pīṇeti saṁvibhajati puññāni karoti. </span><br> <span class=sujato>Now, consider the pleasure seeker who seeks wealth using illegitimate, coercive means, and who makes themselves happy and pleased, and shares it and makes merit. </span><br><p id=sn42.12:8.2><span class=root>Ayaṁ, gāmaṇi, kāmabhogī ekena ṭhānena gārayho, dvīhi ṭhānehi pāsaṁso. </span><br> <span class=sujato>This pleasure seeker may be criticized on one ground, and praised on two. </span><br><p id=sn42.12:8.3><span class=root>Katamena ekena ṭhānena gārayho? </span><br> <span class=sujato>What is the one ground for criticism? </span><br><p id=sn42.12:8.4><span class=root>Adhammena bhoge pariyesati sāhasenāti, iminā ekena ṭhānena gārayho. </span><br> <span class=sujato>They seek wealth using illegitimate, coercive means. This is the one ground for criticism. </span><br><p id=sn42.12:8.5><span class=root>Katamehi dvīhi ṭhānehi pāsaṁso? </span><br> <span class=sujato>What are the two grounds for praise? </span><br><p id=sn42.12:8.6><span class=root>Attānaṁ sukheti pīṇetīti, iminā paṭhamena ṭhānena pāsaṁso. </span><br> <span class=sujato>They make themselves happy and pleased. This is the first ground for praise. </span><br><p id=sn42.12:8.7><span class=root>Saṁvibhajati puññāni karotīti, iminā dutiyena ṭhānena pāsaṁso. </span><br> <span class=sujato>They share it and make merit. This is the second ground for praise. </span><br><p id=sn42.12:8.8><span class=root>Ayaṁ, gāmaṇi, kāmabhogī, iminā ekena ṭhānena gārayho, imehi dvīhi ṭhānehi pāsaṁso. </span><br> <span class=sujato>This pleasure seeker may be criticized on this one ground, and praised on these two. </span><br><p id=sn42.12:9.1><span class=root>Tatra, gāmaṇi, yvāyaṁ kāmabhogī dhammādhammena bhoge pariyesati sāhasenapi asāhasenapi, dhammādhammena bhoge pariyesitvā sāhasenapi asāhasenapi na attānaṁ sukheti, na pīṇeti, na saṁvibhajati, na puññāni karoti. </span><br> <span class=sujato>Now, consider the pleasure seeker who seeks wealth using means both legitimate and illegitimate, and coercive and non-coercive, and who doesn’t make themselves happy and pleased, or share it and make merit. </span><br><p id=sn42.12:9.2><span class=root>Ayaṁ, gāmaṇi, kāmabhogī ekena ṭhānena pāsaṁso, tīhi ṭhānehi gārayho. </span><br> <span class=sujato>They may be praised on one ground, and criticized on three. </span><br><p id=sn42.12:9.3><span class=root>Katamena ekena ṭhānena pāsaṁso? </span><br> <span class=sujato>What is the one ground for praise? </span><br><p id=sn42.12:9.4><span class=root>Dhammena bhoge pariyesati asāhasenāti, iminā ekena ṭhānena pāsaṁso. </span><br> <span class=sujato>They seek wealth using legitimate, non-coercive means. This is the one ground for praise. </span><br><p id=sn42.12:9.5><span class=root>Katamehi tīhi ṭhānehi gārayho? </span><br> <span class=sujato>What are the three grounds for criticism? </span><br><p id=sn42.12:9.6><span class=root>Adhammena bhoge pariyesati sāhasenāti, iminā paṭhamena ṭhānena gārayho. </span><br> <span class=sujato>They seek wealth using illegitimate, coercive means. This is the first ground for criticism. </span><br><p id=sn42.12:9.7><span class=root>Na attānaṁ sukheti, na pīṇetīti, iminā dutiyena ṭhānena gārayho. </span><br> <span class=sujato>They don’t make themselves happy and pleased. This is the second ground for criticism. </span><br><p id=sn42.12:9.8><span class=root>Na saṁvibhajati, na puññāni karotīti, iminā tatiyena ṭhānena gārayho. </span><br> <span class=sujato>They don’t share it and make merit. This is the third ground for criticism. </span><br><p id=sn42.12:9.9><span class=root>Ayaṁ, gāmaṇi, kāmabhogī iminā ekena ṭhānena pāsaṁso, imehi tīhi ṭhānehi gārayho. </span><br> <span class=sujato>This pleasure seeker may be praised on this one ground, and criticized on these three. </span><br><p id=sn42.12:10.1><span class=root>Tatra, gāmaṇi, yvāyaṁ kāmabhogī dhammādhammena bhoge pariyesati sāhasenapi asāhasenapi, dhammādhammena bhoge pariyesitvā sāhasenapi asāhasenapi attānaṁ sukheti pīṇeti, na saṁvibhajati, na puññāni karoti. </span><br> <span class=sujato>Now, consider the pleasure seeker who seeks wealth using means both legitimate and illegitimate, and coercive and non-coercive, and makes themselves happy and pleased, but doesn’t share it and make merit. </span><br><p id=sn42.12:10.2><span class=root>Ayaṁ, gāmaṇi, kāmabhogī dvīhi ṭhānehi pāsaṁso, dvīhi ṭhānehi gārayho. </span><br> <span class=sujato>They may be praised on two grounds, and criticized on two. </span><br><p id=sn42.12:10.3><span class=root>Katamehi dvīhi ṭhānehi pāsaṁso? </span><br> <span class=sujato>What are the two grounds for praise? </span><br><p id=sn42.12:10.4><span class=root>Dhammena bhoge pariyesati asāhasenāti, iminā paṭhamena ṭhānena pāsaṁso. </span><br> <span class=sujato>They seek wealth using legitimate, non-coercive means. This is the first ground for praise. </span><br><p id=sn42.12:10.5><span class=root>Attānaṁ sukheti pīṇetīti, iminā dutiyena ṭhānena pāsaṁso. </span><br> <span class=sujato>They make themselves happy and pleased. This is the second ground for praise. </span><br><p id=sn42.12:10.6><span class=root>Katamehi dvīhi ṭhānehi gārayho? </span><br> <span class=sujato>What are the two grounds for criticism? </span><br><p id=sn42.12:10.7><span class=root>Adhammena bhoge pariyesati sāhasenāti, iminā paṭhamena ṭhānena gārayho. </span><br> <span class=sujato>They seek wealth using illegitimate, coercive means. This is the first ground for criticism. </span><br><p id=sn42.12:10.8><span class=root>Na saṁvibhajati, na puññāni karotīti, iminā dutiyena ṭhānena gārayho. </span><br> <span class=sujato>They don’t share it and make merit. This is the second ground for criticism. </span><br><p id=sn42.12:10.9><span class=root>Ayaṁ, gāmaṇi, kāmabhogī imehi dvīhi ṭhānehi pāsaṁso, imehi dvīhi ṭhānehi gārayho. </span><br> <span class=sujato>This pleasure seeker may be praised on these two grounds, and criticized on these two. </span><br><p id=sn42.12:11.1><span class=root>Tatra, gāmaṇi, yvāyaṁ kāmabhogī dhammādhammena bhoge pariyesati sāhasenapi asāhasenapi, dhammādhammena bhoge pariyesitvā sāhasenapi asāhasenapi attānaṁ sukheti pīṇeti saṁvibhajati puññāni karoti. </span><br> <span class=sujato>Now, consider the pleasure seeker who seeks wealth using means both legitimate and illegitimate, and coercive and non-coercive, and who makes themselves happy and pleased, and shares it and makes merit. </span><br><p id=sn42.12:11.2><span class=root>Ayaṁ, gāmaṇi, kāmabhogī tīhi ṭhānehi pāsaṁso, ekena ṭhānena gārayho. </span><br> <span class=sujato>They may be praised on three grounds, and criticized on one. </span><br><p id=sn42.12:11.3><span class=root>Katamehi tīhi ṭhānehi pāsaṁso? </span><br> <span class=sujato>What are the three grounds for praise? </span><br><p id=sn42.12:11.4><span class=root>Dhammena bhoge pariyesati asāhasenāti, iminā paṭhamena ṭhānena pāsaṁso. </span><br> <span class=sujato>They seek wealth using legitimate, non-coercive means. This is the first ground for praise. </span><br><p id=sn42.12:11.5><span class=root>Attānaṁ sukheti pīṇetīti, iminā dutiyena ṭhānena pāsaṁso. </span><br> <span class=sujato>They make themselves happy and pleased. This is the second ground for praise. </span><br><p id=sn42.12:11.6><span class=root>Saṁvibhajati puññāni karotīti, iminā tatiyena ṭhānena pāsaṁso. </span><br> <span class=sujato>They share it and make merit. This is the third ground for praise. </span><br><p id=sn42.12:11.7><span class=root>Katamena ekena ṭhānena gārayho? </span><br> <span class=sujato>What is the one ground for criticism? </span><br><p id=sn42.12:11.8><span class=root>Adhammena bhoge pariyesati sāhasenāti, iminā ekena ṭhānena gārayho. </span><br> <span class=sujato>They seek wealth using illegitimate, coercive means. This is the one ground for criticism. </span><br><p id=sn42.12:11.9><span class=root>Ayaṁ, gāmaṇi, kāmabhogī imehi tīhi ṭhānehi pāsaṁso, iminā ekena ṭhānena gārayho. </span><br> <span class=sujato>This pleasure seeker may be praised on these three grounds, and criticized on this one. </span><br><p id=sn42.12:12.1><span class=root>Tatra, gāmaṇi, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena, na attānaṁ sukheti, na pīṇeti, na saṁvibhajati, na puññāni karoti. </span><br> <span class=sujato>Now, consider the pleasure seeker who seeks wealth using legitimate, non-coercive means, but who doesn’t make themselves happy and pleased, or share it and make merit. </span><br><p id=sn42.12:12.2><span class=root>Ayaṁ, gāmaṇi, kāmabhogī ekena ṭhānena pāsaṁso, dvīhi ṭhānehi gārayho. </span><br> <span class=sujato>They may be praised on one ground, and criticized on two. </span><br><p id=sn42.12:12.3><span class=root>Katamena ekena ṭhānena pāsaṁso? </span><br> <span class=sujato>What is the one ground for praise? </span><br><p id=sn42.12:12.4><span class=root>Dhammena bhoge pariyesati asāhasenāti, iminā ekena ṭhānena pāsaṁso. </span><br> <span class=sujato>They seek wealth using legitimate, non-coercive means. This is the one ground for praise. </span><br><p id=sn42.12:12.5><span class=root>Katamehi dvīhi ṭhānehi gārayho? </span><br> <span class=sujato>What are the two grounds for criticism? </span><br><p id=sn42.12:12.6><span class=root>Na attānaṁ sukheti, na pīṇetīti, iminā paṭhamena ṭhānena gārayho. </span><br> <span class=sujato>They don’t make themselves happy and pleased. This is the first ground for criticism. </span><br><p id=sn42.12:12.7><span class=root>Na saṁvibhajati, na puññāni karotīti, iminā dutiyena ṭhānena gārayho. </span><br> <span class=sujato>They don’t share it and make merit. This is the second ground for criticism. </span><br><p id=sn42.12:12.8><span class=root>Ayaṁ, gāmaṇi, kāmabhogī iminā ekena ṭhānena pāsaṁso, imehi dvīhi ṭhānehi gārayho. </span><br> <span class=sujato>This pleasure seeker may be praised on this one ground, and criticized on these two. </span><br><p id=sn42.12:13.1><span class=root>Tatra, gāmaṇi, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti, na saṁvibhajati, na puññāni karoti. </span><br> <span class=sujato>Now, consider the pleasure seeker who seeks wealth using legitimate, non-coercive means, and who makes themselves happy and pleased, but doesn’t share it and make merit. </span><br><p id=sn42.12:13.2><span class=root>Ayaṁ, gāmaṇi, kāmabhogī dvīhi ṭhānehi pāsaṁso, ekena ṭhānena gārayho. </span><br> <span class=sujato>This pleasure seeker may be praised on two grounds, and criticized on one. </span><br><p id=sn42.12:13.3><span class=root>Katamehi dvīhi ṭhānehi pāsaṁso? </span><br> <span class=sujato>What are the two grounds for praise? </span><br><p id=sn42.12:13.4><span class=root>Dhammena bhoge pariyesati asāhasenāti, iminā paṭhamena ṭhānena pāsaṁso. </span><br> <span class=sujato>They seek wealth using legitimate, non-coercive means. This is the first ground for praise. </span><br><p id=sn42.12:13.5><span class=root>Attānaṁ sukheti pīṇetīti, iminā dutiyena ṭhānena pāsaṁso. </span><br> <span class=sujato>They make themselves happy and pleased. This is the second ground for praise. </span><br><p id=sn42.12:13.6><span class=root>Katamena ekena ṭhānena gārayho? </span><br> <span class=sujato>What is the one ground for criticism? </span><br><p id=sn42.12:13.7><span class=root>Na saṁvibhajati, na puññāni karotīti, iminā ekena ṭhānena gārayho. </span><br> <span class=sujato>They don’t share it and make merit. This is the one ground for criticism. </span><br><p id=sn42.12:13.8><span class=root>Ayaṁ, gāmaṇi, kāmabhogī imehi dvīhi ṭhānehi pāsaṁso, iminā ekena ṭhānena gārayho. </span><br> <span class=sujato>This pleasure seeker may be praised on these two grounds, and criticized on this one. </span><br><p id=sn42.12:14.1><span class=root>Tatra, gāmaṇi, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge gadhito mucchito ajjhopanno anādīnavadassāvī anissaraṇapañño paribhuñjati. </span><br> <span class=sujato>Now, consider the pleasure seeker who seeks wealth using legitimate, non-coercive means, and who makes themselves happy and pleased, and shares it and makes merit. But they enjoy that wealth tied, infatuated, attached, blind to the drawbacks, and not understanding the escape. </span><br><p id=sn42.12:14.2><span class=root>Ayaṁ, gāmaṇi, kāmabhogī tīhi ṭhānehi pāsaṁso, ekena ṭhānena gārayho. </span><br> <span class=sujato>They may be praised on three grounds and criticized on one. </span><br><p id=sn42.12:14.3><span class=root>Katamehi tīhi ṭhānehi pāsaṁso? </span><br> <span class=sujato>What are the three grounds for praise? </span><br><p id=sn42.12:14.4><span class=root>Dhammena bhoge pariyesati asāhasenāti, iminā paṭhamena ṭhānena pāsaṁso. </span><br> <span class=sujato>They seek wealth using legitimate, non-coercive means. This is the first ground for praise. </span><br><p id=sn42.12:14.5><span class=root>Attānaṁ sukheti pīṇetīti, iminā dutiyena ṭhānena pāsaṁso. </span><br> <span class=sujato>They make themselves happy and pleased. This is the second ground for praise. </span><br><p id=sn42.12:14.6><span class=root>Saṁvibhajati puññāni karotīti, iminā tatiyena ṭhānena pāsaṁso. </span><br> <span class=sujato>They share it and make merit. This is the third ground for praise. </span><br><p id=sn42.12:14.7><span class=root>Katamena ekena ṭhānena gārayho? </span><br> <span class=sujato>What is the one ground for criticism? </span><br><p id=sn42.12:14.8><span class=root>Te ca bhoge gadhito mucchito ajjhopanno anādīnavadassāvī anissaraṇapañño paribhuñjatīti, iminā ekena ṭhānena gārayho. </span><br> <span class=sujato>They enjoy that wealth tied, infatuated, attached, blind to the drawbacks, and not understanding the escape. This is the one ground for criticism. </span><br><p id=sn42.12:14.9><span class=root>Ayaṁ, gāmaṇi, kāmabhogī imehi tīhi ṭhānehi pāsaṁso, iminā ekena ṭhānena gārayho. </span><br> <span class=sujato>This pleasure seeker may be praised on these three grounds, and criticized on this one. </span><br><p id=sn42.12:15.1><span class=root>Tatra, gāmaṇi, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti. </span><br> <span class=sujato>Now, consider the pleasure seeker who seeks wealth using legitimate, non-coercive means, and who makes themselves happy and pleased, and shares it and makes merit. </span><br><p id=sn42.12:15.2><span class=root>Te ca bhoge agadhito amucchito anajjhopanno ādīnavadassāvī nissaraṇapañño paribhuñjati. </span><br> <span class=sujato>And they enjoy that wealth untied, uninfatuated, unattached, seeing the drawbacks, and understanding the escape. </span><br><p id=sn42.12:15.3><span class=root>Ayaṁ, gāmaṇi, kāmabhogī catūhi ṭhānehi pāsaṁso. </span><br> <span class=sujato>This pleasure seeker may be praised on four grounds. </span><br><p id=sn42.12:15.4><span class=root>Katamehi catūhi ṭhānehi pāsaṁso? </span><br> <span class=sujato>What are the four grounds for praise? </span><br><p id=sn42.12:15.5><span class=root>Dhammena bhoge pariyesati asāhasenāti, iminā paṭhamena ṭhānena pāsaṁso. </span><br> <span class=sujato>They seek wealth using legitimate, non-coercive means. This is the first ground for praise. </span><br><p id=sn42.12:15.6><span class=root>Attānaṁ sukheti pīṇetīti, iminā dutiyena ṭhānena pāsaṁso. </span><br> <span class=sujato>They make themselves happy and pleased. This is the second ground for praise. </span><br><p id=sn42.12:15.7><span class=root>Saṁvibhajati puññāni karotīti, iminā tatiyena ṭhānena pāsaṁso. </span><br> <span class=sujato>They share it and make merit. This is the third ground for praise. </span><br><p id=sn42.12:15.8><span class=root>Te ca bhoge agadhito amucchito anajjhopanno ādīnavadassāvī nissaraṇapañño paribhuñjatīti, iminā catutthena ṭhānena pāsaṁso. </span><br> <span class=sujato>They enjoy that wealth untied, uninfatuated, unattached, seeing the drawbacks, and understanding the escape. This is the fourth ground for praise. </span><br><p id=sn42.12:15.9><span class=root>Ayaṁ, gāmaṇi, kāmabhogī imehi catūhi ṭhānehi pāsaṁso. </span><br> <span class=sujato>This pleasure seeker may be praised on these four grounds. </span><br><p id=sn42.12:16.1><span class=root>Tayome, gāmaṇi, tapassino lūkhajīvino santo saṁvijjamānā lokasmiṁ. </span><br> <span class=sujato>These three fervent mortifiers who live rough are found in the world. </span><br><p id=sn42.12:16.2><span class=root>Katame tayo? </span><br> <span class=sujato>What three? </span><br><p id=sn42.12:16.3><span class=root>Idha, gāmaṇi, ekacco tapassī lūkhajīvī saddhā agārasmā anagāriyaṁ pabbajito hoti: </span><br> <span class=sujato>Take a fervent mortifier who has gone forth out of faith from the lay life to homelessness, thinking: </span><br><p id=sn42.12:16.4><span class=root>‘appeva nāma kusalaṁ dhammaṁ adhigaccheyyaṁ, appeva nāma uttari manussadhammā alamariyañāṇadassanavisesaṁ sacchikareyyan’ti. </span><br> <span class=sujato>‘Hopefully I will achieve a skillful quality! Hopefully I will realize a superhuman distinction in knowledge and vision worthy of the noble ones!’ </span><br><p id=sn42.12:16.5><span class=root>So attānaṁ ātāpeti paritāpeti, kusalañca dhammaṁ nādhigacchati, uttari ca manussadhammā alamariyañāṇadassanavisesaṁ na sacchikaroti. </span><br> <span class=sujato>They mortify and torment themselves. But they don’t achieve any skillful quality, or realize any superhuman distinction in knowledge and vision worthy of the noble ones. </span><br><p id=sn42.12:17.1><span class=root>Idha pana, gāmaṇi, ekacco tapassī lūkhajīvī saddhā agārasmā anagāriyaṁ pabbajito hoti: </span><br> <span class=sujato>Take another fervent mortifier who has gone forth out of faith from the lay life to homelessness, thinking: </span><br><p id=sn42.12:17.2><span class=root>‘appeva nāma kusalaṁ dhammaṁ adhigaccheyyaṁ, appeva nāma uttari manussadhammā alamariyañāṇadassanavisesaṁ sacchikareyyan’ti. </span><br> <span class=sujato>‘Hopefully I will achieve a skillful quality! Hopefully I will realize a superhuman distinction in knowledge and vision worthy of the noble ones!’ </span><br><p id=sn42.12:17.3><span class=root>So attānaṁ ātāpeti paritāpeti, kusalañhi kho dhammaṁ adhigacchati, uttari manussadhammā alamariyañāṇadassanavisesaṁ na sacchikaroti. </span><br> <span class=sujato>They mortify and torment themselves. And they achieve a skillful quality, but don’t realize any superhuman distinction in knowledge and vision worthy of the noble ones. </span><br><p id=sn42.12:18.1><span class=root>Idha pana, gāmaṇi, ekacco tapassī lūkhajīvī saddhā agārasmā anagāriyaṁ pabbajito hoti: </span><br> <span class=sujato>Take another fervent mortifier who has gone forth out of faith from the lay life to homelessness, thinking: </span><br><p id=sn42.12:18.2><span class=root>‘appeva nāma kusalaṁ dhammaṁ adhigaccheyyaṁ, appeva nāma uttari manussadhammā alamariyañāṇadassanavisesaṁ sacchikareyyan’ti. </span><br> <span class=sujato>‘Hopefully I will achieve a skillful quality! Hopefully I will realize a superhuman distinction in knowledge and vision worthy of the noble ones!’ </span><br><p id=sn42.12:18.3><span class=root>So attānaṁ ātāpeti paritāpeti, kusalañca dhammaṁ adhigacchati, uttari ca manussadhammā alamariyañāṇadassanavisesaṁ sacchikaroti. </span><br> <span class=sujato>They mortify and torment themselves. And they achieve a skillful quality, and they realize a superhuman distinction in knowledge and vision worthy of the noble ones. </span><br><p id=sn42.12:19.1><span class=root>Tatra, gāmaṇi, yvāyaṁ tapassī lūkhajīvī attānaṁ ātāpeti paritāpeti, kusalañca dhammaṁ nādhigacchati, uttari ca manussadhammā alamariyañāṇadassanavisesaṁ na sacchikaroti. Ayaṁ, gāmaṇi, tapassī lūkhajīvī tīhi ṭhānehi gārayho. </span><br> <span class=sujato>In this case, the first fervent mortifier may be criticized on three grounds. </span><br><p id=sn42.12:19.2><span class=root>Katamehi tīhi ṭhānehi gārayho? </span><br> <span class=sujato>What three? </span><br><p id=sn42.12:19.3><span class=root>Attānaṁ ātāpeti paritāpetīti, iminā paṭhamena ṭhānena gārayho. </span><br> <span class=sujato>They mortify and torment themselves. This is the first ground for criticism. </span><br><p id=sn42.12:19.4><span class=root>Kusalañca dhammaṁ nādhigacchatīti, iminā dutiyena ṭhānena gārayho. </span><br> <span class=sujato>They don’t achieve a skillful quality. This is the second ground for criticism. </span><br><p id=sn42.12:19.5><span class=root>Uttari ca manussadhammā alamariyañāṇadassanavisesaṁ na sacchikarotīti, iminā tatiyena ṭhānena gārayho. </span><br> <span class=sujato>They don’t realize a superhuman distinction in knowledge and vision worthy of the noble ones. This is the third ground for criticism. </span><br><p id=sn42.12:19.6><span class=root>Ayaṁ, gāmaṇi, tapassī lūkhajīvī, imehi tīhi ṭhānehi gārayho. </span><br> <span class=sujato>This fervent mortifier may be criticized on these three grounds. </span><br><p id=sn42.12:20.1><span class=root>Tatra, gāmaṇi, yvāyaṁ tapassī lūkhajīvī attānaṁ ātāpeti paritāpeti, kusalañhi kho dhammaṁ adhigacchati, uttari ca manussadhammā alamariyañāṇadassanavisesaṁ na sacchikaroti. </span><br> <span class=sujato>In this case, the second fervent mortifier </span><br><p id=sn42.12:20.2><span class=root>Ayaṁ, gāmaṇi, tapassī lūkhajīvī dvīhi ṭhānehi gārayho, ekena ṭhānena pāsaṁso. </span><br> <span class=sujato>may be criticized on two grounds, and praised on one. </span><br><p id=sn42.12:20.3><span class=root>Katamehi dvīhi ṭhānehi gārayho? </span><br> <span class=sujato>What are the two grounds for criticism? </span><br><p id=sn42.12:20.4><span class=root>Attānaṁ ātāpeti paritāpetīti, iminā paṭhamena ṭhānena gārayho. </span><br> <span class=sujato>They mortify and torment themselves. This is the first ground for criticism. </span><br><p id=sn42.12:20.5><span class=root>Uttari ca manussadhammā alamariyañāṇadassanavisesaṁ na sacchikarotīti, iminā dutiyena ṭhānena gārayho. </span><br> <span class=sujato>They don’t realize a superhuman distinction in knowledge and vision worthy of the noble ones. This is the second ground for criticism. </span><br><p id=sn42.12:20.6><span class=root>Katamena ekena ṭhānena pāsaṁso? </span><br> <span class=sujato>What is the one ground for praise? </span><br><p id=sn42.12:20.7><span class=root>Kusalañhi kho dhammaṁ adhigacchatīti, iminā ekena ṭhānena pāsaṁso. </span><br> <span class=sujato>They achieve a skillful quality. This is the one ground for praise. </span><br><p id=sn42.12:20.8><span class=root>Ayaṁ, gāmaṇi, tapassī lūkhajīvī imehi dvīhi ṭhānehi gārayho, iminā ekena ṭhānena pāsaṁso. </span><br> <span class=sujato>This fervent mortifier may be criticized on these two grounds, and praised on one. </span><br><p id=sn42.12:21.1><span class=root>Tatra, gāmaṇi, yvāyaṁ tapassī lūkhajīvī attānaṁ ātāpeti paritāpeti, kusalañca dhammaṁ adhigacchati, uttari ca manussadhammā alamariyañāṇadassanavisesaṁ sacchikaroti. Ayaṁ, gāmaṇi, tapassī lūkhajīvī ekena ṭhānena gārayho, dvīhi ṭhānehi pāsaṁso. </span><br> <span class=sujato>In this case, the third fervent mortifier may be criticized on one ground, and praised on two. </span><br><p id=sn42.12:21.2><span class=root>Katamena ekena ṭhānena gārayho? </span><br> <span class=sujato>What is the one ground for criticism? </span><br><p id=sn42.12:21.3><span class=root>Attānaṁ ātāpeti paritāpetīti, iminā ekena ṭhānena gārayho. </span><br> <span class=sujato>They mortify and torment themselves. This is the one ground for criticism. </span><br><p id=sn42.12:21.4><span class=root>Katamehi dvīhi ṭhānehi pāsaṁso? </span><br> <span class=sujato>What are the two grounds for praise? </span><br><p id=sn42.12:21.5><span class=root>Kusalañca dhammaṁ adhigacchatīti, iminā paṭhamena ṭhānena pāsaṁso. </span><br> <span class=sujato>They achieve a skillful quality. This is the first ground for praise. </span><br><p id=sn42.12:21.6><span class=root>Uttari ca manussadhammā alamariyañāṇadassanavisesaṁ sacchikarotīti, iminā dutiyena ṭhānena pāsaṁso. </span><br> <span class=sujato>They realize a superhuman distinction in knowledge and vision worthy of the noble ones. This is the second ground for praise. </span><br><p id=sn42.12:21.7><span class=root>Ayaṁ, gāmaṇi, tapassī lūkhajīvī iminā ekena ṭhānena gārayho, imehi dvīhi ṭhānehi pāsaṁso. </span><br> <span class=sujato>This fervent mortifier may be criticized on this one ground, and praised on two. </span><br><p id=sn42.12:22.1><span class=root>Tisso imā, gāmaṇi, sandiṭṭhikā nijjarā akālikā ehipassikā opaneyyikā paccattaṁ veditabbā viññūhi. </span><br> <span class=sujato>There are these three kinds of wearing away that are apparent in the present life, immediately effective, inviting inspection, relevant, so that sensible people can know them for themselves. </span><br><p id=sn42.12:22.2><span class=root>Katamā tisso? </span><br> <span class=sujato>What three? </span><br><p id=sn42.12:22.3><span class=root>Yaṁ ratto rāgādhikaraṇaṁ attabyābādhāyapi ceteti, parabyābādhāyapi ceteti, ubhayabyābādhāyapi ceteti. </span><br> <span class=sujato>A greedy person, because of greed, intends to hurt themselves, hurt others, and hurt both. </span><br><p id=sn42.12:22.4><span class=root>Rāge pahīne nevattabyābādhāya ceteti, na parabyābādhāya ceteti, na ubhayabyābādhāya ceteti. </span><br> <span class=sujato>When they’ve given up greed they don’t have such intentions. </span><br><p id=sn42.12:22.5><span class=root>Sandiṭṭhikā nijjarā akālikā ehipassikā opaneyyikā paccattaṁ veditabbā viññūhi. </span><br> <span class=sujato>This wearing away is apparent in the present life, immediately effective, inviting inspection, relevant, so that sensible people can know it for themselves. </span><br><p id=sn42.12:22.6><span class=root>Yaṁ duṭṭho dosādhikaraṇaṁ attabyābādhāyapi ceteti, parabyābādhāyapi ceteti, ubhayabyābādhāyapi ceteti. </span><br> <span class=sujato>A hateful person, because of hate, intends to hurt themselves, hurt others, and hurt both. </span><br><p id=sn42.12:22.7><span class=root>Dose pahīne nevattabyābādhāya ceteti, na parabyābādhāya ceteti, na ubhayabyābādhāya ceteti. </span><br> <span class=sujato>When they’ve given up hate they don’t have such intentions. </span><br><p id=sn42.12:22.8><span class=root>Sandiṭṭhikā nijjarā akālikā ehipassikā opaneyyikā paccattaṁ veditabbā viññūhi. </span><br> <span class=sujato>This wearing away is apparent in the present life, immediately effective, inviting inspection, relevant, so that sensible people can know it for themselves. </span><br><p id=sn42.12:22.9><span class=root>Yaṁ mūḷho mohādhikaraṇaṁ attabyābādhāyapi ceteti, parabyābādhāyapi ceteti, ubhayabyābādhāyapi ceteti. </span><br> <span class=sujato>A deluded person, because of delusion, intends to hurt themselves, hurt others, and hurt both. </span><br><p id=sn42.12:22.10><span class=root>Mohe pahīne nevattabyābādhāya ceteti, na parabyābādhāya ceteti, na ubhayabyābādhāya ceteti. </span><br> <span class=sujato>When they’ve given up delusion they don’t have such intentions. </span><br><p id=sn42.12:22.11><span class=root>Sandiṭṭhikā nijjarā akālikā ehipassikā opaneyyikā paccattaṁ veditabbā viññūhi. </span><br> <span class=sujato>This wearing away is apparent in the present life, immediately effective, inviting inspection, relevant, so that sensible people can know it for themselves. </span><br><p id=sn42.12:22.12><span class=root>Imā kho, gāmaṇi, tisso sandiṭṭhikā nijjarā akālikā ehipassikā opaneyyikā paccattaṁ veditabbā viññūhī”ti. </span><br> <span class=sujato>These are the three kinds of wearing away that are apparent in the present life, immediately effective, inviting inspection, relevant, so that sensible people can know them for themselves.” </span><br><p id=sn42.12:23.1><span class=root>Evaṁ vutte, rāsiyo gāmaṇi bhagavantaṁ etadavoca: </span><br> <span class=sujato>When he said this, Rāsiya the chief said to the Buddha, </span><br><p id=sn42.12:23.2><span class=root>“abhikkantaṁ, bhante …pe… </span><br> <span class=sujato>“Excellent, sir! Excellent! … </span><br><p id=sn42.12:23.3><span class=root>upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the Buddha remember me as a lay follower who has gone for refuge for life.” </span><br><p id=sn42.12:23.4><span class=root>Dvādasamaṁ. </span><br></main><footer class="container footer"><small><a href=/about/>Contact info</a></small></footer>