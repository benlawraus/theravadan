<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0042.html> Gāmaṇisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0042/sn0042P0005.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0042/sn0042P0004.html>Previous</a><a href=/canon/en/pli/ms/sutta/sn/sn0042/sn0042P0006.html>Next</a></div><p><div class=verse-container id=sn42.5:0.1><span>Saṁyutta Nikāya 42.5 </span><span class="translation sujato">Linked Discourses 42.5 </span></div><p><div class=verse-container id=sn42.5:0.2><span>1. Gāmaṇivagga </span><span class="translation sujato">1. Chiefs </span></div><p><div class=verse-container id=sn42.5:0.3><span class=big-bold>Assārohasutta </span><span class="translation sujato">A Cavalryman </span></div><p><div class=verse-container id=sn42.5:1.1><span>Atha kho assāroho gāmaṇi yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinno kho assāroho gāmaṇi bhagavantaṁ etadavoca: </span><span class="translation sujato">Then a cavalry chief went up to the Buddha … </span></div><p><div class=verse-container id=sn42.5:1.2><span>“sutaṁ metaṁ, bhante, pubbakānaṁ ācariyapācariyānaṁ assārohānaṁ bhāsamānānaṁ: </span></div><p><div class=verse-container id=sn42.5:1.3><span>‘yo so assāroho saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’ti. </span></div><p><div class=verse-container id=sn42.5:1.4><span>Idha bhagavā kimāhā”ti? </span></div><p><div class=verse-container id=sn42.5:1.5><span>“Alaṁ, gāmaṇi, tiṭṭhatetaṁ; mā maṁ etaṁ pucchī”ti. </span></div><p><div class=verse-container id=sn42.5:2.1><span>Dutiyampi kho …pe… </span></div><p><div class=verse-container id=sn42.5:2.2><span>tatiyampi kho assāroho gāmaṇi bhagavantaṁ etadavoca: </span></div><p><div class=verse-container id=sn42.5:2.3><span>“sutaṁ metaṁ, bhante, pubbakānaṁ ācariyapācariyānaṁ assārohānaṁ bhāsamānānaṁ: </span></div><p><div class=verse-container id=sn42.5:2.4><span>‘yo so assāroho saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’ti. </span></div><p><div class=verse-container id=sn42.5:2.5><span>Idha bhagavā kimāhā”ti? </span></div><p><div class=verse-container id=sn42.5:3.1><span>“Addhā kho tyāhaṁ, gāmaṇi, na labhāmi: </span></div><p><div class=verse-container id=sn42.5:3.2><span>‘alaṁ, gāmaṇi, tiṭṭhatetaṁ; mā maṁ etaṁ pucchī’ti. </span></div><p><div class=verse-container id=sn42.5:3.3><span>Api ca kho tyāhaṁ byākarissāmi. </span></div><p><div class=verse-container id=sn42.5:3.4><span>Yo so, gāmaṇi, assāroho saṅgāme ussahati vāyamati tassa taṁ cittaṁ pubbe gahitaṁ dukkaṭaṁ duppaṇihitaṁ: </span></div><p><div class=verse-container id=sn42.5:3.5><span>‘ime sattā haññantu vā bajjhantu vā ucchijjantu vā vinassantu vā mā ahesuṁ iti vā’ti. </span></div><p><div class=verse-container id=sn42.5:3.6><span>Tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajito nāma nirayo tattha upapajjati. </span></div><p><div class=verse-container id=sn42.5:3.7><span>Sace kho panassa evaṁ diṭṭhi hoti: </span></div><p><div class=verse-container id=sn42.5:3.8><span>‘yo so assāroho saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’ti, sāssa hoti micchādiṭṭhi. </span></div><p><div class=verse-container id=sn42.5:3.9><span>Micchādiṭṭhikassa kho panāhaṁ, gāmaṇi, purisapuggalassa dvinnaṁ gatīnaṁ aññataraṁ gatiṁ vadāmi—</span></div><p><div class=verse-container id=sn42.5:3.10><span>nirayaṁ vā tiracchānayoniṁ vā”ti. </span></div><p><div class=verse-container id=sn42.5:4.1><span>Evaṁ vutte, assāroho gāmaṇi parodi, assūni pavattesi. </span></div><p><div class=verse-container id=sn42.5:4.2><span>“Etaṁ kho tyāhaṁ, gāmaṇi, nālatthaṁ: </span></div><p><div class=verse-container id=sn42.5:4.3><span>‘alaṁ, gāmaṇi, tiṭṭhatetaṁ; mā maṁ etaṁ pucchī’”ti. </span></div><p><div class=verse-container id=sn42.5:4.4><span>“Nāhaṁ, bhante, etaṁ rodāmi yaṁ maṁ bhagavā evamāha. </span></div><p><div class=verse-container id=sn42.5:4.5><span>Api cāhaṁ, bhante, pubbakehi ācariyapācariyehi assārohehi dīgharattaṁ nikato vañcito paluddho: </span></div><p><div class=verse-container id=sn42.5:4.6><span>‘yo so assāroho saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’”ti. </span></div><p><div class=verse-container id=sn42.5:4.7><span>“Abhikkantaṁ, bhante …pe… </span></div><p><div class=verse-container id=sn42.5:4.8><span>ajjatagge pāṇupetaṁ saraṇaṁ gatan”ti. </span><span class="translation sujato">“From this day forth, may the Buddha remember me as a lay follower who has gone for refuge for life.” </span></div><p><div class=verse-container id=sn42.5:4.9><span>Pañcamaṁ. </span></div><div class=flex-between><a href=/canon/en/pli/ms/sutta/sn/sn0042/sn0042P0004.html>Previous</a><a href=/canon/en/pli/ms/sutta/sn/sn0042/sn0042P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>