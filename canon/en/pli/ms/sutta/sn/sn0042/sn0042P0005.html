<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0042.html> Gāmaṇisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0042/sn0042P0005.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0042/sn0042P0004.html>Previous</a><a href=/canon/en/pli/ms/sutta/sn/sn0042/sn0042P0006.html>Next</a></div><p id=sn42.5:0.1><span class=root>Saṁyutta Nikāya 42.5 </span><br> <span class=sujato>Linked Discourses 42.5 </span><br><p id=sn42.5:0.2><span class=root>1. Gāmaṇivagga </span><br> <span class=sujato>1. Chiefs </span><br><p id=sn42.5:0.3><span class="root big-bold">Assārohasutta </span><br> <span class=sujato>A Cavalryman </span><br><p id=sn42.5:1.1><span class=root>Atha kho assāroho gāmaṇi yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinno kho assāroho gāmaṇi bhagavantaṁ etadavoca: </span><br> <span class=sujato>Then a cavalry chief went up to the Buddha … </span><br><p id=sn42.5:1.2><span class=root>“sutaṁ metaṁ, bhante, pubbakānaṁ ācariyapācariyānaṁ assārohānaṁ bhāsamānānaṁ: </span><br><p id=sn42.5:1.3><span class=root>‘yo so assāroho saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’ti. </span><br><p id=sn42.5:1.4><span class=root>Idha bhagavā kimāhā”ti? </span><br><p id=sn42.5:1.5><span class=root>“Alaṁ, gāmaṇi, tiṭṭhatetaṁ; mā maṁ etaṁ pucchī”ti. </span><br><p id=sn42.5:2.1><span class=root>Dutiyampi kho …pe… </span><br><p id=sn42.5:2.2><span class=root>tatiyampi kho assāroho gāmaṇi bhagavantaṁ etadavoca: </span><br><p id=sn42.5:2.3><span class=root>“sutaṁ metaṁ, bhante, pubbakānaṁ ācariyapācariyānaṁ assārohānaṁ bhāsamānānaṁ: </span><br><p id=sn42.5:2.4><span class=root>‘yo so assāroho saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’ti. </span><br><p id=sn42.5:2.5><span class=root>Idha bhagavā kimāhā”ti? </span><br><p id=sn42.5:3.1><span class=root>“Addhā kho tyāhaṁ, gāmaṇi, na labhāmi: </span><br><p id=sn42.5:3.2><span class=root>‘alaṁ, gāmaṇi, tiṭṭhatetaṁ; mā maṁ etaṁ pucchī’ti. </span><br><p id=sn42.5:3.3><span class=root>Api ca kho tyāhaṁ byākarissāmi. </span><br><p id=sn42.5:3.4><span class=root>Yo so, gāmaṇi, assāroho saṅgāme ussahati vāyamati tassa taṁ cittaṁ pubbe gahitaṁ dukkaṭaṁ duppaṇihitaṁ: </span><br><p id=sn42.5:3.5><span class=root>‘ime sattā haññantu vā bajjhantu vā ucchijjantu vā vinassantu vā mā ahesuṁ iti vā’ti. </span><br><p id=sn42.5:3.6><span class=root>Tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajito nāma nirayo tattha upapajjati. </span><br><p id=sn42.5:3.7><span class=root>Sace kho panassa evaṁ diṭṭhi hoti: </span><br><p id=sn42.5:3.8><span class=root>‘yo so assāroho saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’ti, sāssa hoti micchādiṭṭhi. </span><br><p id=sn42.5:3.9><span class=root>Micchādiṭṭhikassa kho panāhaṁ, gāmaṇi, purisapuggalassa dvinnaṁ gatīnaṁ aññataraṁ gatiṁ vadāmi—</span><br><p id=sn42.5:3.10><span class=root>nirayaṁ vā tiracchānayoniṁ vā”ti. </span><br><p id=sn42.5:4.1><span class=root>Evaṁ vutte, assāroho gāmaṇi parodi, assūni pavattesi. </span><br><p id=sn42.5:4.2><span class=root>“Etaṁ kho tyāhaṁ, gāmaṇi, nālatthaṁ: </span><br><p id=sn42.5:4.3><span class=root>‘alaṁ, gāmaṇi, tiṭṭhatetaṁ; mā maṁ etaṁ pucchī’”ti. </span><br><p id=sn42.5:4.4><span class=root>“Nāhaṁ, bhante, etaṁ rodāmi yaṁ maṁ bhagavā evamāha. </span><br><p id=sn42.5:4.5><span class=root>Api cāhaṁ, bhante, pubbakehi ācariyapācariyehi assārohehi dīgharattaṁ nikato vañcito paluddho: </span><br><p id=sn42.5:4.6><span class=root>‘yo so assāroho saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti, so kāyassa bhedā paraṁ maraṇā parajitānaṁ devānaṁ sahabyataṁ upapajjatī’”ti. </span><br><p id=sn42.5:4.7><span class=root>“Abhikkantaṁ, bhante …pe… </span><br><p id=sn42.5:4.8><span class=root>ajjatagge pāṇupetaṁ saraṇaṁ gatan”ti. </span><br> <span class=sujato>“From this day forth, may the Buddha remember me as a lay follower who has gone for refuge for life.” </span><br><p id=sn42.5:4.9><span class=root>Pañcamaṁ. </span><br></main><footer class="container footer"><small><a href=/about/>Contact info</a></small></footer>