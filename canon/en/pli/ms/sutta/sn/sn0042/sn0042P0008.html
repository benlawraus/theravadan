<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0042.html> Gāmaṇisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0042/sn0042P0008.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0042/sn0042P0007.html>Previous</a><a href=/canon/en/pli/ms/sutta/sn/sn0042/sn0042P0009.html>Next</a></div><p><div class=verse-container id=sn42.8:0.1><span>Saṁyutta Nikāya 42.8 </span><span class="translation sujato">Linked Discourses 42.8 </span></div><p><div class=verse-container id=sn42.8:0.2><span>1. Gāmaṇivagga </span><span class="translation sujato">1. Chiefs </span></div><p><div class=verse-container id=sn42.8:0.3><span class=big-bold>Saṅkhadhamasutta </span><span class="translation sujato">A Horn Blower </span></div><p><div class=verse-container id=sn42.8:1.1><span>Ekaṁ samayaṁ bhagavā nāḷandāyaṁ viharati pāvārikambavane. </span><span class="translation sujato">At one time the Buddha was staying near Nāḷandā in Pāvārika’s mango grove. </span></div><p><div class=verse-container id=sn42.8:1.2><span>Atha kho asibandhakaputto gāmaṇi nigaṇṭhasāvako yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinnaṁ kho asibandhakaputtaṁ gāmaṇiṁ bhagavā etadavoca: </span><span class="translation sujato">Then Asibandhaka’s son the chief, who was a disciple of the Jains, went up to the Buddha, and sat down to one side. The Buddha said to him, </span></div><p><div class=verse-container id=sn42.8:1.3><span>“kathaṁ nu kho, gāmaṇi, nigaṇṭho nāṭaputto sāvakānaṁ dhammaṁ desetī”ti? </span><span class="translation sujato">“Chief, how does the Jain ascetic of the Ñātika clan teach his disciples?” </span></div><p><div class=verse-container id=sn42.8:1.4><span>“Evaṁ kho, bhante, nigaṇṭho nāṭaputto sāvakānaṁ dhammaṁ deseti: </span><span class="translation sujato">“Sir, this is how the Jain Ñātika teaches his disciples: </span></div><p><div class=verse-container id=sn42.8:1.5><span>‘yo koci pāṇaṁ atipāteti, sabbo so āpāyiko nerayiko, yo koci adinnaṁ ādiyati, sabbo so āpāyiko nerayiko, yo koci kāmesu micchā carati, sabbo so āpāyiko nerayiko, yo koci musā bhaṇati sabbo, so āpāyiko nerayiko. </span><span class="translation sujato">‘Everyone who kills a living creature, steals, commits sexual misconduct, or lies goes to a place of loss, to hell. </span></div><p><div class=verse-container id=sn42.8:1.6><span>Yaṁbahulaṁ yaṁbahulaṁ viharati, tena tena nīyatī’ti. </span><span class="translation sujato">You’re led on by what you usually live by.’ </span></div><p><div class=verse-container id=sn42.8:1.7><span>Evaṁ kho, bhante, nigaṇṭho nāṭaputto sāvakānaṁ dhammaṁ desetī”ti. </span><span class="translation sujato">This is how the Jain Ñātika teaches his disciples.” </span></div><p><div class=verse-container id=sn42.8:1.8><span>“‘Yaṁbahulaṁ yaṁbahulañca, gāmaṇi, viharati, tena tena nīyati’, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span><span class="translation sujato">“‘You’re led on by what you usually live by’: if this were true, then, according to what the Jain Ñātika says, no-one would go to a place of loss, to hell. </span></div><p><div class=verse-container id=sn42.8:2.1><span>Taṁ kiṁ maññasi, gāmaṇi, </span><span class="translation sujato">What do you think, chief? </span></div><p><div class=verse-container id=sn42.8:2.2><span>yo so puriso pāṇātipātī rattiyā vā divasassa vā samayāsamayaṁ upādāya, katamo bahutaro samayo, yaṁ vā so pāṇamatipāteti, yaṁ vā so pāṇaṁ nātipātetī”ti? </span><span class="translation sujato">Take a person who kills living creatures. If we compare periods of time during the day and night, which is more frequent: the occasions when they’re killing or when they’re not killing?” </span></div><p><div class=verse-container id=sn42.8:2.3><span>“Yo so, bhante, puriso pāṇātipātī rattiyā vā divasassa vā samayāsamayaṁ upādāya, appataro so samayo yaṁ so pāṇamatipāteti, atha kho sveva bahutaro samayo yaṁ so pāṇaṁ nātipātetī”ti. </span><span class="translation sujato">“The occasions when they’re killing are less frequent, while the occasions when they’re not killing are more frequent.” </span></div><p><div class=verse-container id=sn42.8:2.4><span>“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span><span class="translation sujato">“‘You’re led on by what you usually live by’: if this were true, then, according to what the Jain ascetic of the Ñātika clan says, no-one would go to a place of loss, to hell. </span></div><p><div class=verse-container id=sn42.8:3.1><span>Taṁ kiṁ maññasi, gāmaṇi, </span><span class="translation sujato">What do you think, chief? </span></div><p><div class=verse-container id=sn42.8:3.2><span>yo so puriso adinnādāyī rattiyā vā divasassa vā samayāsamayaṁ upādāya, katamo bahutaro samayo, yaṁ vā so adinnaṁ ādiyati, yaṁ vā so adinnaṁ nādiyatī”ti. </span><span class="translation sujato">Take a person who steals … </span></div><p><div class=verse-container id=sn42.8:3.3><span>“Yo so, bhante, puriso adinnādāyī rattiyā vā divasassa vā samayāsamayaṁ upādāya appataro so samayo, yaṁ so adinnaṁ ādiyati, atha kho sveva bahutaro samayo, yaṁ so adinnaṁ nādiyatī”ti. </span></div><p><div class=verse-container id=sn42.8:3.4><span>“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span></div><p><div class=verse-container id=sn42.8:4.1><span>Taṁ kiṁ maññasi, gāmaṇi, yo so puriso kāmesumicchācārī rattiyā vā divasassa vā samayāsamayaṁ upādāya, katamo bahutaro samayo, yaṁ vā so kāmesu micchā carati, yaṁ vā so kāmesu micchā na caratī”ti? </span><span class="translation sujato">Take a person who commits sexual misconduct … </span></div><p><div class=verse-container id=sn42.8:4.2><span>“Yo so, bhante, puriso kāmesumicchācārī rattiyā vā divasassa vā samayāsamayaṁ upādāya, appataro so samayo yaṁ so kāmesu micchā carati, atha kho sveva bahutaro samayo, yaṁ so kāmesu micchā na caratī”ti. </span></div><p><div class=verse-container id=sn42.8:4.3><span>“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span></div><p><div class=verse-container id=sn42.8:5.1><span>Taṁ kiṁ maññasi, gāmaṇi, yo so puriso musāvādī rattiyā vā divasassa vā samayāsamayaṁ upādāya, katamo bahutaro samayo, yaṁ vā so musā bhaṇati, yaṁ vā so musā na bhaṇatī”ti? </span><span class="translation sujato">Take a person who lies. If we compare periods of time during the day and night, which is more frequent: the occasions when they’re lying or when they’re not lying?” </span></div><p><div class=verse-container id=sn42.8:5.2><span>“Yo so, bhante, puriso musāvādī rattiyā vā divasassa vā samayāsamayaṁ upādāya, appataro so samayo, yaṁ so musā bhaṇati, atha kho sveva bahutaro samayo, yaṁ so musā na bhaṇatī”ti. </span><span class="translation sujato">“The occasions when they’re lying are less frequent, while the occasions when they’re not lying are more frequent.” </span></div><p><div class=verse-container id=sn42.8:5.3><span>“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span><span class="translation sujato">“‘You’re led on by what you usually live by’: if this were true, then, according to what the Jain Ñātika says, no-one would go to a place of loss, to hell. </span></div><p><div class=verse-container id=sn42.8:6.1><span>Idha, gāmaṇi, ekacco satthā evaṁvādī hoti evaṁdiṭṭhi: </span><span class="translation sujato">Take some teacher who has this doctrine and view: </span></div><p><div class=verse-container id=sn42.8:6.2><span>‘yo koci pāṇamatipāteti, sabbo so āpāyiko nerayiko, yo koci adinnaṁ ādiyati, sabbo so āpāyiko nerayiko, yo koci kāmesu micchā carati, sabbo so āpāyiko nerayiko, yo koci musā bhaṇati, sabbo so āpāyiko nerayiko’ti. </span><span class="translation sujato">‘Everyone who kills a living creature, steals, commits sexual misconduct, or lies goes to a place of loss, to hell.’ </span></div><p><div class=verse-container id=sn42.8:6.3><span>Tasmiṁ kho pana, gāmaṇi, satthari sāvako abhippasanno hoti. </span><span class="translation sujato">And there’s a disciple who is devoted to that teacher. </span></div><p><div class=verse-container id=sn42.8:6.4><span>Tassa evaṁ hoti: </span><span class="translation sujato">They think: </span></div><p><div class=verse-container id=sn42.8:6.5><span>‘mayhaṁ kho satthā evaṁvādī evaṁdiṭṭhi—</span><span class="translation sujato">‘My teacher has this doctrine and view: </span></div><p><div class=verse-container id=sn42.8:6.6><span>yo koci pāṇamatipāteti, sabbo so āpāyiko nerayikoti. </span><span class="translation sujato">“Everyone who kills a living creature, steals, commits sexual misconduct, or lies goes to a place of loss, to hell.” </span></div><p><div class=verse-container id=sn42.8:6.7><span>Atthi kho pana mayā pāṇo atipātito, ahampamhi āpāyiko nerayikoti diṭṭhiṁ paṭilabhati. </span><span class="translation sujato">But I’ve killed living creatures … </span></div><p><div class=verse-container id=sn42.8:6.8><span>Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span></div><p><div class=verse-container id=sn42.8:6.9><span>Mayhaṁ kho satthā evaṁvādī evaṁdiṭṭhi—</span></div><p><div class=verse-container id=sn42.8:6.10><span>yo koci adinnaṁ ādiyati, sabbo so āpāyiko nerayikoti. </span></div><p><div class=verse-container id=sn42.8:6.11><span>Atthi kho pana mayā adinnaṁ ādinnaṁ ahampamhi āpāyiko nerayikoti diṭṭhiṁ paṭilabhati. </span><span class="translation sujato">stolen … </span></div><p><div class=verse-container id=sn42.8:6.12><span>Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span></div><p><div class=verse-container id=sn42.8:6.13><span>Mayhaṁ kho satthā evaṁvādī evaṁdiṭṭhi—</span></div><p><div class=verse-container id=sn42.8:6.14><span>yo koci kāmesu micchā carati, sabbo so āpāyiko nerayiko’ti. </span></div><p><div class=verse-container id=sn42.8:6.15><span>Atthi kho pana mayā kāmesu micchā ciṇṇaṁ. </span><span class="translation sujato">committed sexual misconduct … </span></div><p><div class=verse-container id=sn42.8:6.16><span>‘Ahampamhi āpāyiko nerayiko’ti diṭṭhiṁ paṭilabhati. </span></div><p><div class=verse-container id=sn42.8:6.17><span>Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span></div><p><div class=verse-container id=sn42.8:6.18><span>Mayhaṁ kho satthā evaṁvādī evaṁdiṭṭhi—</span></div><p><div class=verse-container id=sn42.8:6.19><span>yo koci musā bhaṇati, sabbo so āpāyiko nerayikoti. </span></div><p><div class=verse-container id=sn42.8:6.20><span>Atthi kho pana mayā musā bhaṇitaṁ. </span><span class="translation sujato">or lied.’ </span></div><p><div class=verse-container id=sn42.8:6.21><span>‘Ahampamhi āpāyiko nerayiko’ti diṭṭhiṁ paṭilabhati. </span><span class="translation sujato">They get the view: ‘I too am going to a place of loss, to hell.’ </span></div><p><div class=verse-container id=sn42.8:6.22><span>Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><span class="translation sujato">Unless they give up that speech and that thought, and let go of that view, they will be cast down to hell. </span></div><p><div class=verse-container id=sn42.8:7.1><span>Idha pana, gāmaṇi, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. </span><span class="translation sujato">But consider when a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed. </span></div><p><div class=verse-container id=sn42.8:7.2><span>So anekapariyāyena pāṇātipātaṁ garahati vigarahati, ‘pāṇātipātā viramathā’ti cāha. </span><span class="translation sujato">In many ways he criticizes and denounces killing living creatures, saying: ‘Stop killing living creatures!’ </span></div><p><div class=verse-container id=sn42.8:7.3><span>Adinnādānaṁ garahati vigarahati, ‘adinnādānā viramathā’ti cāha. </span><span class="translation sujato">He criticizes and denounces stealing … </span></div><p><div class=verse-container id=sn42.8:7.4><span>Kāmesumicchācāraṁ garahati, vigarahati ‘kāmesumicchācārā viramathā’ti cāha. </span><span class="translation sujato">sexual misconduct … </span></div><p><div class=verse-container id=sn42.8:7.5><span>Musāvādaṁ garahati vigarahati ‘musāvādā viramathā’ti cāha. </span><span class="translation sujato">lying, saying: ‘Stop lying!’ </span></div><p><div class=verse-container id=sn42.8:7.6><span>Tasmiṁ kho pana, gāmaṇi, satthari sāvako abhippasanno hoti. </span><span class="translation sujato">And there’s a disciple who is devoted to that teacher. </span></div><p><div class=verse-container id=sn42.8:7.7><span>So iti paṭisañcikkhati: </span><span class="translation sujato">Then they reflect: </span></div><p><div class=verse-container id=sn42.8:7.8><span>‘bhagavā kho anekapariyāyena pāṇātipātaṁ garahati vigarahati, pāṇātipātā viramathāti cāha. </span><span class="translation sujato">‘In many ways the Buddha criticizes and denounces killing living creatures, saying: “Stop killing living creatures!” </span></div><p><div class=verse-container id=sn42.8:7.9><span>Atthi kho pana mayā pāṇo atipātito yāvatako vā tāvatako vā. </span><span class="translation sujato">But I have killed living creatures to a certain extent. </span></div><p><div class=verse-container id=sn42.8:7.10><span>Yo kho pana mayā pāṇo atipātito yāvatako vā tāvatako vā, taṁ na suṭṭhu, taṁ na sādhu. </span><span class="translation sujato">That’s not right, it’s not good, </span></div><p><div class=verse-container id=sn42.8:7.11><span>Ahañceva kho pana tappaccayā vippaṭisārī assaṁ. </span><span class="translation sujato">and I feel remorseful because of it. </span></div><p><div class=verse-container id=sn42.8:7.12><span>Na metaṁ pāpaṁ kammaṁ akataṁ bhavissatī’ti. </span><span class="translation sujato">But I can’t undo what I have done.’ </span></div><p><div class=verse-container id=sn42.8:7.13><span>So iti paṭisaṅkhāya tañceva pāṇātipātaṁ pajahati. </span><span class="translation sujato">Reflecting like this, they give up killing living creatures, </span></div><p><div class=verse-container id=sn42.8:7.14><span>Āyatiñca pāṇātipātā paṭivirato hoti. </span><span class="translation sujato">and in future they don’t kill living creatures. </span></div><p><div class=verse-container id=sn42.8:7.15><span>Evametassa pāpassa kammassa pahānaṁ hoti. </span><span class="translation sujato">That’s how to give up this bad deed </span></div><p><div class=verse-container id=sn42.8:7.16><span>Evametassa pāpassa kammassa samatikkamo hoti. </span><span class="translation sujato">and get past it. </span></div><p><div class=verse-container id=sn42.8:8.1><span>‘Bhagavā kho anekapariyāyena adinnādānaṁ garahati vigarahati, adinnādānā viramathāti cāha. </span><span class="translation sujato">‘In many ways the Buddha criticizes and denounces stealing …’ </span></div><p><div class=verse-container id=sn42.8:8.2><span>Atthi kho pana mayā adinnaṁ ādinnaṁ yāvatakaṁ vā tāvatakaṁ vā. </span></div><p><div class=verse-container id=sn42.8:8.3><span>Yaṁ kho pana mayā adinnaṁ ādinnaṁ yāvatakaṁ vā tāvatakaṁ vā taṁ na suṭṭhu, taṁ na sādhu. </span></div><p><div class=verse-container id=sn42.8:8.4><span>Ahañceva kho pana tappaccayā vippaṭisārī assaṁ, na metaṁ pāpaṁ kammaṁ akataṁ bhavissatī’ti. </span></div><p><div class=verse-container id=sn42.8:8.5><span>So iti paṭisaṅkhāya tañceva adinnādānaṁ pajahati. </span></div><p><div class=verse-container id=sn42.8:8.6><span>Āyatiñca adinnādānā paṭivirato hoti. </span></div><p><div class=verse-container id=sn42.8:8.7><span>Evametassa pāpassa kammassa pahānaṁ hoti. </span></div><p><div class=verse-container id=sn42.8:8.8><span>Evametassa pāpassa kammassa samatikkamo hoti. </span></div><p><div class=verse-container id=sn42.8:9.1><span>‘Bhagavā kho pana anekapariyāyena kāmesumicchācāraṁ garahati vigarahati, kāmesumicchācārā viramathāti cāha. </span><span class="translation sujato">‘In many ways the Buddha criticizes and denounces sexual misconduct …’ </span></div><p><div class=verse-container id=sn42.8:9.2><span>Atthi kho pana mayā kāmesu micchā ciṇṇaṁ yāvatakaṁ vā tāvatakaṁ vā. </span></div><p><div class=verse-container id=sn42.8:9.3><span>Yaṁ kho pana mayā kāmesu micchā ciṇṇaṁ yāvatakaṁ vā tāvatakaṁ vā taṁ na suṭṭhu, taṁ na sādhu. </span></div><p><div class=verse-container id=sn42.8:9.4><span>Ahañceva kho pana tappaccayā vippaṭisārī assaṁ, na metaṁ pāpaṁ kammaṁ akataṁ bhavissatī’ti. </span></div><p><div class=verse-container id=sn42.8:9.5><span>So iti paṭisaṅkhāya tañceva kāmesumicchācāraṁ pajahati, āyatiñca kāmesumicchācārā paṭivirato hoti. </span></div><p><div class=verse-container id=sn42.8:9.6><span>Evametassa pāpassa kammassa pahānaṁ hoti. </span></div><p><div class=verse-container id=sn42.8:9.7><span>Evametassa pāpassa kammassa samatikkamo hoti. </span></div><p><div class=verse-container id=sn42.8:10.1><span>‘Bhagavā kho pana anekapariyāyena musāvādaṁ garahati vigarahati, musāvādā viramathāti cāha. </span><span class="translation sujato">‘In many ways the Buddha criticizes and denounces lying, saying: “Stop lying!” </span></div><p><div class=verse-container id=sn42.8:10.2><span>Atthi kho pana mayā musā bhaṇitaṁ yāvatakaṁ vā tāvatakaṁ vā. </span><span class="translation sujato">But I have lied to a certain extent. </span></div><p><div class=verse-container id=sn42.8:10.3><span>Yaṁ kho pana mayā musā bhaṇitaṁ yāvatakaṁ vā tāvatakaṁ vā taṁ na suṭṭhu, taṁ na sādhu. Ahañceva kho pana tappaccayā vippaṭisārī assaṁ, na metaṁ pāpaṁ kammaṁ akataṁ bhavissatī’ti. </span><span class="translation sujato">That’s not right, it’s not good, and I feel remorseful because of it. But I can’t undo what I have done.’ </span></div><p><div class=verse-container id=sn42.8:10.4><span>So iti paṭisaṅkhāya tañceva musāvādaṁ pajahati, āyatiñca musāvādā paṭivirato hoti. </span><span class="translation sujato">Reflecting like this, they give up lying, and in future they refrain from lying. </span></div><p><div class=verse-container id=sn42.8:10.5><span>Evametassa pāpassa kammassa pahānaṁ hoti. Evametassa pāpassa kammassa samatikkamo hoti. </span><span class="translation sujato">That’s how to give up this bad deed and get past it. </span></div><p><div class=verse-container id=sn42.8:11.1><span>So pāṇātipātaṁ pahāya pāṇātipātā paṭivirato hoti. </span><span class="translation sujato">They give up killing living creatures. </span></div><p><div class=verse-container id=sn42.8:11.2><span>Adinnādānaṁ pahāya adinnādānā paṭivirato hoti. </span><span class="translation sujato">They give up stealing. </span></div><p><div class=verse-container id=sn42.8:11.3><span>Kāmesumicchācāraṁ pahāya kāmesumicchācārā paṭivirato hoti. </span><span class="translation sujato">They give up sexual misconduct. </span></div><p><div class=verse-container id=sn42.8:11.4><span>Musāvādaṁ pahāya musāvādā paṭivirato hoti. </span><span class="translation sujato">They give up lying. </span></div><p><div class=verse-container id=sn42.8:11.5><span>Pisuṇaṁ vācaṁ pahāya pisuṇāya vācāya paṭivirato hoti. </span><span class="translation sujato">They give up divisive speech. </span></div><p><div class=verse-container id=sn42.8:11.6><span>Pharusaṁ vācaṁ pahāya pharusāya vācāya paṭivirato hoti. </span><span class="translation sujato">They give up harsh speech. </span></div><p><div class=verse-container id=sn42.8:11.7><span>Samphappalāpaṁ pahāya samphappalāpā paṭivirato hoti. </span><span class="translation sujato">They give up talking nonsense. </span></div><p><div class=verse-container id=sn42.8:11.8><span>Abhijjhaṁ pahāya anabhijjhālu hoti. </span><span class="translation sujato">They give up covetousness. </span></div><p><div class=verse-container id=sn42.8:11.9><span>Byāpādappadosaṁ pahāya abyāpannacitto hoti. </span><span class="translation sujato">They give up ill will and malevolence. </span></div><p><div class=verse-container id=sn42.8:11.10><span>Micchādiṭṭhiṁ pahāya sammādiṭṭhiko hoti. </span><span class="translation sujato">They give up wrong view and have right view. </span></div><p><div class=verse-container id=sn42.8:12.1><span>Sa kho so, gāmaṇi, ariyasāvako evaṁ vigatābhijjho vigatabyāpādo asammūḷho sampajāno paṭissato mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati. </span><span class="translation sujato">That noble disciple is rid of desire, rid of ill will, unconfused, aware, and mindful. They meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will. </span></div><p><div class=verse-container id=sn42.8:12.2><span>Seyyathāpi, gāmaṇi, balavā saṅkhadhamo appakasireneva catuddisā viññāpeyya; </span><span class="translation sujato">Suppose there was a powerful horn blower. They’d easily make themselves heard in the four quarters. </span></div><p><div class=verse-container id=sn42.8:12.3><span>evameva kho, gāmaṇi, evaṁ bhāvitāya mettāya cetovimuttiyā evaṁ bahulīkatāya yaṁ pamāṇakataṁ kammaṁ, na taṁ tatrāvasissati, na taṁ tatrāvatiṭṭhati. </span><span class="translation sujato">In the same way, when the heart’s release by love has been developed and cultivated like this, any limited deeds they’ve done don’t remain or persist there. </span></div><p><div class=verse-container id=sn42.8:13.1><span>Sa kho so, gāmaṇi, ariyasāvako evaṁ vigatābhijjho vigatabyāpādo asammūḷho sampajāno paṭissato karuṇāsahagatena cetasā …pe… </span><span class="translation sujato">Then that noble disciple is rid of desire, rid of ill will, unconfused, aware, and mindful. They meditate spreading a heart full of compassion … </span></div><p><div class=verse-container id=sn42.8:13.2><span>muditāsahagatena cetasā …pe…. </span><span class="translation sujato">They meditate spreading a heart full of rejoicing … </span></div><p><div class=verse-container id=sn42.8:13.3><span>Upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati. </span><span class="translation sujato">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </span></div><p><div class=verse-container id=sn42.8:13.4><span>Seyyathāpi, gāmaṇi, balavā saṅkhadhamo appakasireneva catuddisā viññāpeyya; </span><span class="translation sujato">Suppose there was a powerful horn blower. They’d easily make themselves heard in the four quarters. </span></div><p><div class=verse-container id=sn42.8:13.5><span>evameva kho, gāmaṇi, evaṁ bhāvitāya upekkhāya cetovimuttiyā evaṁ bahulīkatāya yaṁ pamāṇakataṁ kammaṁ na taṁ tatrāvasissati, na taṁ tatrāvatiṭṭhatī”ti. </span><span class="translation sujato">In the same way, when the heart’s release by equanimity has been developed and cultivated like this, any limited deeds they’ve done don’t remain or persist there.” </span></div><p><div class=verse-container id=sn42.8:14.1><span>Evaṁ vutte, asibandhakaputto gāmaṇi bhagavantaṁ etadavoca: </span><span class="translation sujato">When he said this, Asibandhaka’s son the chief said to the Buddha, </span></div><p><div class=verse-container id=sn42.8:14.2><span>“abhikkantaṁ, bhante, abhikkantaṁ, bhante …pe… </span><span class="translation sujato">“Excellent, sir! Excellent! … </span></div><p><div class=verse-container id=sn42.8:14.3><span>upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=sn42.8:14.4><span>Aṭṭhamaṁ. </span></div><div class=flex-between><a href=/canon/en/pli/ms/sutta/sn/sn0042/sn0042P0007.html>Previous</a><a href=/canon/en/pli/ms/sutta/sn/sn0042/sn0042P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>