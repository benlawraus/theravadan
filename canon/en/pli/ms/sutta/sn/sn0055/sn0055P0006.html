<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0055/sn0055P0006.html>Deutsch</a> , <a href=/canon/fr/pli/ms/sutta/sn/sn0055/sn0055P0006.html>Français</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0055/sn0055P0005.html>Previous</a><a href=/canon/en/pli/ms/sutta/sn/sn0055/sn0055P0007.html>Next</a></div><p><div class=verse-container id=sn55.6:0.1><span>Saṁyutta Nikāya 55.6 </span><span class="translation sujato">Linked Discourses 55.6 </span></div><p><div class=verse-container id=sn55.6:0.2><span>1. Veḷudvāravagga </span><span class="translation sujato">1. At Bamboo Gate </span></div><p><div class=verse-container id=sn55.6:0.3><span class=big-bold>Thapatisutta </span><span class="translation sujato">The Chamberlains </span></div><p><div class=verse-container id=sn55.6:1.1><span>Sāvatthinidānaṁ. </span><span class="translation sujato">At Sāvatthī. </span></div><p><div class=verse-container id=sn55.6:1.2><span>Tena kho pana samayena sambahulā bhikkhū bhagavato cīvarakammaṁ karonti: </span><span class="translation sujato">At that time several mendicants were making a robe for the Buddha, thinking that </span></div><p><div class=verse-container id=sn55.6:1.3><span>“niṭṭhitacīvaro bhagavā temāsaccayena cārikaṁ pakkamissatī”ti. </span><span class="translation sujato">when his robe was finished and the three months of the rains residence had passed the Buddha would set out wandering. </span></div><p><div class=verse-container id=sn55.6:1.4><span>Tena kho pana samayena isidattapurāṇā thapatayo sādhuke paṭivasanti kenacideva karaṇīyena. </span><span class="translation sujato">Now at that time the chamberlains Isidatta and Purāṇa were residing in Sādhuka on some business. </span></div><p><div class=verse-container id=sn55.6:1.5><span>Assosuṁ kho isidattapurāṇā thapatayo: </span><span class="translation sujato">They heard about this. </span></div><p><div class=verse-container id=sn55.6:1.6><span>“sambahulā kira bhikkhū bhagavato cīvarakammaṁ karonti: </span></div><p><div class=verse-container id=sn55.6:1.7><span>‘niṭṭhitacīvaro bhagavā temāsaccayena cārikaṁ pakkamissatī’”ti. </span></div><p><div class=verse-container id=sn55.6:2.1><span>Atha kho isidattapurāṇā thapatayo magge purisaṁ ṭhapesuṁ: </span><span class="translation sujato">So they posted someone on the road, saying: </span></div><p><div class=verse-container id=sn55.6:2.2><span>“yadā tvaṁ, ambho purisa, passeyyāsi bhagavantaṁ āgacchantaṁ arahantaṁ sammāsambuddhaṁ, atha amhākaṁ āroceyyāsī”ti. </span><span class="translation sujato">“My good man, let us know when you see the Blessed One coming, the perfected one, the fully awakened Buddha.” </span></div><p><div class=verse-container id=sn55.6:2.3><span>Dvīhatīhaṁ ṭhito kho so puriso addasa bhagavantaṁ dūratova āgacchantaṁ. </span><span class="translation sujato">And that person stood there for two or three days before they saw the Buddha coming off in the distance. </span></div><p><div class=verse-container id=sn55.6:2.4><span>Disvāna yena isidattapurāṇā thapatayo tenupasaṅkami; upasaṅkamitvā isidattapurāṇe thapatayo etadavoca: </span><span class="translation sujato">When they saw him, they went to the chamberlains and said: </span></div><p><div class=verse-container id=sn55.6:2.5><span>“ayaṁ so, bhante, bhagavā āgacchati arahaṁ sammāsambuddho. </span><span class="translation sujato">“Sirs, the Blessed One, the perfected one, the fully awakened Buddha is coming. </span></div><p><div class=verse-container id=sn55.6:2.6><span>Yassadāni kālaṁ maññathā”ti. </span><span class="translation sujato">Please come at your convenience.” </span></div><p><div class=verse-container id=sn55.6:3.1><span>Atha kho isidattapurāṇā thapatayo yena bhagavā tenupasaṅkamiṁsu; upasaṅkamitvā bhagavantaṁ abhivādetvā bhagavantaṁ piṭṭhito piṭṭhito anubandhiṁsu. </span><span class="translation sujato">Then the chamberlains went up to the Buddha, bowed, and followed behind him. </span></div><p><div class=verse-container id=sn55.6:3.2><span>Atha kho bhagavā maggā okkamma yena aññataraṁ rukkhamūlaṁ tenupasaṅkami; upasaṅkamitvā paññatte āsane nisīdi. </span><span class="translation sujato">And then the Buddha left the road, went to the root of a certain tree, and sat down on the seat spread out. </span></div><p><div class=verse-container id=sn55.6:3.3><span>Isidattapurāṇā thapatayo bhagavantaṁ abhivādetvā ekamantaṁ nisīdiṁsu. </span><span class="translation sujato">The master builders Isidatta and Purāṇa bowed, sat down to one side, </span></div><p><div class=verse-container id=sn55.6:3.4><span>Ekamantaṁ nisinnā kho te isidattapurāṇā thapatayo bhagavantaṁ etadavocuṁ: </span><span class="translation sujato">and said to the Buddha: </span></div><p><div class=verse-container id=sn55.6:4.1><span>“Yadā mayaṁ, bhante, bhagavantaṁ suṇāma: </span><span class="translation sujato">“Sir, when we hear that </span></div><p><div class=verse-container id=sn55.6:4.2><span>‘sāvatthiyā kosalesu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><span class="translation sujato">you will be setting out from Sāvatthī to wander in the Kosalan lands, we’re sad and upset, thinking that </span></div><p><div class=verse-container id=sn55.6:4.3><span>‘dūre no bhagavā bhavissatī’ti. </span><span class="translation sujato">you will be far from us. </span></div><p><div class=verse-container id=sn55.6:4.4><span>Yadā pana mayaṁ, bhante, bhagavantaṁ suṇāma: </span><span class="translation sujato">And when we hear that </span></div><p><div class=verse-container id=sn55.6:4.5><span>‘sāvatthiyā kosalesu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span><span class="translation sujato">you are setting out from Sāvatthī to wander in the Kosalan lands, we’re sad and upset, thinking that </span></div><p><div class=verse-container id=sn55.6:4.6><span>‘dūre no bhagavā’ti. </span><span class="translation sujato">you are far from us. </span></div><p><div class=verse-container id=sn55.6:5.1><span>Yadā pana mayaṁ, bhante, bhagavantaṁ suṇāma: </span><span class="translation sujato">And when we hear that </span></div><p><div class=verse-container id=sn55.6:5.2><span>‘kosalehi mallesu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><span class="translation sujato">you will be setting out from the Kosalan lands to wander in the Mallian lands, we’re sad and upset, thinking that </span></div><p><div class=verse-container id=sn55.6:5.3><span>‘dūre no bhagavā bhavissatī’ti. </span><span class="translation sujato">you will be far from us. </span></div><p><div class=verse-container id=sn55.6:5.4><span>Yadā pana mayaṁ, bhante, bhagavantaṁ suṇāma: </span><span class="translation sujato">And when we hear that </span></div><p><div class=verse-container id=sn55.6:5.5><span>‘kosalehi mallesu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span><span class="translation sujato">you are setting out from the Kosalan lands to wander in the Mallian lands, we’re sad and upset, thinking that </span></div><p><div class=verse-container id=sn55.6:5.6><span>‘dūre no bhagavā’ti. </span><span class="translation sujato">you are far from us. </span></div><p><div class=verse-container id=sn55.6:6.1><span>Yadā pana mayaṁ, bhante, bhagavantaṁ suṇāma: </span><span class="translation sujato">And when we hear that </span></div><p><div class=verse-container id=sn55.6:6.2><span>‘mallehi vajjīsu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><span class="translation sujato">you will be setting out from the Mallian lands to wander in the Vajjian lands … </span></div><p><div class=verse-container id=sn55.6:6.3><span>‘dūre no bhagavā bhavissatī’ti. </span></div><p><div class=verse-container id=sn55.6:6.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:6.5><span>‘mallehi vajjīsu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:6.6><span>‘dūre no bhagavā’ti. </span></div><p><div class=verse-container id=sn55.6:7.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:7.2><span>‘vajjīhi kāsīsu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><span class="translation sujato">you will be setting out from the Vajjian lands to wander in the Kāsian lands … </span></div><p><div class=verse-container id=sn55.6:7.3><span>‘dūre no bhagavā bhavissatī’ti. </span></div><p><div class=verse-container id=sn55.6:7.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:7.5><span>‘vajjīhi kāsīsu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:7.6><span>‘dūre no bhagavā’ti. </span></div><p><div class=verse-container id=sn55.6:8.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:8.2><span>‘kāsīhi māgadhe cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><span class="translation sujato">you will be setting out from the Kāsian lands to wander in the Magadhan lands … </span></div><p><div class=verse-container id=sn55.6:8.3><span>‘dūre no bhagavā bhavissatī’ti. </span></div><p><div class=verse-container id=sn55.6:8.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:8.5><span>‘kāsīhi māgadhe cārikaṁ pakkanto’ti, hoti anappakā no tasmiṁ samaye anattamanatā hoti anappakaṁ domanassaṁ: </span><span class="translation sujato">you are setting out from the Kāsian lands to wander in the Magadhan lands, we’re sad and upset, thinking that </span></div><p><div class=verse-container id=sn55.6:8.6><span>‘dūre no bhagavā’ti. </span><span class="translation sujato">you are far from us. </span></div><p><div class=verse-container id=sn55.6:9.1><span>Yadā pana mayaṁ, bhante, bhagavantaṁ suṇāma: </span><span class="translation sujato">But when we hear that </span></div><p><div class=verse-container id=sn55.6:9.2><span>‘māgadhehi kāsīsu cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><span class="translation sujato">you will be setting out from the Magadhan lands to wander in the Kāsian lands, we’re happy and joyful, thinking that </span></div><p><div class=verse-container id=sn55.6:9.3><span>‘āsanne no bhagavā bhavissatī’ti. </span><span class="translation sujato">you will be near to us. </span></div><p><div class=verse-container id=sn55.6:9.4><span>Yadā pana mayaṁ, bhante, bhagavantaṁ suṇāma: </span><span class="translation sujato">And when we hear that </span></div><p><div class=verse-container id=sn55.6:9.5><span>‘māgadhehi kāsīsu cārikaṁ pakkanto’ti, hoti no tasmiṁ samaye attamanatā hoti somanassaṁ: </span><span class="translation sujato">you are setting out from the Magadhan lands to wander in the Kāsian lands … </span></div><p><div class=verse-container id=sn55.6:9.6><span>‘āsanne no bhagavā’ti. </span></div><p><div class=verse-container id=sn55.6:10.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:10.2><span>‘kāsīhi vajjīsu cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><span class="translation sujato">you will be setting out from the Kāsian lands to wander in the Vajjian lands … </span></div><p><div class=verse-container id=sn55.6:10.3><span>‘āsanne no bhagavā bhavissatī’ti. </span></div><p><div class=verse-container id=sn55.6:10.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:10.5><span>‘kāsīhi vajjīsu cārikaṁ pakkanto’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:10.6><span>‘āsanne no bhagavā’ti. </span></div><p><div class=verse-container id=sn55.6:11.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:11.2><span>‘vajjīhi mallesu cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><span class="translation sujato">you will be setting out from the Vajjian lands to wander in the Mallian lands … </span></div><p><div class=verse-container id=sn55.6:11.3><span>‘āsanne no bhagavā bhavissatī’ti. </span></div><p><div class=verse-container id=sn55.6:11.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:11.5><span>‘vajjīhi mallesu cārikaṁ pakkanto’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:11.6><span>‘āsanne no bhagavā’ti. </span></div><p><div class=verse-container id=sn55.6:12.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:12.2><span>‘mallehi kosale cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><span class="translation sujato">you will be setting out from the Mallian lands to wander in the Kosalan lands … </span></div><p><div class=verse-container id=sn55.6:12.3><span>‘āsanne no bhagavā bhavissatī’ti. </span></div><p><div class=verse-container id=sn55.6:12.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:12.5><span>‘mallehi kosale cārikaṁ pakkanto’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:12.6><span>‘āsanne no bhagavā’ti. </span></div><p><div class=verse-container id=sn55.6:13.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:13.2><span>‘kosalehi sāvatthiṁ cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><span class="translation sujato">you will be setting out in the Kosalan lands to wander to Sāvatthī, we’re happy and joyful, thinking that </span></div><p><div class=verse-container id=sn55.6:13.3><span>‘āsanne no bhagavā bhavissatī’ti. </span><span class="translation sujato">you will be near to us. </span></div><p><div class=verse-container id=sn55.6:13.4><span>Yadā pana mayaṁ, bhante, bhagavantaṁ suṇāma: </span><span class="translation sujato">And when we hear that </span></div><p><div class=verse-container id=sn55.6:13.5><span>‘sāvatthiyaṁ viharati jetavane anāthapiṇḍikassa ārāme’ti, hoti anappakā no tasmiṁ samaye attamanatā hoti anappakaṁ somanassaṁ: </span><span class="translation sujato">you are staying near Sāvatthī in Jeta’s Grove, Anāthapiṇḍika’s monastery we have no little happiness and joy, thinking that </span></div><p><div class=verse-container id=sn55.6:13.6><span>‘āsanne no bhagavā’”ti. </span><span class="translation sujato">you are near to us.” </span></div><p><div class=verse-container id=sn55.6:14.1><span>“Tasmātiha, thapatayo, sambādho gharāvāso rajāpatho, abbhokāso pabbajjā. </span><span class="translation sujato">“Well then, chamberlains, life at home is cramped and dirty, life gone forth is wide open. </span></div><p><div class=verse-container id=sn55.6:14.2><span>Alañca pana vo, thapatayo, appamādāyā”ti. </span><span class="translation sujato">Just this much is enough to be diligent.” </span></div><p><div class=verse-container id=sn55.6:14.3><span>“Atthi kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti. </span><span class="translation sujato">“Sir, for us there is something that’s even more cramped than that, and is considered as such.” </span></div><p><div class=verse-container id=sn55.6:14.4><span>“Katamo pana vo, thapatayo, etamhā sambādhā añño sambādho sambādhataro ceva sambādhasaṅkhātataro cā”ti? </span><span class="translation sujato">“What is that?” </span></div><p><div class=verse-container id=sn55.6:15.1><span>“Idha mayaṁ, bhante, yadā rājā pasenadi kosalo uyyānabhūmiṁ niyyātukāmo hoti, ye te rañño pasenadissa kosalassa nāgā opavayhā te kappetvā, yā tā rañño pasenadissa kosalassa pajāpatiyo piyā manāpā tā ekaṁ purato ekaṁ pacchato nisīdāpema. </span><span class="translation sujato">“Sir, it’s when King Pasenadi of Kosala wants to go and visit a park. We have to harness and prepare his royal elephants. Then we have to seat his dear and beloved wives on the elephants, one in front of us, and one behind. </span></div><p><div class=verse-container id=sn55.6:15.2><span>Tāsaṁ kho pana, bhante, bhaginīnaṁ evarūpo gandho hoti, seyyathāpi nāma gandhakaraṇḍakassa tāvadeva vivariyamānassa, yathā taṁ rājakaññānaṁ gandhena vibhūsitānaṁ. </span><span class="translation sujato">Those sisters smell like a freshly opened perfume box; that’s how the royal ladies smell with makeup on. </span></div><p><div class=verse-container id=sn55.6:15.3><span>Tāsaṁ kho pana, bhante, bhaginīnaṁ evarūpo kāyasamphasso hoti, seyyathāpi nāma tūlapicuno vā kappāsapicuno vā, yathā taṁ rājakaññānaṁ sukhedhitānaṁ. </span><span class="translation sujato">The touch of those sisters is like a tuft of cotton-wool or kapok; that’s how dainty the royal ladies are. </span></div><p><div class=verse-container id=sn55.6:15.4><span>Tasmiṁ kho pana, bhante, samaye nāgopi rakkhitabbo hoti, tāpi bhaginiyo rakkhitabbā honti, attāpi rakkhitabbo hoti. </span><span class="translation sujato">Now at that time we must look after the elephants, the sisters, and ourselves. </span></div><p><div class=verse-container id=sn55.6:15.5><span>Na kho pana mayaṁ, bhante, abhijānāma tāsu bhaginīsu pāpakaṁ cittaṁ uppādetā. </span><span class="translation sujato">But we don’t recall having a bad thought regarding those sisters. </span></div><p><div class=verse-container id=sn55.6:15.6><span>Ayaṁ kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti. </span><span class="translation sujato">This is that thing that’s even more cramped than that, and is considered as such.” </span></div><p><div class=verse-container id=sn55.6:16.1><span>“Tasmātiha, thapatayo, sambādho gharāvāso rajāpatho, abbhokāso pabbajjā. </span><span class="translation sujato">“Well then, chamberlains, life at home is cramped and dirty, life gone forth is wide open. </span></div><p><div class=verse-container id=sn55.6:16.2><span>Alañca pana vo, thapatayo, appamādāya. </span><span class="translation sujato">Just this much is enough to be diligent. </span></div><p><div class=verse-container id=sn55.6:16.3><span>Catūhi kho, thapatayo, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo. </span><span class="translation sujato">A noble disciple who has four things is a stream-enterer, not liable to be reborn in the underworld, bound for awakening. </span></div><p><div class=verse-container id=sn55.6:17.1><span>Katamehi catūhi? </span><span class="translation sujato">What four? </span></div><p><div class=verse-container id=sn55.6:17.2><span>Idha, thapatayo, ariyasāvako buddhe aveccappasādena samannāgato hoti—</span><span class="translation sujato">It’s when a noble disciple has experiential confidence in the Buddha … </span></div><p><div class=verse-container id=sn55.6:17.3><span>itipi so bhagavā …pe… satthā devamanussānaṁ buddho bhagavāti. </span></div><p><div class=verse-container id=sn55.6:17.4><span>Dhamme …pe… </span><span class="translation sujato">the teaching … </span></div><p><div class=verse-container id=sn55.6:17.5><span>saṅghe …pe… </span><span class="translation sujato">the Saṅgha … </span></div><p><div class=verse-container id=sn55.6:17.6><span>vigatamalamaccherena cetasā ajjhāgāraṁ vasati muttacāgo payatapāṇi vossaggarato yācayogo dānasaṁvibhāgarato. </span><span class="translation sujato">They live at home rid of the stain of stinginess, freely generous, open-handed, loving to let go, committed to charity, loving to give and to share. </span></div><p><div class=verse-container id=sn55.6:17.7><span>Imehi kho, thapatayo, catūhi dhammehi samannāgato ariyasāvako sotāpanno hoti avinipātadhammo niyato sambodhiparāyaṇo. </span><span class="translation sujato">A noble disciple who has these four things is a stream-enterer, not liable to be reborn in the underworld, bound for awakening. </span></div><p><div class=verse-container id=sn55.6:18.1><span>Tumhe kho, thapatayo, buddhe aveccappasādena samannāgatā—</span><span class="translation sujato">And you have experiential confidence in the Buddha … </span></div><p><div class=verse-container id=sn55.6:18.2><span>itipi so bhagavā …pe… satthā devamanussānaṁ buddho bhagavāti. </span></div><p><div class=verse-container id=sn55.6:18.3><span>Dhamme …pe… </span><span class="translation sujato">the teaching … </span></div><p><div class=verse-container id=sn55.6:18.4><span>saṅghe …pe… </span><span class="translation sujato">the Saṅgha … </span></div><p><div class=verse-container id=sn55.6:18.5><span>yaṁ kho pana kiñci kule deyyadhammaṁ sabbaṁ taṁ appaṭivibhattaṁ sīlavantehi kalyāṇadhammehi. </span><span class="translation sujato">And whatever there is in your family that’s available to give, you share it all with those who are ethical, of good character. </span></div><p><div class=verse-container id=sn55.6:18.6><span>Taṁ kiṁ maññatha, thapatayo, </span><span class="translation sujato">What do you think, chamberlains? </span></div><p><div class=verse-container id=sn55.6:18.7><span>katividhā te kosalesu manussā ye tumhākaṁ samasamā, yadidaṁ—</span><span class="translation sujato">How many people among the Kosalans are your equal </span></div><p><div class=verse-container id=sn55.6:18.8><span>dānasaṁvibhāge”ti? </span><span class="translation sujato">when it comes to giving and sharing?” </span></div><p><div class=verse-container id=sn55.6:18.9><span>“Lābhā no, bhante, suladdhaṁ no, bhante. </span><span class="translation sujato">“We’re fortunate, sir, so very fortunate, </span></div><p><div class=verse-container id=sn55.6:18.10><span>Yesaṁ no bhagavā evaṁ pajānātī”ti. </span><span class="translation sujato">in that the Buddha understands us like this.” </span></div><p><div class=verse-container id=sn55.6:18.11><span>Chaṭṭhaṁ. </span></div><div class=flex-between><a href=/canon/en/pli/ms/sutta/sn/sn0055/sn0055P0005.html>Previous</a><a href=/canon/en/pli/ms/sutta/sn/sn0055/sn0055P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>