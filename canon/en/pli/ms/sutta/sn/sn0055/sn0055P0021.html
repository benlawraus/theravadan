<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0055/sn0055P0021.html>Deutsch</a> , <a href=/canon/fr/pli/ms/sutta/sn/sn0055/sn0055P0021.html>Français</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0055/sn0055P0020.html>Previous</a><a href=/canon/en/pli/ms/sutta/sn/sn0055/sn0055P0022.html>Next</a></div><p><div class=verse-container id=sn55.21:0.1><span>Saṁyutta Nikāya 55.21 </span><span class="translation sujato">Linked Discourses 55.21 </span></div><p><div class=verse-container id=sn55.21:0.2><span>3. Saraṇānivagga </span><span class="translation sujato">3. About Sarakāni </span></div><p><div class=verse-container id=sn55.21:0.3><span class=big-bold>Paṭhamamahānāmasutta </span><span class="translation sujato">With Mahānāma (1st) </span></div><p><div class=verse-container id=sn55.21:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=sn55.21:1.2><span>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><span class="translation sujato">At one time the Buddha was staying in the land of the Sakyans, near Kapilavatthu in the Banyan Tree Monastery. </span></div><p><div class=verse-container id=sn55.21:1.3><span>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahānāmo sakko bhagavantaṁ etadavoca: </span><span class="translation sujato">Then Mahānāma the Sakyan went up to the Buddha, bowed, sat down to one side, and said to him: </span></div><p><div class=verse-container id=sn55.21:1.4><span>“idaṁ, bhante, kapilavatthu iddhañceva phītañca bāhujaññaṁ ākiṇṇamanussaṁ sambādhabyūhaṁ. </span><span class="translation sujato">“Sir, this Kapilavatthu is successful and prosperous, populous, full of people, with cramped cul-de-sacs. </span></div><p><div class=verse-container id=sn55.21:1.5><span>So khvāhaṁ, bhante, bhagavantaṁ vā payirupāsitvā manobhāvanīye vā bhikkhū sāyanhasamayaṁ kapilavatthuṁ pavisanto; </span><span class="translation sujato">In the late afternoon, after paying homage to the Buddha or an esteemed mendicant, I enter Kapilavatthu. </span></div><p><div class=verse-container id=sn55.21:1.6><span>bhantenapi hatthinā samāgacchāmi; </span><span class="translation sujato">I encounter a stray elephant, </span></div><p><div class=verse-container id=sn55.21:1.7><span>bhantenapi assena samāgacchāmi; </span><span class="translation sujato">horse, </span></div><p><div class=verse-container id=sn55.21:1.8><span>bhantenapi rathena samāgacchāmi; </span><span class="translation sujato">chariot, </span></div><p><div class=verse-container id=sn55.21:1.9><span>bhantenapi sakaṭena samāgacchāmi; </span><span class="translation sujato">cart, </span></div><p><div class=verse-container id=sn55.21:1.10><span>bhantenapi purisena samāgacchāmi. </span><span class="translation sujato">or person. </span></div><p><div class=verse-container id=sn55.21:1.11><span>Tassa mayhaṁ, bhante, tasmiṁ samaye mussateva bhagavantaṁ ārabbha sati, mussati dhammaṁ ārabbha sati, mussati saṅghaṁ ārabbha sati. </span><span class="translation sujato">At that time I lose mindfulness regarding the Buddha, the teaching, and the Saṅgha. </span></div><p><div class=verse-container id=sn55.21:1.12><span>Tassa mayhaṁ, bhante, evaṁ hoti: </span><span class="translation sujato">I think: </span></div><p><div class=verse-container id=sn55.21:1.13><span>‘imamhi cāhaṁ samaye kālaṁ kareyyaṁ, kā mayhaṁ gati, ko abhisamparāyo’”ti? </span><span class="translation sujato">‘If I were to die at this time, where would I be reborn in my next life?’” </span></div><p><div class=verse-container id=sn55.21:2.1><span>“Mā bhāyi, mahānāma, mā bhāyi, mahānāma. </span><span class="translation sujato">“Do not fear, Mahānāma, do not fear! </span></div><p><div class=verse-container id=sn55.21:2.2><span>Apāpakaṁ te maraṇaṁ bhavissati apāpikā kālaṅkiriyā. </span><span class="translation sujato">Your death will not be a bad one; your passing will not be a bad one. </span></div><p><div class=verse-container id=sn55.21:2.3><span>Yassa kassaci, mahānāma, dīgharattaṁ saddhāparibhāvitaṁ cittaṁ sīlaparibhāvitaṁ cittaṁ sutaparibhāvitaṁ cittaṁ cāgaparibhāvitaṁ cittaṁ paññāparibhāvitaṁ cittaṁ, tassa yo hi khvāyaṁ kāyo rūpī cātumahābhūtiko mātāpettikasambhavo odanakummāsūpacayo aniccucchādanaparimaddanabhedanaviddhaṁsanadhammo. </span><span class="translation sujato">Take someone whose mind has for a long time been imbued with faith, ethics, learning, generosity, and wisdom. Their body is formed, made up of the four principal states, produced by mother and father, built up from rice and porridge, liable to impermanence, to wearing away and erosion, to breaking up and destruction. </span></div><p><div class=verse-container id=sn55.21:2.4><span>Taṁ idheva kākā vā khādanti gijjhā vā khādanti kulalā vā khādanti sunakhā vā khādanti siṅgālā vā khādanti vividhā vā pāṇakajātā khādanti; </span><span class="translation sujato">Right here the crows, vultures, hawks, dogs, jackals, and many kinds of little creatures devour it. </span></div><p><div class=verse-container id=sn55.21:2.5><span>yañca khvassa cittaṁ dīgharattaṁ saddhāparibhāvitaṁ …pe… paññāparibhāvitaṁ taṁ uddhagāmi hoti visesagāmi. </span><span class="translation sujato">But their mind rises up, headed for a higher place. </span></div><p><div class=verse-container id=sn55.21:3.1><span>Seyyathāpi, mahānāma, puriso sappikumbhaṁ vā telakumbhaṁ vā gambhīraṁ udakarahadaṁ ogāhitvā bhindeyya. </span><span class="translation sujato">Suppose a person was to sink a pot of ghee or oil into a deep lake and break it open. </span></div><p><div class=verse-container id=sn55.21:3.2><span>Tatra yā assa sakkharā vā kaṭhalā vā sā adhogāmī assa, yañca khvassa tatra sappi vā telaṁ vā taṁ uddhagāmi assa visesagāmi. </span><span class="translation sujato">Its shards and chips would sink down, while the ghee or oil in it would rise up, headed for a higher place. </span></div><p><div class=verse-container id=sn55.21:3.3><span>Evameva kho, mahānāma, yassa kassaci dīgharattaṁ saddhāparibhāvitaṁ cittaṁ …pe… </span><span class="translation sujato">In the same way, take someone whose mind has for a long time been imbued with faith, ethics, learning, generosity, and wisdom. Their body consists of form, made up of the four principal states, produced by mother and father, built up from rice and porridge, liable to impermanence, to wearing away and erosion, to breaking up and destruction. </span></div><p><div class=verse-container id=sn55.21:3.4><span>paññāparibhāvitaṁ cittaṁ tassa yo hi khvāyaṁ kāyo rūpī cātumahābhūtiko mātāpettikasambhavo odanakummāsūpacayo aniccucchādanaparimaddanabhedanaviddhaṁsanadhammo taṁ idheva kākā vā khādanti gijjhā vā khādanti kulalā vā khādanti sunakhā vā khādanti siṅgālā vā khādanti vividhā vā pāṇakajātā khādanti; </span><span class="translation sujato">Right here the crows, vultures, hawks, dogs, jackals, and many kinds of little creatures devour it. </span></div><p><div class=verse-container id=sn55.21:3.5><span>yañca khvassa cittaṁ dīgharattaṁ saddhāparibhāvitaṁ …pe… paññāparibhāvitaṁ taṁ uddhagāmi hoti visesagāmi. </span><span class="translation sujato">But their mind rises up, headed for a higher place. </span></div><p><div class=verse-container id=sn55.21:3.6><span>Tuyhaṁ kho pana, mahānāma, dīgharattaṁ saddhāparibhāvitaṁ cittaṁ …pe… paññāparibhāvitaṁ cittaṁ. </span><span class="translation sujato">Your mind, Mahānāma, has for a long time been imbued with faith, ethics, learning, generosity, and wisdom. </span></div><p><div class=verse-container id=sn55.21:3.7><span>Mā bhāyi, mahānāma, mā bhāyi, mahānāma. </span><span class="translation sujato">Do not fear, Mahānāma, do not fear! </span></div><p><div class=verse-container id=sn55.21:3.8><span>Apāpakaṁ te maraṇaṁ bhavissati, apāpikā kālaṅkiriyā”ti. </span><span class="translation sujato">Your death will not be a bad one; your passing will not be a bad one.” </span></div><p><div class=verse-container id=sn55.21:3.9><span>Paṭhamaṁ. </span></div><div class=flex-between><a href=/canon/en/pli/ms/sutta/sn/sn0055/sn0055P0020.html>Previous</a><a href=/canon/en/pli/ms/sutta/sn/sn0055/sn0055P0022.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>