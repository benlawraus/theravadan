<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0055/sn0055P0023.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0055/sn0055P0022.html>Previous</a><a href=/canon/en/pli/ms/sutta/sn/sn0055/sn0055P0024.html>Next</a></div><p id=sn55.23:0.1><span class=root>Saṁyutta Nikāya 55.23 </span><br> <span class=sujato>Linked Discourses 55.23 </span><br><p id=sn55.23:0.2><span class=root>3. Saraṇānivagga </span><br> <span class=sujato>3. About Sarakāni </span><br><p id=sn55.23:0.3><span class="root big-bold">Godhasakkasutta </span><br> <span class=sujato>With Godhā the Sakyan </span><br><p id=sn55.23:1.1><span class=root>Kapilavatthunidānaṁ. </span><br> <span class=sujato>At Kapilavatthu. </span><br><p id=sn55.23:1.2><span class=root>Atha kho mahānāmo sakko yena godhā sakko tenupasaṅkami; upasaṅkamitvā godhaṁ sakkaṁ etadavoca: </span><br> <span class=sujato>Then Mahānāma the Sakyan went up to Godhā the Sakyan, and said to him, </span><br><p id=sn55.23:1.3><span class=root>“katihi tvaṁ, godhe, dhammehi samannāgataṁ sotāpannapuggalaṁ ājānāsi avinipātadhammaṁ niyataṁ sambodhiparāyaṇan”ti? </span><br> <span class=sujato>“Godhā, how many things must a person have for you to recognize them as a stream-enterer, not liable to be reborn in the underworld, bound for awakening?” </span><br><p id=sn55.23:2.1><span class=root>“Tīhi khvāhaṁ, mahānāma, dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br> <span class=sujato>“Mahānāma, a person must have three things for me to recognize them as a stream-enterer. </span><br><p id=sn55.23:2.2><span class=root>Katamehi tīhi? </span><br> <span class=sujato>What three? </span><br><p id=sn55.23:2.3><span class=root>Idha, mahānāma, ariyasāvako buddhe aveccappasādena samannāgato hoti—</span><br> <span class=sujato>It’s when a noble disciple has experiential confidence in the Buddha … </span><br><p id=sn55.23:2.4><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.23:2.5><span class=root>Dhamme …pe… </span><br> <span class=sujato>the teaching … </span><br><p id=sn55.23:2.6><span class=root>saṅghe aveccappasādena samannāgato hoti—</span><br> <span class=sujato>and the Saṅgha … </span><br><p id=sn55.23:2.7><span class=root>suppaṭipanno bhagavato sāvakasaṅgho …pe… anuttaraṁ puññakkhettaṁ lokassāti. </span><br><p id=sn55.23:2.8><span class=root>Imehi khvāhaṁ, mahānāma, tīhi dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br> <span class=sujato>When a person has these three things I recognize them as a stream-enterer. </span><br><p id=sn55.23:3.1><span class=root>Tvaṁ pana, mahānāma, katihi dhammehi samannāgataṁ sotāpannapuggalaṁ ājānāsi avinipātadhammaṁ niyataṁ sambodhiparāyaṇan”ti? </span><br> <span class=sujato>But Mahānāma, how many things must a person have for you to recognize them as a stream-enterer?” </span><br><p id=sn55.23:3.2><span class=root>“Catūhi khvāhaṁ, godhe, dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br> <span class=sujato>“Godhā, a person must have four things for me to recognize them as a stream-enterer. </span><br><p id=sn55.23:3.3><span class=root>Katamehi catūhi? </span><br> <span class=sujato>What four? </span><br><p id=sn55.23:3.4><span class=root>Idha, godhe, ariyasāvako buddhe aveccappasādena samannāgato hoti—</span><br> <span class=sujato>It’s when a noble disciple has experiential confidence in the Buddha … </span><br><p id=sn55.23:3.5><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.23:3.6><span class=root>Dhamme …pe… </span><br> <span class=sujato>the teaching … </span><br><p id=sn55.23:3.7><span class=root>saṅghe …pe… </span><br> <span class=sujato>the Saṅgha … </span><br><p id=sn55.23:3.8><span class=root>ariyakantehi sīlehi samannāgato hoti akhaṇḍehi …pe… samādhisaṁvattanikehi. </span><br> <span class=sujato>And they have the ethical conduct loved by the noble ones … leading to immersion. </span><br><p id=sn55.23:3.9><span class=root>Imehi khvāhaṁ, godhe, catūhi dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇan”ti. </span><br> <span class=sujato>When a person has these four things I recognize them as a stream-enterer.” </span><br><p id=sn55.23:4.1><span class=root>“Āgamehi tvaṁ, mahānāma, āgamehi tvaṁ, mahānāma. </span><br> <span class=sujato>“Hold on, Mahānāma, hold on! </span><br><p id=sn55.23:4.2><span class=root>Bhagavāva etaṁ jāneyya etehi dhammehi samannāgataṁ vā asamannāgataṁ vā”ti. </span><br> <span class=sujato>Only the Buddha would know whether or not they have these things.” </span><br><p id=sn55.23:4.3><span class=root>“Āyāma, godhe, yena bhagavā tenupasaṅkameyyāma; upasaṅkamitvā bhagavato etamatthaṁ ārocessāmā”ti. </span><br> <span class=sujato>“Come, Godhā, let’s go to the Buddha and inform him about this.” </span><br><p id=sn55.23:4.4><span class=root>Atha kho mahānāmo sakko godhā ca sakko yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinno kho mahānāmo sakko bhagavantaṁ etadavoca: </span><br> <span class=sujato>Then Mahānāma and Godhā went to the Buddha, bowed, and sat down to one side. Mahānāma told the Buddha all that had happened, and then said: </span><br><p id=sn55.23:5.1><span class=root>“Idhāhaṁ, bhante, yena godhā sakko tenupasaṅkamiṁ; upasaṅkamitvā godhaṁ sakkaṁ etadavocaṁ: </span><br><p id=sn55.23:5.2><span class=root>‘katihi tvaṁ, godhe, dhammehi samannāgataṁ sotāpannapuggalaṁ ājānāsi avinipātadhammaṁ niyataṁ sambodhiparāyaṇaṁ’? </span><br><p id=sn55.23:5.3><span class=root>Evaṁ vutte, bhante, godhā sakko maṁ etadavoca—</span><br><p id=sn55.23:6.1><span class=root>Tīhi khvāhaṁ, mahānāma, dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br><p id=sn55.23:6.2><span class=root>Katamehi tīhi? </span><br><p id=sn55.23:6.3><span class=root>Idha, mahānāma, ariyasāvako buddhe aveccappasādena samannāgato hoti—</span><br><p id=sn55.23:6.4><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.23:6.5><span class=root>Dhamme …pe… </span><br><p id=sn55.23:6.6><span class=root>saṅghe aveccappasādena samannāgato hoti—</span><br><p id=sn55.23:6.7><span class=root>suppaṭipanno bhagavato sāvakasaṅgho …pe… anuttaraṁ puññakkhettaṁ lokassāti. </span><br><p id=sn55.23:6.8><span class=root>Imehi khvāhaṁ, mahānāma, tīhi dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br><p id=sn55.23:6.9><span class=root>Tvaṁ pana, mahānāma, katamehi dhammehi samannāgataṁ sotāpannapuggalaṁ ājānāsi avinipātadhammaṁ niyataṁ sambodhiparāyaṇan’ti? </span><br><p id=sn55.23:7.1><span class=root>Evaṁ vuttāhaṁ, bhante, godhaṁ sakkaṁ etadavocaṁ: </span><br><p id=sn55.23:7.2><span class=root>‘catūhi khvāhaṁ, godhe, dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br><p id=sn55.23:7.3><span class=root>Katamehi catūhi? </span><br><p id=sn55.23:7.4><span class=root>Idha, godhe, ariyasāvako buddhe aveccappasādena samannāgato hoti—</span><br><p id=sn55.23:7.5><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.23:7.6><span class=root>Dhamme …pe… </span><br><p id=sn55.23:7.7><span class=root>saṅghe …pe… </span><br><p id=sn55.23:7.8><span class=root>ariyakantehi sīlehi samannāgato hoti akhaṇḍehi …pe… samādhisaṁvattanikehi. </span><br><p id=sn55.23:7.9><span class=root>Imehi khvāhaṁ, godhe, catūhi dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇan’ti. </span><br><p id=sn55.23:8.1><span class=root>Evaṁ vutte, bhante, godhā sakko maṁ etadavoca: </span><br><p id=sn55.23:8.2><span class=root>‘āgamehi tvaṁ, mahānāma, āgamehi tvaṁ, mahānāma. </span><br><p id=sn55.23:8.3><span class=root>Bhagavāva etaṁ jāneyya etehi dhammehi samannāgataṁ vā asamannāgataṁ vā’ti. </span><br><p id=sn55.23:8.4><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho ca. </span><br> <span class=sujato>“Sir, some issue regarding the teaching might come up. The Buddha might take one side, and the Saṅgha of monks the other. </span><br><p id=sn55.23:8.5><span class=root>Yeneva bhagavā tenevāhaṁ assaṁ. </span><br> <span class=sujato>I’d side with the Buddha. </span><br><p id=sn55.23:8.6><span class=root>Evaṁ pasannaṁ maṁ, bhante, bhagavā dhāretu. </span><br> <span class=sujato>May the Buddha remember me as having such confidence. </span><br><p id=sn55.23:8.7><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho bhikkhunisaṅgho ca. </span><br> <span class=sujato>Some issue regarding the teaching might come up. The Buddha might take one side, and the Saṅgha of monks and the Saṅgha of nuns the other. … </span><br><p id=sn55.23:8.8><span class=root>Yeneva bhagavā tenevāhaṁ assaṁ. </span><br><p id=sn55.23:8.9><span class=root>Evaṁ pasannaṁ maṁ, bhante, bhagavā dhāretu. </span><br><p id=sn55.23:8.10><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho bhikkhunisaṅgho ca upāsakā ca. </span><br> <span class=sujato>The Buddha might take one side, and the Saṅgha of monks and the Saṅgha of nuns and the laymen the other. … </span><br><p id=sn55.23:8.11><span class=root>Yeneva bhagavā tenevāhaṁ assaṁ. </span><br><p id=sn55.23:8.12><span class=root>Evaṁ pasannaṁ maṁ, bhante, bhagavā dhāretu. </span><br><p id=sn55.23:8.13><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho bhikkhunisaṅgho upāsakā upāsikāyo ca. </span><br> <span class=sujato>The Buddha might take one side, and the Saṅgha of monks and the Saṅgha of nuns and the laymen and the laywomen the other. … </span><br><p id=sn55.23:8.14><span class=root>Yeneva bhagavā tenevāhaṁ assaṁ. </span><br><p id=sn55.23:8.15><span class=root>Evaṁ pasannaṁ maṁ, bhante, bhagavā dhāretu. </span><br><p id=sn55.23:8.16><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho bhikkhunisaṅgho upāsakā upāsikāyo sadevako ca loko samārako sabrahmako sassamaṇabrāhmaṇī pajā sadevamanussā. </span><br> <span class=sujato>The Buddha might take one side, and the Saṅgha of monks and the Saṅgha of nuns and the laymen and the laywomen and the world—with its gods, Māras, and divinities, this population with its ascetics and brahmins, gods and humans—the other. </span><br><p id=sn55.23:8.17><span class=root>Yeneva bhagavā tenevāhaṁ assaṁ. </span><br> <span class=sujato>I’d side with the Buddha. </span><br><p id=sn55.23:8.18><span class=root>Evaṁ pasannaṁ maṁ, bhante, bhagavā dhāretū”ti. </span><br> <span class=sujato>May the Buddha remember me as having such confidence.” </span><br><p id=sn55.23:8.19><span class=root>“Evaṁvādī tvaṁ, godhe, mahānāmaṁ sakkaṁ kiṁ vadesī”ti? </span><br> <span class=sujato>“Godhā, what do you have to say to Mahānāma when he speaks like this?” </span><br><p id=sn55.23:8.20><span class=root>“Evaṁvādāhaṁ, bhante, mahānāmaṁ sakkaṁ na kiñci vadāmi, aññatra kalyāṇā aññatra kusalā”ti. </span><br> <span class=sujato>“Sir, I have nothing to say to Mahānāma when he speaks like this, except what is good and wholesome.” </span><br><p id=sn55.23:8.21><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>