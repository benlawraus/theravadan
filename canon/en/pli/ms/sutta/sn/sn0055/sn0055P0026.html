<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0055/sn0055P0026.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0055/sn0055P0025.html>Previous</a><a href=/canon/en/pli/ms/sutta/sn/sn0055/sn0055P0027.html>Next</a></div><p id=sn55.26:0.1><span class=root>Saṁyutta Nikāya 55.26 </span><br> <span class=sujato>Linked Discourses 55.26 </span><br><p id=sn55.26:0.2><span class=root>3. Saraṇānivagga </span><br> <span class=sujato>3. About Sarakāni </span><br><p id=sn55.26:0.3><span class="root big-bold">Paṭhamaanāthapiṇḍikasutta </span><br> <span class=sujato>Anāthapiṇḍika (1st) </span><br><p id=sn55.26:1.1><span class=root>Sāvatthinidānaṁ. </span><br> <span class=sujato>At Sāvatthī. </span><br><p id=sn55.26:1.2><span class=root>Tena kho pana samayena anāthapiṇḍiko gahapati ābādhiko hoti dukkhito bāḷhagilāno. </span><br> <span class=sujato>Now at that time the householder Anāthapiṇḍika was sick, suffering, gravely ill. </span><br><p id=sn55.26:1.3><span class=root>Atha kho anāthapiṇḍiko gahapati aññataraṁ purisaṁ āmantesi: </span><br> <span class=sujato>Then he addressed a man, </span><br><p id=sn55.26:1.4><span class=root>“ehi tvaṁ, ambho purisa, yenāyasmā sāriputto tenupasaṅkama; upasaṅkamitvā mama vacanena āyasmato sāriputtassa pāde sirasā vanda: </span><br> <span class=sujato>“Please, worthy man, go to Venerable Sāriputta, and in my name bow with your head to his feet. Say to him: </span><br><p id=sn55.26:1.5><span class=root>‘anāthapiṇḍiko, bhante, gahapati ābādhiko dukkhito bāḷhagilāno. </span><br> <span class=sujato>‘Sir, the householder Anāthapiṇḍika is sick, suffering, gravely ill. </span><br><p id=sn55.26:1.6><span class=root>So āyasmato sāriputtassa pāde sirasā vandatī’ti. </span><br> <span class=sujato>He bows with his head to your feet.’ </span><br><p id=sn55.26:1.7><span class=root>Evañca vadehi: </span><br> <span class=sujato>And then say: </span><br><p id=sn55.26:1.8><span class=root>‘sādhu kira, bhante, āyasmā sāriputto yena anāthapiṇḍikassa gahapatissa nivesanaṁ tenupasaṅkamatu anukampaṁ upādāyā’”ti. </span><br> <span class=sujato>‘Sir, please visit him at his home out of sympathy.’” </span><br><p id=sn55.26:2.1><span class=root>“Evaṁ, bhante”ti kho so puriso anāthapiṇḍikassa gahapatissa paṭissutvā yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ abhivādetvā ekamantaṁ nisīdi. Ekamantaṁ nisinno kho so puriso āyasmantaṁ sāriputtaṁ etadavoca: </span><br> <span class=sujato>“Yes, sir,” that man replied. He did as Anāthapiṇḍika asked. </span><br><p id=sn55.26:3.1><span class=root>“Anāthapiṇḍiko, bhante, gahapati ābādhiko dukkhito bāḷhagilāno. </span><br><p id=sn55.26:3.2><span class=root>So āyasmato sāriputtassa pāde sirasā vandati. </span><br><p id=sn55.26:3.3><span class=root>Evañca vadati: </span><br><p id=sn55.26:3.4><span class=root>‘sādhu kira, bhante, āyasmā sāriputto yena anāthapiṇḍikassa gahapatissa nivesanaṁ tenupasaṅkamatu anukampaṁ upādāyā’”ti. </span><br><p id=sn55.26:3.5><span class=root>Adhivāsesi kho āyasmā sāriputto tuṇhībhāvena. </span><br> <span class=sujato>Sāriputta consented with silence. </span><br><p id=sn55.26:4.1><span class=root>Atha kho āyasmā sāriputto pubbaṇhasamayaṁ nivāsetvā pattacīvaramādāya āyasmatā ānandena pacchāsamaṇena yena anāthapiṇḍikassa gahapatissa nivesanaṁ tenupasaṅkami; upasaṅkamitvā paññatte āsane nisīdi. Nisajja kho āyasmā sāriputto anāthapiṇḍikaṁ gahapatiṁ etadavoca: </span><br> <span class=sujato>Then Venerable Sāriputta robed up in the morning and, taking his bowl and robe, went with Venerable Ānanda as his second monk to Anāthapiṇḍika’s home. He sat down on the seat spread out, and said to Anāthapiṇḍika, </span><br><p id=sn55.26:4.2><span class=root>“kacci te, gahapati, khamanīyaṁ kacci yāpanīyaṁ? Kacci dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti? </span><br> <span class=sujato>“I hope you’re keeping well, householder; I hope you’re all right. And I hope the pain is fading, not growing, that its fading is evident, not its growing.” </span><br><p id=sn55.26:4.3><span class=root>“Na me, bhante, khamanīyaṁ, na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti. </span><br> <span class=sujato>“Sir, I’m not keeping well, I’m not getting by. The pain is terrible and growing, not fading; its growing is evident, not its fading.” </span><br><p id=sn55.26:5.1><span class=root>“Yathārūpena kho, gahapati, buddhe appasādena samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati tathārūpo te buddhe appasādo natthi. </span><br> <span class=sujato>“Householder, you don’t have the distrust in the Buddha that causes an unlearned ordinary person to be reborn—when their body breaks up, after death—in a place of loss, a bad place, the underworld, hell. </span><br><p id=sn55.26:5.2><span class=root>Atthi ca kho te, gahapati, buddhe aveccappasādo—</span><br> <span class=sujato>And you have experiential confidence in the Buddha: </span><br><p id=sn55.26:5.3><span class=root>itipi so bhagavā …pe… satthā devamanussānaṁ buddho bhagavāti. </span><br> <span class=sujato>‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span><br><p id=sn55.26:5.4><span class=root>Tañca pana te buddhe aveccappasādaṁ attani samanupassato ṭhānaso vedanā paṭippassambheyya. </span><br> <span class=sujato>Seeing in yourself that experiential confidence in the Buddha, that pain may die down on the spot. </span><br><p id=sn55.26:6.1><span class=root>Yathārūpena kho, gahapati, dhamme appasādena samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpo te dhamme appasādo natthi. </span><br> <span class=sujato>You don’t have the distrust in the teaching that causes an unlearned ordinary person to be reborn—when their body breaks up, after death—in a place of loss, a bad place, the underworld, hell. </span><br><p id=sn55.26:6.2><span class=root>Atthi ca kho te, gahapati, dhamme aveccappasādo—</span><br> <span class=sujato>And you have experiential confidence in the teaching: </span><br><p id=sn55.26:6.3><span class=root>svākkhāto bhagavatā dhammo …pe… paccattaṁ veditabbo viññūhīti. </span><br> <span class=sujato>‘The teaching is well explained by the Buddha—apparent in the present life, immediately effective, inviting inspection, relevant, so that sensible people can know it for themselves.’ </span><br><p id=sn55.26:6.4><span class=root>Tañca pana te dhamme aveccappasādaṁ attani samanupassato ṭhānaso vedanā paṭippassambheyya. </span><br> <span class=sujato>Seeing in yourself that experiential confidence in the teaching, that pain may die down on the spot. </span><br><p id=sn55.26:7.1><span class=root>Yathārūpena kho, gahapati, saṅghe appasādena samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpo te saṅghe appasādo natthi. </span><br> <span class=sujato>You don’t have the distrust in the Saṅgha that causes an unlearned ordinary person to be reborn—when their body breaks up, after death—in a place of loss, a bad place, the underworld, hell. </span><br><p id=sn55.26:7.2><span class=root>Atthi ca kho te, gahapati, saṅghe aveccappasādo—</span><br> <span class=sujato>And you have experiential confidence in the Saṅgha: </span><br><p id=sn55.26:7.3><span class=root>suppaṭipanno bhagavato sāvakasaṅgho …pe… anuttaraṁ puññakkhettaṁ lokassāti. </span><br> <span class=sujato>‘The Saṅgha of the Buddha’s disciples is practicing the way that’s good, direct, systematic, and proper. It consists of the four pairs, the eight individuals. This Saṅgha of the Buddha’s disciples is worthy of offerings dedicated to the gods, worthy of hospitality, worthy of a religious donation, and worthy of veneration with joined palms. It is the supreme field of merit for the world.’ </span><br><p id=sn55.26:7.4><span class=root>Tañca pana te saṅghe aveccappasādaṁ attani samanupassato ṭhānaso vedanā paṭippassambheyya. </span><br> <span class=sujato>Seeing in yourself that experiential confidence in the Saṅgha, that pain may die down on the spot. </span><br><p id=sn55.26:8.1><span class=root>Yathārūpena kho, gahapati, dussīlyena samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpaṁ te dussīlyaṁ natthi. </span><br> <span class=sujato>You don’t have the unethical conduct that causes an unlearned ordinary person to be reborn—when their body breaks up, after death—in a place of loss, a bad place, the underworld, hell. </span><br><p id=sn55.26:8.2><span class=root>Atthi ca kho te, gahapati, ariyakantāni sīlāni … pe samādhisaṁvattanikāni. </span><br> <span class=sujato>Your ethical conduct is loved by the noble ones, unbroken, impeccable, spotless, and unmarred, liberating, praised by sensible people, not mistaken, and leading to immersion. </span><br><p id=sn55.26:8.3><span class=root>Tāni ca pana te ariyakantāni sīlāni attani samanupassato ṭhānaso vedanā paṭippassambheyya. </span><br> <span class=sujato>Seeing in yourself that ethical conduct loved by the noble ones, that pain may die down on the spot. </span><br><p id=sn55.26:9.1><span class=root>Yathārūpāya kho, gahapati, micchādiṭṭhiyā samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpā te micchādiṭṭhi natthi. </span><br> <span class=sujato>You don’t have the wrong view that causes an unlearned ordinary person to be reborn—when their body breaks up, after death—in a place of loss, a bad place, the underworld, hell. </span><br><p id=sn55.26:9.2><span class=root>Atthi ca kho te, gahapati, sammādiṭṭhi. </span><br> <span class=sujato>You have right view. </span><br><p id=sn55.26:9.3><span class=root>Tañca pana te sammādiṭṭhiṁ attani samanupassato ṭhānaso vedanā paṭippassambheyya. </span><br> <span class=sujato>Seeing in yourself that right view, that pain may die down on the spot. </span><br><p id=sn55.26:10.1><span class=root>Yathārūpena kho, gahapati, micchāsaṅkappena samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpo te micchāsaṅkappo natthi. </span><br> <span class=sujato>You don’t have the wrong thought … </span><br><p id=sn55.26:10.2><span class=root>Atthi ca kho te, gahapati, sammāsaṅkappo. </span><br><p id=sn55.26:10.3><span class=root>Tañca pana te sammāsaṅkappaṁ attani samanupassato ṭhānaso vedanā paṭippassambheyya. </span><br><p id=sn55.26:11.1><span class=root>Yathārūpāya kho, gahapati, micchāvācāya samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpā te micchāvācā natthi. </span><br> <span class=sujato>wrong speech … </span><br><p id=sn55.26:11.2><span class=root>Atthi ca kho te, gahapati, sammāvācā. </span><br><p id=sn55.26:11.3><span class=root>Tañca pana te sammāvācaṁ attani samanupassato ṭhānaso vedanā paṭippassambheyya. </span><br><p id=sn55.26:12.1><span class=root>Yathārūpena kho, gahapati, micchākammantena samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpo te micchākammanto natthi. </span><br> <span class=sujato>wrong action … </span><br><p id=sn55.26:12.2><span class=root>Atthi ca kho te, gahapati, sammākammanto. </span><br><p id=sn55.26:12.3><span class=root>Tañca pana te sammākammantaṁ attani samanupassato ṭhānaso vedanā paṭippassambheyya. </span><br><p id=sn55.26:13.1><span class=root>Yathārūpena kho, gahapati, micchāājīvena samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpo te micchāājīvo natthi. </span><br> <span class=sujato>wrong livelihood … </span><br><p id=sn55.26:13.2><span class=root>Atthi ca kho te, gahapati, sammāājīvo. </span><br><p id=sn55.26:13.3><span class=root>Tañca pana te sammāājīvaṁ attani samanupassato ṭhānaso vedanā paṭippassambheyya. </span><br><p id=sn55.26:14.1><span class=root>Yathārūpena kho, gahapati, micchāvāyāmena samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpo te micchāvāyāmo natthi. </span><br> <span class=sujato>wrong effort … </span><br><p id=sn55.26:14.2><span class=root>Atthi ca kho te, gahapati, sammāvāyāmo. </span><br><p id=sn55.26:14.3><span class=root>Tañca pana te sammāvāyāmaṁ attani samanupassato ṭhānaso vedanā paṭippassambheyya. </span><br><p id=sn55.26:15.1><span class=root>Yathārūpāya kho, gahapati, micchāsatiyā samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpā te micchāsati natthi. </span><br> <span class=sujato>wrong mindfulness … </span><br><p id=sn55.26:15.2><span class=root>Atthi ca kho te, gahapati, sammāsati. </span><br><p id=sn55.26:15.3><span class=root>Tañca pana te sammāsatiṁ attani samanupassato ṭhānaso vedanā paṭippassambheyya. </span><br><p id=sn55.26:16.1><span class=root>Yathārūpena kho, gahapati, micchāsamādhinā samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpo te micchāsamādhi natthi. </span><br> <span class=sujato>wrong immersion … </span><br><p id=sn55.26:16.2><span class=root>Atthi ca kho te, gahapati, sammāsamādhi. </span><br><p id=sn55.26:16.3><span class=root>Tañca pana te sammāsamādhiṁ attani samanupassato ṭhānaso vedanā paṭippassambheyya. </span><br><p id=sn55.26:17.1><span class=root>Yathārūpena kho, gahapati, micchāñāṇena samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpaṁ te micchāñāṇaṁ natthi. </span><br> <span class=sujato>wrong knowledge … </span><br><p id=sn55.26:17.2><span class=root>Atthi ca kho te, gahapati, sammāñāṇaṁ. </span><br><p id=sn55.26:17.3><span class=root>Tañca pana te sammāñāṇaṁ attani samanupassato ṭhānaso vedanā paṭippassambheyya. </span><br><p id=sn55.26:18.1><span class=root>Yathārūpāya kho, gahapati, micchāvimuttiyā samannāgato assutavā puthujjano kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, tathārūpā te micchāvimutti natthi. </span><br> <span class=sujato>wrong freedom … </span><br><p id=sn55.26:18.2><span class=root>Atthi ca kho te, gahapati, sammāvimutti. </span><br> <span class=sujato>You have right freedom. </span><br><p id=sn55.26:18.3><span class=root>Tañca pana te sammāvimuttiṁ attani samanupassato ṭhānaso vedanā paṭippassambheyyā”ti. </span><br> <span class=sujato>Seeing in yourself that right freedom, that pain may die down on the spot.” </span><br><p id=sn55.26:19.1><span class=root>Atha kho anāthapiṇḍikassa gahapatissa ṭhānaso vedanā paṭippassambhiṁsu. </span><br> <span class=sujato>And then Anāthapiṇḍika’s pain died down on the spot. </span><br><p id=sn55.26:19.2><span class=root>Atha kho anāthapiṇḍiko gahapati āyasmantañca sāriputtaṁ āyasmantañca ānandaṁ sakeneva thālipākena parivisi. </span><br> <span class=sujato>Then he served Sāriputta and Ānanda from his own dish. </span><br><p id=sn55.26:19.3><span class=root>Atha kho anāthapiṇḍiko gahapati āyasmantaṁ sāriputtaṁ bhuttāviṁ onītapattapāṇiṁ aññataraṁ nīcāsanaṁ gahetvā ekamantaṁ nisīdi. </span><br> <span class=sujato>When Sāriputta had eaten and washed his hand and bowl, Anāthapiṇḍika took a low seat and sat to one side. </span><br><p id=sn55.26:19.4><span class=root>Ekamantaṁ nisinnaṁ kho anāthapiṇḍikaṁ gahapatiṁ āyasmā sāriputto imāhi gāthāhi anumodi: </span><br> <span class=sujato>Venerable Sāriputta expressed his appreciation to him with these verses. </span><br><p id=sn55.26:20.1><span class=root>“Yassa saddhā tathāgate, </span><br> <span class=sujato>“Whoever has faith in the Realized One, </span><br><p id=sn55.26:20.2><span class=root>acalā suppatiṭṭhitā; </span><br> <span class=sujato>unwavering and well grounded; </span><br><p id=sn55.26:20.3><span class=root>Sīlañca yassa kalyāṇaṁ, </span><br> <span class=sujato>whose ethical conduct is good, </span><br><p id=sn55.26:20.4><span class=root>ariyakantaṁ pasaṁsitaṁ. </span><br> <span class=sujato>praised and loved by the noble ones; </span><br><p id=sn55.26:21.1><span class=root>Saṅghe pasādo yassatthi, </span><br> <span class=sujato>who has confidence in the Saṅgha, </span><br><p id=sn55.26:21.2><span class=root>ujubhūtañca dassanaṁ; </span><br> <span class=sujato>and correct view: </span><br><p id=sn55.26:21.3><span class=root>Adaliddoti taṁ āhu, </span><br> <span class=sujato>they’re said to be prosperous, </span><br><p id=sn55.26:21.4><span class=root>amoghaṁ tassa jīvitaṁ. </span><br> <span class=sujato>their life is not in vain. </span><br><p id=sn55.26:22.1><span class=root>Tasmā saddhañca sīlañca, </span><br> <span class=sujato>So let the wise devote themselves </span><br><p id=sn55.26:22.2><span class=root>pasādaṁ dhammadassanaṁ; </span><br> <span class=sujato>to faith, ethical behaviour, </span><br><p id=sn55.26:22.3><span class=root>Anuyuñjetha medhāvī, </span><br> <span class=sujato>confidence, and insight into the teaching, </span><br><p id=sn55.26:22.4><span class=root>saraṁ buddhānasāsanan”ti. </span><br> <span class=sujato>remembering the instructions of the Buddhas.” </span><br><p id=sn55.26:23.1><span class=root>Atha kho āyasmā sāriputto anāthapiṇḍikaṁ gahapatiṁ imāhi gāthāhi anumoditvā uṭṭhāyāsanā pakkāmi. </span><br> <span class=sujato>After expressing his appreciation to Anāthapiṇḍika with these verses, Sāriputta got up from his seat and left. </span><br><p id=sn55.26:24.1><span class=root>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca: </span><br> <span class=sujato>Then Ānanda went up to the Buddha, bowed, and sat down to one side. The Buddha said to him, </span><br><p id=sn55.26:24.2><span class=root>“handa kuto nu tvaṁ, ānanda, āgacchasi divādivassā”ti? </span><br> <span class=sujato>“So, Ānanda, where are you coming from in the middle of the day?” </span><br><p id=sn55.26:24.3><span class=root>“Āyasmatā, bhante, sāriputtena anāthapiṇḍiko gahapati iminā ca iminā ca ovādena ovadito”ti. </span><br> <span class=sujato>“Sir, Venerable Sāriputta advised the householder Anāthapiṇḍika in this way and that.” </span><br><p id=sn55.26:24.4><span class=root>“Paṇḍito, ānanda, sāriputto; </span><br> <span class=sujato>“Sāriputta is astute, Ānanda. </span><br><p id=sn55.26:24.5><span class=root>mahāpañño, ānanda, sāriputto, yatra hi nāma cattāri sotāpattiyaṅgāni dasahākārehi vibhajissatī”ti. </span><br> <span class=sujato>He has great wisdom, since he can analyze the four factors of stream-entry in ten respects.” </span><br><p id=sn55.26:24.6><span class=root>Chaṭṭhaṁ. </span><br></main><footer class="container footer"><small><a href=/about/>Contact info</a></small></footer>