<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0055/sn0055P0003.html>Deutsch</a> , <a href=/canon/fr/pli/ms/sutta/sn/sn0055/sn0055P0003.html>Français</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0055/sn0055P0002.html>Previous</a><a href=/canon/en/pli/ms/sutta/sn/sn0055/sn0055P0004.html>Next</a></div><p><div class=verse-container id=sn55.3:0.1><span>Saṁyutta Nikāya 55.3 </span><span class="translation sujato">Linked Discourses 55.3 </span></div><p><div class=verse-container id=sn55.3:0.2><span>1. Veḷudvāravagga </span><span class="translation sujato">1. At Bamboo Gate </span></div><p><div class=verse-container id=sn55.3:0.3><span class=big-bold>Dīghāvuupāsakasutta </span><span class="translation sujato">With Dīghāvu </span></div><p><div class=verse-container id=sn55.3:1.1><span>Ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sujato">At one time the Buddha was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=sn55.3:1.2><span>Tena kho pana samayena dīghāvu upāsako ābādhiko hoti dukkhito bāḷhagilāno. </span><span class="translation sujato">Now at that time the lay follower Dīghāvu was sick, suffering, gravely ill. </span></div><p><div class=verse-container id=sn55.3:1.3><span>Atha kho dīghāvu upāsako pitaraṁ jotikaṁ gahapatiṁ āmantesi: </span><span class="translation sujato">Then he addressed his father, the householder Jotika, </span></div><p><div class=verse-container id=sn55.3:1.4><span>“ehi tvaṁ, gahapati, yena bhagavā tenupasaṅkama; upasaṅkamitvā mama vacanena bhagavato pāde sirasā vanda: </span><span class="translation sujato">“Please, householder, go to the Buddha, and in my name bow with your head to his feet. Say to him: </span></div><p><div class=verse-container id=sn55.3:1.5><span>‘dīghāvu, bhante, upāsako ābādhiko hoti dukkhito bāḷhagilāno. </span><span class="translation sujato">‘Sir, the lay follower Dīghāvu is sick, suffering, gravely ill. </span></div><p><div class=verse-container id=sn55.3:1.6><span>So bhagavato pāde sirasā vandatī’ti. </span><span class="translation sujato">He bows with his head to your feet.’ </span></div><p><div class=verse-container id=sn55.3:1.7><span>Evañca vadehi: </span><span class="translation sujato">And then say: </span></div><p><div class=verse-container id=sn55.3:1.8><span>‘sādhu kira, bhante, bhagavā yena dīghāvussa upāsakassa nivesanaṁ tenupasaṅkamatu anukampaṁ upādāyā’”ti. </span><span class="translation sujato">‘Sir, please visit him at his home out of sympathy.’” </span></div><p><div class=verse-container id=sn55.3:1.9><span>“Evaṁ, tātā”ti kho jotiko gahapati dīghāvussa upāsakassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho jotiko gahapati bhagavantaṁ etadavoca: </span><span class="translation sujato">“Yes, dear,” replied Jotika. He did as Dīghāvu asked. </span></div><p><div class=verse-container id=sn55.3:1.10><span>“dīghāvu, bhante, upāsako ābādhiko hoti dukkhito bāḷhagilāno. </span></div><p><div class=verse-container id=sn55.3:1.11><span>So bhagavato pāde sirasā vandati. </span></div><p><div class=verse-container id=sn55.3:1.12><span>Evañca vadeti: </span></div><p><div class=verse-container id=sn55.3:1.13><span>‘sādhu kira, bhante, bhagavā yena dīghāvussa upāsakassa nivesanaṁ tenupasaṅkamatu anukampaṁ upādāyā’”ti. </span></div><p><div class=verse-container id=sn55.3:1.14><span>Adhivāsesi bhagavā tuṇhībhāvena. </span><span class="translation sujato">The Buddha consented with silence. </span></div><p><div class=verse-container id=sn55.3:2.1><span>Atha kho bhagavā nivāsetvā pattacīvaramādāya yena dīghāvussa upāsakassa nivesanaṁ tenupasaṅkami; upasaṅkamitvā paññatte āsane nisīdi. Nisajja kho bhagavā dīghāvuṁ upāsakaṁ etadavoca: </span><span class="translation sujato">Then the Buddha robed up in the morning and, taking his bowl and robe, went to the home of the lay follower Dīghāvu, sat down on the seat spread out, and said to him, </span></div><p><div class=verse-container id=sn55.3:2.2><span>“kacci te, dīghāvu, khamanīyaṁ, kacci yāpanīyaṁ? Kacci dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti? </span><span class="translation sujato">“I hope you’re keeping well, Dīghāvu; I hope you’re all right. I hope that your pain is fading, not growing, that its fading is evident, not its growing.” </span></div><p><div class=verse-container id=sn55.3:2.3><span>“Na me, bhante, khamanīyaṁ, na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti. </span><span class="translation sujato">“Sir, I’m not keeping well, I’m not getting by. The pain is terrible and growing, not fading; its growing is evident, not its fading.” </span></div><p><div class=verse-container id=sn55.3:2.4><span>“Tasmātiha te, dīghāvu, evaṁ sikkhitabbaṁ: </span><span class="translation sujato">“So, Dīghāvu, you should train like this: </span></div><p><div class=verse-container id=sn55.3:2.5><span>‘buddhe aveccappasādena samannāgato bhavissāmi—itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavāti. </span><span class="translation sujato">‘I will have experiential confidence in the Buddha … </span></div><p><div class=verse-container id=sn55.3:2.6><span>Dhamme …pe… </span><span class="translation sujato">the teaching … </span></div><p><div class=verse-container id=sn55.3:2.7><span>saṅghe …pe… </span><span class="translation sujato">the Saṅgha … </span></div><p><div class=verse-container id=sn55.3:2.8><span>ariyakantehi sīlehi samannāgato bhavissāmi akhaṇḍehi …pe… samādhisaṁvattanikehi’. </span><span class="translation sujato">And I will have the ethical conduct loved by the noble ones … leading to immersion.’ </span></div><p><div class=verse-container id=sn55.3:2.9><span>Evañhi te, dīghāvu, sikkhitabban”ti. </span><span class="translation sujato">That’s how you should train.” </span></div><p><div class=verse-container id=sn55.3:3.1><span>“Yānimāni, bhante, bhagavatā cattāri sotāpattiyaṅgāni desitāni, saṁvijjante dhammā mayi, ahañca tesu dhammesu sandissāmi. </span><span class="translation sujato">“Sir, these four factors of stream-entry that were taught by the Buddha are found in me, and I exhibit them. </span></div><p><div class=verse-container id=sn55.3:3.2><span>Ahañhi, bhante, buddhe aveccappasādena samannāgato—itipi so bhagavā …pe… satthā devamanussānaṁ buddho bhagavāti. </span><span class="translation sujato">For I have experiential confidence in the Buddha … </span></div><p><div class=verse-container id=sn55.3:3.3><span>Dhamme …pe… </span><span class="translation sujato">the teaching … </span></div><p><div class=verse-container id=sn55.3:3.4><span>saṅghe …pe… </span><span class="translation sujato">the Saṅgha … </span></div><p><div class=verse-container id=sn55.3:3.5><span>ariyakantehi sīlehi samannāgato akhaṇḍehi …pe… samādhisaṁvattanikehī”ti. </span><span class="translation sujato">And I have the ethical conduct loved by the noble ones … leading to immersion.” </span></div><p><div class=verse-container id=sn55.3:3.6><span>“Tasmātiha tvaṁ, dīghāvu, imesu catūsu sotāpattiyaṅgesu patiṭṭhāya cha vijjābhāgiye dhamme uttari bhāveyyāsi. </span><span class="translation sujato">“In that case, Dīghāvu, grounded on these four factors of stream-entry you should further develop these six things that play a part in realization. </span></div><p><div class=verse-container id=sn55.3:3.7><span>Idha tvaṁ, dīghāvu, sabbasaṅkhāresu aniccānupassī viharāhi, anicce dukkhasaññī, dukkhe anattasaññī pahānasaññī virāgasaññī nirodhasaññīti. </span><span class="translation sujato">You should meditate observing the impermanence of all conditions, perceiving suffering in impermanence, perceiving not-self in suffering, perceiving giving up, perceiving fading away, and perceiving cessation. </span></div><p><div class=verse-container id=sn55.3:3.8><span>Evañhi te, dīghāvu, sikkhitabban”ti. </span><span class="translation sujato">That’s how you should train.” </span></div><p><div class=verse-container id=sn55.3:4.1><span>“Yeme, bhante, bhagavatā cha vijjābhāgiyā dhammā desitā, saṁvijjante dhammā mayi, ahañca tesu dhammesu sandissāmi. </span><span class="translation sujato">“These six things that play a part in realization that were taught by the Buddha are found in me, and I exhibit them. </span></div><p><div class=verse-container id=sn55.3:4.2><span>Ahañhi, bhante, sabbasaṅkhāresu aniccānupassī viharāmi, anicce dukkhasaññī, dukkhe anattasaññī pahānasaññī virāgasaññī nirodhasaññī. </span><span class="translation sujato">For I meditate observing the impermanence of all conditions, perceiving suffering in impermanence, perceiving not-self in suffering, perceiving giving up, perceiving fading away, and perceiving cessation. </span></div><p><div class=verse-container id=sn55.3:4.3><span>Api ca me, bhante, evaṁ hoti: </span><span class="translation sujato">But still, sir, I think, </span></div><p><div class=verse-container id=sn55.3:4.4><span>‘mā hevāyaṁ jotiko gahapati mamaccayena vighātaṁ āpajjī’”ti. </span><span class="translation sujato">‘I hope Jotika doesn’t suffer distress when I’ve gone.’” </span></div><p><div class=verse-container id=sn55.3:4.5><span>“Mā tvaṁ, tāta dīghāvu, evaṁ manasākāsi. </span><span class="translation sujato">Jotika said, “Dear Dīghāvu, don’t focus on that. </span></div><p><div class=verse-container id=sn55.3:4.6><span>Iṅgha tvaṁ, tāta dīghāvu, yadeva te bhagavā āha, tadeva tvaṁ sādhukaṁ manasi karohī”ti. </span><span class="translation sujato">Come on, dear Dīghāvu, you should closely focus on what the Buddha is saying.” </span></div><p><div class=verse-container id=sn55.3:5.1><span>Atha kho bhagavā dīghāvuṁ upāsakaṁ iminā ovādena ovaditvā uṭṭhāyāsanā pakkāmi. </span><span class="translation sujato">When the Buddha had given this advice he got up from his seat and left. </span></div><p><div class=verse-container id=sn55.3:5.2><span>Atha kho dīghāvu upāsako acirapakkantassa bhagavato kālamakāsi. </span><span class="translation sujato">Not long after the Buddha left, Dīghāvu passed away. </span></div><p><div class=verse-container id=sn55.3:5.3><span>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">Then several mendicants went up to the Buddha, bowed, sat down to one side, and said to him: </span></div><p><div class=verse-container id=sn55.3:5.4><span>“yo so, bhante, dīghāvu nāma upāsako bhagavatā saṅkhittena ovādena ovadito so kālaṅkato. </span><span class="translation sujato">“Sir, the lay follower named Dīghāvu, who was advised in brief by the Buddha, has passed away. </span></div><p><div class=verse-container id=sn55.3:5.5><span>Tassa kā gati, ko abhisamparāyo”ti? </span><span class="translation sujato">Where has he been reborn in his next life?” </span></div><p><div class=verse-container id=sn55.3:5.6><span>“Paṇḍito, bhikkhave, dīghāvu upāsako, paccapādi dhammassānudhammaṁ, na ca maṁ dhammādhikaraṇaṁ vihesesi. </span><span class="translation sujato">“Mendicants, the lay follower Dīghāvu was astute. He practiced in line with the teachings, and did not trouble me about the teachings. </span></div><p><div class=verse-container id=sn55.3:5.7><span>Dīghāvu, bhikkhave, upāsako pañcannaṁ orambhāgiyānaṁ saṁyojanānaṁ parikkhayā opapātiko tattha parinibbāyī anāvattidhammo tasmā lokā”ti. </span><span class="translation sujato">With the ending of the five lower fetters, he’s been reborn spontaneously, and will become extinguished there, not liable to return from that world.” </span></div><p><div class=verse-container id=sn55.3:5.8><span>Tatiyaṁ. </span></div><div class=flex-between><a href=/canon/en/pli/ms/sutta/sn/sn0055/sn0055P0002.html>Previous</a><a href=/canon/en/pli/ms/sutta/sn/sn0055/sn0055P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>