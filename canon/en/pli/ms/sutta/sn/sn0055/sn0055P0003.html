<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0055/sn0055P0003.html>Deutsch</a> , <a href=/canon/fr/pli/ms/sutta/sn/sn0055/sn0055P0003.html>Français</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0055/sn0055P0002.html>Previous</a><a href=/canon/en/pli/ms/sutta/sn/sn0055/sn0055P0004.html>Next</a></div><p id=sn55.3:0.1><span class=root>Saṁyutta Nikāya 55.3 </span><br> <span class=sujato>Linked Discourses 55.3 </span><br><p id=sn55.3:0.2><span class=root>1. Veḷudvāravagga </span><br> <span class=sujato>1. At Bamboo Gate </span><br><p id=sn55.3:0.3><span class="root big-bold">Dīghāvuupāsakasutta </span><br> <span class=sujato>With Dīghāvu </span><br><p id=sn55.3:1.1><span class=root>Ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=sn55.3:1.2><span class=root>Tena kho pana samayena dīghāvu upāsako ābādhiko hoti dukkhito bāḷhagilāno. </span><br> <span class=sujato>Now at that time the lay follower Dīghāvu was sick, suffering, gravely ill. </span><br><p id=sn55.3:1.3><span class=root>Atha kho dīghāvu upāsako pitaraṁ jotikaṁ gahapatiṁ āmantesi: </span><br> <span class=sujato>Then he addressed his father, the householder Jotika, </span><br><p id=sn55.3:1.4><span class=root>“ehi tvaṁ, gahapati, yena bhagavā tenupasaṅkama; upasaṅkamitvā mama vacanena bhagavato pāde sirasā vanda: </span><br> <span class=sujato>“Please, householder, go to the Buddha, and in my name bow with your head to his feet. Say to him: </span><br><p id=sn55.3:1.5><span class=root>‘dīghāvu, bhante, upāsako ābādhiko hoti dukkhito bāḷhagilāno. </span><br> <span class=sujato>‘Sir, the lay follower Dīghāvu is sick, suffering, gravely ill. </span><br><p id=sn55.3:1.6><span class=root>So bhagavato pāde sirasā vandatī’ti. </span><br> <span class=sujato>He bows with his head to your feet.’ </span><br><p id=sn55.3:1.7><span class=root>Evañca vadehi: </span><br> <span class=sujato>And then say: </span><br><p id=sn55.3:1.8><span class=root>‘sādhu kira, bhante, bhagavā yena dīghāvussa upāsakassa nivesanaṁ tenupasaṅkamatu anukampaṁ upādāyā’”ti. </span><br> <span class=sujato>‘Sir, please visit him at his home out of sympathy.’” </span><br><p id=sn55.3:1.9><span class=root>“Evaṁ, tātā”ti kho jotiko gahapati dīghāvussa upāsakassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho jotiko gahapati bhagavantaṁ etadavoca: </span><br> <span class=sujato>“Yes, dear,” replied Jotika. He did as Dīghāvu asked. </span><br><p id=sn55.3:1.10><span class=root>“dīghāvu, bhante, upāsako ābādhiko hoti dukkhito bāḷhagilāno. </span><br><p id=sn55.3:1.11><span class=root>So bhagavato pāde sirasā vandati. </span><br><p id=sn55.3:1.12><span class=root>Evañca vadeti: </span><br><p id=sn55.3:1.13><span class=root>‘sādhu kira, bhante, bhagavā yena dīghāvussa upāsakassa nivesanaṁ tenupasaṅkamatu anukampaṁ upādāyā’”ti. </span><br><p id=sn55.3:1.14><span class=root>Adhivāsesi bhagavā tuṇhībhāvena. </span><br> <span class=sujato>The Buddha consented with silence. </span><br><p id=sn55.3:2.1><span class=root>Atha kho bhagavā nivāsetvā pattacīvaramādāya yena dīghāvussa upāsakassa nivesanaṁ tenupasaṅkami; upasaṅkamitvā paññatte āsane nisīdi. Nisajja kho bhagavā dīghāvuṁ upāsakaṁ etadavoca: </span><br> <span class=sujato>Then the Buddha robed up in the morning and, taking his bowl and robe, went to the home of the lay follower Dīghāvu, sat down on the seat spread out, and said to him, </span><br><p id=sn55.3:2.2><span class=root>“kacci te, dīghāvu, khamanīyaṁ, kacci yāpanīyaṁ? Kacci dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti? </span><br> <span class=sujato>“I hope you’re keeping well, Dīghāvu; I hope you’re all right. I hope that your pain is fading, not growing, that its fading is evident, not its growing.” </span><br><p id=sn55.3:2.3><span class=root>“Na me, bhante, khamanīyaṁ, na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti. </span><br> <span class=sujato>“Sir, I’m not keeping well, I’m not getting by. The pain is terrible and growing, not fading; its growing is evident, not its fading.” </span><br><p id=sn55.3:2.4><span class=root>“Tasmātiha te, dīghāvu, evaṁ sikkhitabbaṁ: </span><br> <span class=sujato>“So, Dīghāvu, you should train like this: </span><br><p id=sn55.3:2.5><span class=root>‘buddhe aveccappasādena samannāgato bhavissāmi—itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavāti. </span><br> <span class=sujato>‘I will have experiential confidence in the Buddha … </span><br><p id=sn55.3:2.6><span class=root>Dhamme …pe… </span><br> <span class=sujato>the teaching … </span><br><p id=sn55.3:2.7><span class=root>saṅghe …pe… </span><br> <span class=sujato>the Saṅgha … </span><br><p id=sn55.3:2.8><span class=root>ariyakantehi sīlehi samannāgato bhavissāmi akhaṇḍehi …pe… samādhisaṁvattanikehi’. </span><br> <span class=sujato>And I will have the ethical conduct loved by the noble ones … leading to immersion.’ </span><br><p id=sn55.3:2.9><span class=root>Evañhi te, dīghāvu, sikkhitabban”ti. </span><br> <span class=sujato>That’s how you should train.” </span><br><p id=sn55.3:3.1><span class=root>“Yānimāni, bhante, bhagavatā cattāri sotāpattiyaṅgāni desitāni, saṁvijjante dhammā mayi, ahañca tesu dhammesu sandissāmi. </span><br> <span class=sujato>“Sir, these four factors of stream-entry that were taught by the Buddha are found in me, and I exhibit them. </span><br><p id=sn55.3:3.2><span class=root>Ahañhi, bhante, buddhe aveccappasādena samannāgato—itipi so bhagavā …pe… satthā devamanussānaṁ buddho bhagavāti. </span><br> <span class=sujato>For I have experiential confidence in the Buddha … </span><br><p id=sn55.3:3.3><span class=root>Dhamme …pe… </span><br> <span class=sujato>the teaching … </span><br><p id=sn55.3:3.4><span class=root>saṅghe …pe… </span><br> <span class=sujato>the Saṅgha … </span><br><p id=sn55.3:3.5><span class=root>ariyakantehi sīlehi samannāgato akhaṇḍehi …pe… samādhisaṁvattanikehī”ti. </span><br> <span class=sujato>And I have the ethical conduct loved by the noble ones … leading to immersion.” </span><br><p id=sn55.3:3.6><span class=root>“Tasmātiha tvaṁ, dīghāvu, imesu catūsu sotāpattiyaṅgesu patiṭṭhāya cha vijjābhāgiye dhamme uttari bhāveyyāsi. </span><br> <span class=sujato>“In that case, Dīghāvu, grounded on these four factors of stream-entry you should further develop these six things that play a part in realization. </span><br><p id=sn55.3:3.7><span class=root>Idha tvaṁ, dīghāvu, sabbasaṅkhāresu aniccānupassī viharāhi, anicce dukkhasaññī, dukkhe anattasaññī pahānasaññī virāgasaññī nirodhasaññīti. </span><br> <span class=sujato>You should meditate observing the impermanence of all conditions, perceiving suffering in impermanence, perceiving not-self in suffering, perceiving giving up, perceiving fading away, and perceiving cessation. </span><br><p id=sn55.3:3.8><span class=root>Evañhi te, dīghāvu, sikkhitabban”ti. </span><br> <span class=sujato>That’s how you should train.” </span><br><p id=sn55.3:4.1><span class=root>“Yeme, bhante, bhagavatā cha vijjābhāgiyā dhammā desitā, saṁvijjante dhammā mayi, ahañca tesu dhammesu sandissāmi. </span><br> <span class=sujato>“These six things that play a part in realization that were taught by the Buddha are found in me, and I exhibit them. </span><br><p id=sn55.3:4.2><span class=root>Ahañhi, bhante, sabbasaṅkhāresu aniccānupassī viharāmi, anicce dukkhasaññī, dukkhe anattasaññī pahānasaññī virāgasaññī nirodhasaññī. </span><br> <span class=sujato>For I meditate observing the impermanence of all conditions, perceiving suffering in impermanence, perceiving not-self in suffering, perceiving giving up, perceiving fading away, and perceiving cessation. </span><br><p id=sn55.3:4.3><span class=root>Api ca me, bhante, evaṁ hoti: </span><br> <span class=sujato>But still, sir, I think, </span><br><p id=sn55.3:4.4><span class=root>‘mā hevāyaṁ jotiko gahapati mamaccayena vighātaṁ āpajjī’”ti. </span><br> <span class=sujato>‘I hope Jotika doesn’t suffer distress when I’ve gone.’” </span><br><p id=sn55.3:4.5><span class=root>“Mā tvaṁ, tāta dīghāvu, evaṁ manasākāsi. </span><br> <span class=sujato>Jotika said, “Dear Dīghāvu, don’t focus on that. </span><br><p id=sn55.3:4.6><span class=root>Iṅgha tvaṁ, tāta dīghāvu, yadeva te bhagavā āha, tadeva tvaṁ sādhukaṁ manasi karohī”ti. </span><br> <span class=sujato>Come on, dear Dīghāvu, you should closely focus on what the Buddha is saying.” </span><br><p id=sn55.3:5.1><span class=root>Atha kho bhagavā dīghāvuṁ upāsakaṁ iminā ovādena ovaditvā uṭṭhāyāsanā pakkāmi. </span><br> <span class=sujato>When the Buddha had given this advice he got up from his seat and left. </span><br><p id=sn55.3:5.2><span class=root>Atha kho dīghāvu upāsako acirapakkantassa bhagavato kālamakāsi. </span><br> <span class=sujato>Not long after the Buddha left, Dīghāvu passed away. </span><br><p id=sn55.3:5.3><span class=root>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>Then several mendicants went up to the Buddha, bowed, sat down to one side, and said to him: </span><br><p id=sn55.3:5.4><span class=root>“yo so, bhante, dīghāvu nāma upāsako bhagavatā saṅkhittena ovādena ovadito so kālaṅkato. </span><br> <span class=sujato>“Sir, the lay follower named Dīghāvu, who was advised in brief by the Buddha, has passed away. </span><br><p id=sn55.3:5.5><span class=root>Tassa kā gati, ko abhisamparāyo”ti? </span><br> <span class=sujato>Where has he been reborn in his next life?” </span><br><p id=sn55.3:5.6><span class=root>“Paṇḍito, bhikkhave, dīghāvu upāsako, paccapādi dhammassānudhammaṁ, na ca maṁ dhammādhikaraṇaṁ vihesesi. </span><br> <span class=sujato>“Mendicants, the lay follower Dīghāvu was astute. He practiced in line with the teachings, and did not trouble me about the teachings. </span><br><p id=sn55.3:5.7><span class=root>Dīghāvu, bhikkhave, upāsako pañcannaṁ orambhāgiyānaṁ saṁyojanānaṁ parikkhayā opapātiko tattha parinibbāyī anāvattidhammo tasmā lokā”ti. </span><br> <span class=sujato>With the ending of the five lower fetters, he’s been reborn spontaneously, and will become extinguished there, not liable to return from that world.” </span><br><p id=sn55.3:5.8><span class=root>Tatiyaṁ. </span><br></main><footer class="container footer"><small><a href=/about>Contact info</a></small></footer>