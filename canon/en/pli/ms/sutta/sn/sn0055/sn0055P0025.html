<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0055/sn0055P0025.html>Deutsch</a> , <a href=/canon/fr/pli/ms/sutta/sn/sn0055/sn0055P0025.html>Français</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0055/sn0055P0024.html>Previous</a><a href=/canon/en/pli/ms/sutta/sn/sn0055/sn0055P0026.html>Next</a></div><p><div class=verse-container id=sn55.25:0.1><span>Saṁyutta Nikāya 55.25 </span><span class="translation sujato">Linked Discourses 55.25 </span></div><p><div class=verse-container id=sn55.25:0.2><span>3. Saraṇānivagga </span><span class="translation sujato">3. About Sarakāni </span></div><p><div class=verse-container id=sn55.25:0.3><span class=big-bold>Dutiyasaraṇānisakkasutta </span><span class="translation sujato">About Sarakāni the Sakyan (2nd) </span></div><p><div class=verse-container id=sn55.25:1.1><span>Kapilavatthunidānaṁ. </span><span class="translation sujato">At Kapilavatthu. </span></div><p><div class=verse-container id=sn55.25:1.2><span>Tena kho pana samayena saraṇāni sakko kālaṅkato hoti. </span><span class="translation sujato">Now at that time Sarakāni the Sakyan had passed away. </span></div><p><div class=verse-container id=sn55.25:1.3><span>So bhagavatā byākato: </span><span class="translation sujato">The Buddha declared that he was </span></div><p><div class=verse-container id=sn55.25:1.4><span>“sotāpanno avinipātadhammo niyato sambodhiparāyaṇo”ti. </span><span class="translation sujato">a stream-enterer, not liable to be reborn in the underworld, bound for awakening. </span></div><p><div class=verse-container id=sn55.25:1.5><span>Tatra sudaṁ sambahulā sakkā saṅgamma samāgamma ujjhāyanti khīyanti vipācenti: </span><span class="translation sujato">At that, several Sakyans came together complaining, grumbling, and objecting, </span></div><p><div class=verse-container id=sn55.25:1.6><span>“acchariyaṁ vata bho, abbhutaṁ vata bho. </span><span class="translation sujato">“Oh lord, how incredible, how amazing! </span></div><p><div class=verse-container id=sn55.25:1.7><span>Ettha dāni ko na sotāpanno bhavissati. </span><span class="translation sujato">Who can’t become a stream-enterer these days? </span></div><p><div class=verse-container id=sn55.25:1.8><span>Yatra hi nāma saraṇāni sakko kālaṅkato. </span><span class="translation sujato">For the Buddha even declared Sarakāni to be a stream-enterer after he passed away. </span></div><p><div class=verse-container id=sn55.25:1.9><span>So bhagavatā byākato: </span></div><p><div class=verse-container id=sn55.25:1.10><span>‘sotāpanno avinipātadhammo niyato sambodhiparāyaṇo’ti. </span></div><p><div class=verse-container id=sn55.25:1.11><span>Saraṇāni sakko sikkhāya aparipūrakārī ahosī”ti. </span><span class="translation sujato">Sarakāni didn’t fulfill the training.” </span></div><p><div class=verse-container id=sn55.25:1.12><span>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahānāmo sakko bhagavantaṁ etadavoca: </span><span class="translation sujato">Then Mahānāma the Sakyan went up to the Buddha, bowed, sat down to one side, and told him what had happened. The Buddha said: </span></div><p><div class=verse-container id=sn55.25:2.1><span>“Idha, bhante, saraṇāni sakko kālaṅkato. </span></div><p><div class=verse-container id=sn55.25:2.2><span>So bhagavatā byākato: </span></div><p><div class=verse-container id=sn55.25:2.3><span>‘sotāpanno avinipātadhammo niyato sambodhiparāyaṇo’ti. </span></div><p><div class=verse-container id=sn55.25:2.4><span>Tatra sudaṁ, bhante, sambahulā sakkā saṅgamma samāgamma ujjhāyanti khīyanti vipācenti: </span></div><p><div class=verse-container id=sn55.25:2.5><span>‘acchariyaṁ vata bho, abbhutaṁ vata bho. </span></div><p><div class=verse-container id=sn55.25:2.6><span>Ettha dāni ko na sotāpanno bhavissati. </span></div><p><div class=verse-container id=sn55.25:2.7><span>Yatra hi nāma saraṇāni sakko kālaṅkato. </span></div><p><div class=verse-container id=sn55.25:2.8><span>So bhagavatā byākato—</span></div><p><div class=verse-container id=sn55.25:2.9><span>sotāpanno avinipātadhammo niyato sambodhiparāyaṇoti. </span></div><p><div class=verse-container id=sn55.25:2.10><span>Saraṇāni sakko sikkhāya aparipūrakārī ahosī’”ti. </span></div><p><div class=verse-container id=sn55.25:3.1><span>“Yo so, mahānāma, dīgharattaṁ upāsako buddhaṁ saraṇaṁ gato dhammaṁ saraṇaṁ gato saṅghaṁ saraṇaṁ gato, so kathaṁ vinipātaṁ gaccheyya. </span><span class="translation sujato">“Mahānāma, when a lay follower has for a long time gone for refuge to the Buddha, the teaching, and the Saṅgha, how could they go to the underworld? </span></div><p><div class=verse-container id=sn55.25:3.2><span>Yañhi taṁ, mahānāma, sammā vadamāno vadeyya: </span><span class="translation sujato">And if anyone should rightly be said to </span></div><p><div class=verse-container id=sn55.25:3.3><span>‘dīgharattaṁ upāsako buddhaṁ saraṇaṁ gato dhammaṁ saraṇaṁ gato saṅghaṁ saraṇaṁ gato’, saraṇāniṁ sakkaṁ sammā vadamāno vadeyya. </span><span class="translation sujato">have for a long time gone for refuge to the Buddha, the teaching, and the Saṅgha, it’s Sarakāni the Sakyan. </span></div><p><div class=verse-container id=sn55.25:3.4><span>Saraṇāni, mahānāma, sakko dīgharattaṁ upāsako buddhaṁ saraṇaṁ gato dhammaṁ saraṇaṁ gato saṅghaṁ saraṇaṁ gato, so kathaṁ vinipātaṁ gaccheyya. </span><span class="translation sujato">Sarakāni the Sakyan has for a long time gone for refuge to the Buddha, the teaching, and the Saṅgha. </span></div><p><div class=verse-container id=sn55.25:4.1><span>Idha, mahānāma, ekacco puggalo buddhe ekantagato hoti abhippasanno—</span><span class="translation sujato">Take a certain person who is sure and devoted to the Buddha … </span></div><p><div class=verse-container id=sn55.25:4.2><span>itipi so bhagavā …pe… satthā devamanussānaṁ buddho bhagavāti. </span></div><p><div class=verse-container id=sn55.25:4.3><span>Dhamme …pe… </span><span class="translation sujato">the teaching … </span></div><p><div class=verse-container id=sn55.25:4.4><span>saṅghe …pe… </span><span class="translation sujato">the Saṅgha … </span></div><p><div class=verse-container id=sn55.25:4.5><span>hāsapañño javanapañño vimuttiyā ca samannāgato. </span><span class="translation sujato">They have laughing wisdom and swift wisdom, and are endowed with freedom. </span></div><p><div class=verse-container id=sn55.25:4.6><span>So āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><span class="translation sujato">They realize the undefiled freedom of heart and freedom by wisdom in this very life. And they live having realized it with their own insight due to the ending of defilements. </span></div><p><div class=verse-container id=sn55.25:4.7><span>Ayampi kho, mahānāma, puggalo parimutto nirayā parimutto tiracchānayoniyā parimutto pettivisayā parimutto apāyaduggativinipātā. </span><span class="translation sujato">This person is exempt from hell, the animal realm, and the ghost realm. They’re exempt from places of loss, bad places, the underworld. </span></div><p><div class=verse-container id=sn55.25:5.1><span>Idha pana, mahānāma, ekacco puggalo buddhe ekantagato hoti abhippasanno—</span><span class="translation sujato">Take another person who is sure and devoted to the Buddha … </span></div><p><div class=verse-container id=sn55.25:5.2><span>itipi so bhagavā …pe… satthā devamanussānaṁ buddho bhagavāti. </span></div><p><div class=verse-container id=sn55.25:5.3><span>Dhamme …pe… </span><span class="translation sujato">the teaching … </span></div><p><div class=verse-container id=sn55.25:5.4><span>saṅghe …pe… </span><span class="translation sujato">the Saṅgha … </span></div><p><div class=verse-container id=sn55.25:5.5><span>hāsapañño javanapañño na ca vimuttiyā samannāgato. </span><span class="translation sujato">They have laughing wisdom and swift wisdom, but are not endowed with freedom. </span></div><p><div class=verse-container id=sn55.25:5.6><span>So pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, upahaccaparinibbāyī hoti, asaṅkhāraparinibbāyī hoti, sasaṅkhāraparinibbāyī hoti, uddhaṁsoto hoti akaniṭṭhagāmī. </span><span class="translation sujato">With the ending of the five lower fetters, they’re extinguished between one life and the next … they’re extinguished upon landing … they’re extinguished without extra effort … they’re extinguished with extra effort … they head upstream, going to the Akaniṭṭha realm. </span></div><p><div class=verse-container id=sn55.25:5.7><span>Ayampi kho, mahānāma, puggalo parimutto nirayā parimutto tiracchānayoniyā parimutto pettivisayā parimutto apāyaduggativinipātā. </span><span class="translation sujato">This person, too, is exempt from hell, the animal realm, and the ghost realm. They’re exempt from places of loss, bad places, the underworld. </span></div><p><div class=verse-container id=sn55.25:6.1><span>Idha pana, mahānāma, ekacco puggalo buddhe ekantagato hoti abhippasanno—</span><span class="translation sujato">Take another person who is sure and devoted to the Buddha … </span></div><p><div class=verse-container id=sn55.25:6.2><span>itipi so bhagavā …pe… satthā devamanussānaṁ buddho bhagavāti. </span></div><p><div class=verse-container id=sn55.25:6.3><span>Dhamme …pe… </span><span class="translation sujato">the teaching … </span></div><p><div class=verse-container id=sn55.25:6.4><span>saṅghe …pe… </span><span class="translation sujato">the Saṅgha … </span></div><p><div class=verse-container id=sn55.25:6.5><span>na hāsapañño na javanapañño na ca vimuttiyā samannāgato. </span><span class="translation sujato">But they don’t have laughing wisdom or swift wisdom, nor are they endowed with freedom. </span></div><p><div class=verse-container id=sn55.25:6.6><span>So tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti. </span><span class="translation sujato">With the ending of three fetters, and the weakening of greed, hate, and delusion, they’re a once-returner. They come back to this world once only, then make an end of suffering. </span></div><p><div class=verse-container id=sn55.25:6.7><span>Ayampi kho, mahānāma, puggalo parimutto nirayā parimutto tiracchānayoniyā parimutto pettivisayā parimutto apāyaduggativinipātā. </span><span class="translation sujato">This person, too, is exempt from hell, the animal realm, and the ghost realm. They’re exempt from places of loss, bad places, the underworld. </span></div><p><div class=verse-container id=sn55.25:7.1><span>Idha pana, mahānāma, ekacco puggalo buddhe ekantagato hoti abhippasanno—</span><span class="translation sujato">Take another person who is sure and devoted to the Buddha … </span></div><p><div class=verse-container id=sn55.25:7.2><span>itipi so bhagavā …pe… satthā devamanussānaṁ buddho bhagavāti. </span></div><p><div class=verse-container id=sn55.25:7.3><span>Dhamme …pe… </span><span class="translation sujato">the teaching … </span></div><p><div class=verse-container id=sn55.25:7.4><span>saṅghe …pe… </span><span class="translation sujato">the Saṅgha … </span></div><p><div class=verse-container id=sn55.25:7.5><span>na hāsapañño na javanapañño na ca vimuttiyā samannāgato. </span><span class="translation sujato">But they don’t have laughing wisdom or swift wisdom, nor are they endowed with freedom. </span></div><p><div class=verse-container id=sn55.25:7.6><span>So tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyaṇo. </span><span class="translation sujato">With the ending of three fetters they’re a stream-enterer, not liable to be reborn in the underworld, bound for awakening. </span></div><p><div class=verse-container id=sn55.25:7.7><span>Ayampi kho, mahānāma, puggalo parimutto nirayā parimutto tiracchānayoniyā parimutto pettivisayā parimutto apāyaduggativinipātā. </span><span class="translation sujato">This person, too, is exempt from hell, the animal realm, and the ghost realm. They’re exempt from places of loss, bad places, the underworld. </span></div><p><div class=verse-container id=sn55.25:8.1><span>Idha pana, mahānāma, ekacco puggalo na heva kho buddhe ekantagato hoti abhippasanno …pe… </span><span class="translation sujato">Take another person who isn’t sure or devoted to the Buddha … </span></div><p><div class=verse-container id=sn55.25:8.2><span>na dhamme …pe… </span><span class="translation sujato">the teaching … </span></div><p><div class=verse-container id=sn55.25:8.3><span>na saṅghe …pe… </span><span class="translation sujato">the Saṅgha … </span></div><p><div class=verse-container id=sn55.25:8.4><span>na hāsapañño na javanapañño na ca vimuttiyā samannāgato; </span><span class="translation sujato">They don’t have laughing wisdom or swift wisdom, nor are they endowed with freedom. </span></div><p><div class=verse-container id=sn55.25:8.5><span>api cassa ime dhammā honti—</span><span class="translation sujato">Still, they have these qualities: </span></div><p><div class=verse-container id=sn55.25:8.6><span>saddhindriyaṁ …pe… paññindriyaṁ. </span><span class="translation sujato">the faculties of faith, energy, mindfulness, immersion, and wisdom. </span></div><p><div class=verse-container id=sn55.25:8.7><span>Tathāgatappaveditā cassa dhammā paññāya mattaso nijjhānaṁ khamanti. </span><span class="translation sujato">And they accept the teachings proclaimed by the Realized One after deliberating them with a degree of wisdom. </span></div><p><div class=verse-container id=sn55.25:8.8><span>Ayampi kho, mahānāma, puggalo agantā nirayaṁ agantā tiracchānayoniṁ agantā pettivisayaṁ agantā apāyaṁ duggatiṁ vinipātaṁ. </span><span class="translation sujato">This person, too, doesn’t go to hell, the animal realm, and the ghost realm. They don’t go to places of loss, bad places, the underworld. </span></div><p><div class=verse-container id=sn55.25:9.1><span>Idha pana, mahānāma, ekacco puggalo na heva kho buddhe ekantagato hoti abhippasanno … </span><span class="translation sujato">Take another person who isn’t sure or devoted to the Buddha … </span></div><p><div class=verse-container id=sn55.25:9.2><span>na dhamme …pe… </span><span class="translation sujato">the teaching … </span></div><p><div class=verse-container id=sn55.25:9.3><span>na saṅghe …pe… </span><span class="translation sujato">the Saṅgha … </span></div><p><div class=verse-container id=sn55.25:9.4><span>na hāsapañño na javanapañño na ca vimuttiyā samannāgato; </span><span class="translation sujato">They don’t have laughing wisdom or swift wisdom, nor are they endowed with freedom. </span></div><p><div class=verse-container id=sn55.25:9.5><span>api cassa ime dhammā honti—</span><span class="translation sujato">Still, they have these qualities: </span></div><p><div class=verse-container id=sn55.25:9.6><span>saddhindriyaṁ …pe… paññindriyaṁ. </span><span class="translation sujato">the faculties of faith, energy, mindfulness, immersion, and wisdom. </span></div><p><div class=verse-container id=sn55.25:9.7><span>Tathāgate cassa saddhāmattaṁ hoti pemamattaṁ. </span><span class="translation sujato">And they have a degree of faith and love for the Buddha. </span></div><p><div class=verse-container id=sn55.25:9.8><span>Ayampi kho, mahānāma, puggalo agantā nirayaṁ agantā tiracchānayoniṁ agantā pettivisayaṁ agantā apāyaṁ duggatiṁ vinipātaṁ. </span><span class="translation sujato">This person, too, doesn’t go to hell, the animal realm, and the ghost realm. They don’t go to places of loss, bad places, the underworld. </span></div><p><div class=verse-container id=sn55.25:10.1><span>Seyyathāpi, mahānāma, dukkhettaṁ dubbhūmaṁ avihatakhāṇukaṁ, bījāni cassu khaṇḍāni pūtīni vātātapahatāni asārādāni asukhasayitāni, devo ca na sammā dhāraṁ anuppaveccheyya. </span><span class="translation sujato">Suppose there was a barren field, a barren ground, with uncleared stumps. And you had seeds that were broken, spoiled, weather-damaged, infertile, and ill kept. And the heavens didn’t provide enough rain. </span></div><p><div class=verse-container id=sn55.25:10.2><span>Api nu tāni bījāni vuddhiṁ virūḷhiṁ vepullaṁ āpajjeyyun”ti? </span><span class="translation sujato">Would those seeds grow, increase, and mature?” </span></div><p><div class=verse-container id=sn55.25:10.3><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn55.25:10.4><span>“Evameva kho, mahānāma, idha dhammo durakkhāto hoti duppavedito aniyyāniko anupasamasaṁvattaniko asammāsambuddhappavedito—</span><span class="translation sujato">“In the same way, take a teaching that’s badly explained and badly propounded, not emancipating, not leading to peace, proclaimed by someone who is not a fully awakened Buddha. </span></div><p><div class=verse-container id=sn55.25:10.5><span>idamahaṁ dukkhettasmiṁ vadāmi. </span><span class="translation sujato">This is what I call a barren field. </span></div><p><div class=verse-container id=sn55.25:10.6><span>Tasmiñca dhamme sāvako viharati dhammānudhammappaṭipanno sāmīcippaṭipanno anudhammacārī—</span><span class="translation sujato">A disciple remains in such a teaching, practicing in line with that teaching, practicing it properly, living in line with that teaching. </span></div><p><div class=verse-container id=sn55.25:10.7><span>idamahaṁ dubbījasmiṁ vadāmi. </span><span class="translation sujato">This is what I call a bad seed. </span></div><p><div class=verse-container id=sn55.25:11.1><span>Seyyathāpi, mahānāma, sukhettaṁ subhūmaṁ suvihatakhāṇukaṁ, bījāni cassu akhaṇḍāni apūtīni avātātapahatāni sārādāni sukhasayitāni; </span><span class="translation sujato">Suppose there was a fertile field, a fertile ground, well-cleared of stumps. And you had seeds that were intact, unspoiled, not weather-damaged, fertile, and well-kept. And there’s plenty of rainfall. </span></div><p><div class=verse-container id=sn55.25:11.2><span>devo ca sammā dhāraṁ anuppaveccheyya. </span></div><p><div class=verse-container id=sn55.25:11.3><span>Api nu tāni bījāni vuddhiṁ virūḷhiṁ vepullaṁ āpajjeyyun”ti? </span><span class="translation sujato">Would those seeds grow, increase, and mature?” </span></div><p><div class=verse-container id=sn55.25:11.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=sn55.25:11.5><span>“Evameva kho, mahānāma, idha dhammo svākkhāto hoti suppavedito niyyāniko upasamasaṁvattaniko sammāsambuddhappavedito—</span><span class="translation sujato">“In the same way, take a teaching that’s well explained and well propounded, emancipating, leading to peace, proclaimed by someone who is a fully awakened Buddha. </span></div><p><div class=verse-container id=sn55.25:11.6><span>idamahaṁ sukhettasmiṁ vadāmi. </span><span class="translation sujato">This is what I call a fertile field. </span></div><p><div class=verse-container id=sn55.25:11.7><span>Tasmiñca dhamme sāvako viharati dhammānudhammappaṭipanno sāmīcippaṭipanno anudhammacārī—</span><span class="translation sujato">A disciple remains in such a teaching, practicing in line with that teaching, practicing it properly, living in line with that teaching. </span></div><p><div class=verse-container id=sn55.25:11.8><span>idamahaṁ subījasmiṁ vadāmi. </span><span class="translation sujato">This is what I call a good seed. </span></div><p><div class=verse-container id=sn55.25:11.9><span>Kimaṅgaṁ pana saraṇāniṁ sakkaṁ. </span><span class="translation sujato">Why can’t this apply to Sarakāni? </span></div><p><div class=verse-container id=sn55.25:11.10><span>Saraṇāni, mahānāma, sakko maraṇakāle sikkhāya paripūrakārī ahosī”ti. </span><span class="translation sujato">Mahānāma, Sarakāni the Sakyan fulfilled the training at the time of his death.” </span></div><p><div class=verse-container id=sn55.25:11.11><span>Pañcamaṁ. </span></div><div class=flex-between><a href=/canon/en/pli/ms/sutta/sn/sn0055/sn0055P0024.html>Previous</a><a href=/canon/en/pli/ms/sutta/sn/sn0055/sn0055P0026.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>