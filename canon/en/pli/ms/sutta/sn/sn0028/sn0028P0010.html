<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0028.html> Sāriputtasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0028/sn0028P0010.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0028/sn0028P0009.html>Previous</a><a href=/canon/en/pli/ms/sutta/sn/sn0029.html>Next</a></div><p id=sn28.10:0.1><span class=root>Saṁyutta Nikāya 28.10 </span><br> <span class=sujato>Linked Discourses 28.10 </span><br><p id=sn28.10:0.2><span class=root>1. Sāriputtavagga </span><br> <span class=sujato>1. With Sāriputta </span><br><p id=sn28.10:0.3><span class="root big-bold">Sucimukhīsutta </span><br> <span class=sujato>With Sucimukhī </span><br><p id=sn28.10:1.1><span class=root>Ekaṁ samayaṁ āyasmā sāriputto rājagahe viharati veḷuvane kalandakanivāpe. </span><br> <span class=sujato>At one time Venerable Sāriputta was staying near Rājagaha, in the Bamboo Grove, the squirrels’ feeding ground. </span><br><p id=sn28.10:1.2><span class=root>Atha kho āyasmā sāriputto pubbaṇhasamayaṁ nivāsetvā pattacīvaramādāya rājagahe piṇḍāya pāvisi. </span><br> <span class=sujato>Then he robed up in the morning and, taking his bowl and robe, entered Rājagaha for alms. </span><br><p id=sn28.10:1.3><span class=root>Rājagahe sapadānaṁ piṇḍāya caritvā taṁ piṇḍapātaṁ aññataraṁ kuṭṭamūlaṁ nissāya paribhuñjati. </span><br> <span class=sujato>After wandering indiscriminately for almsfood in Rājagaha, he ate his almsfood by a wall. </span><br><p id=sn28.10:1.4><span class=root>Atha kho sucimukhī paribbājikā yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ etadavoca: </span><br> <span class=sujato>Then the wanderer Sucimukhī went up to Venerable Sāriputta and said to him: </span><br><p id=sn28.10:2.1><span class=root>“Kiṁ nu kho, samaṇa, adhomukho bhuñjasī”ti? </span><br> <span class=sujato>“Ascetic, do you eat facing downwards?” </span><br><p id=sn28.10:2.2><span class=root>“Na khvāhaṁ, bhagini, adhomukho bhuñjāmī”ti. </span><br> <span class=sujato>“No, sister.” </span><br><p id=sn28.10:2.3><span class=root>“Tena hi, samaṇa, ubbhamukho bhuñjasī”ti? </span><br> <span class=sujato>“Well then, do you eat facing upwards?” </span><br><p id=sn28.10:2.4><span class=root>“Na khvāhaṁ, bhagini, ubbhamukho bhuñjāmī”ti. </span><br> <span class=sujato>“No, sister.” </span><br><p id=sn28.10:2.5><span class=root>“Tena hi, samaṇa, disāmukho bhuñjasī”ti? </span><br> <span class=sujato>“Well then, do you eat facing the cardinal directions?” </span><br><p id=sn28.10:2.6><span class=root>“Na khvāhaṁ, bhagini, disāmukho bhuñjāmī”ti. </span><br> <span class=sujato>“No, sister.” </span><br><p id=sn28.10:2.7><span class=root>“Tena hi, samaṇa, vidisāmukho bhuñjasī”ti? </span><br> <span class=sujato>“Well then, do you eat facing the intermediate directions?” </span><br><p id=sn28.10:2.8><span class=root>“Na khvāhaṁ, bhagini, vidisāmukho bhuñjāmī”ti. </span><br> <span class=sujato>“No, sister.” </span><br><p id=sn28.10:3.1><span class=root>“‘Kiṁ nu, samaṇa, adhomukho bhuñjasī’ti iti puṭṭho samāno ‘na khvāhaṁ, bhagini, adhomukho bhuñjāmī’ti vadesi. </span><br> <span class=sujato>“When asked if you eat facing all these directions, you answer ‘no, sister’. </span><br><p id=sn28.10:3.2><span class=root>‘Tena hi, samaṇa, ubbhamukho bhuñjasī’ti iti puṭṭho samāno ‘na khvāhaṁ, bhagini, ubbhamukho bhuñjāmī’ti vadesi. </span><br><p id=sn28.10:3.3><span class=root>‘Tena hi, samaṇa, disāmukho bhuñjasī’ti iti puṭṭho samāno ‘na khvāhaṁ, bhagini, disāmukho bhuñjāmī’ti vadesi. </span><br><p id=sn28.10:3.4><span class=root>‘Tena hi, samaṇa, vidisāmukho bhuñjasī’ti iti puṭṭho samāno ‘na khvāhaṁ, bhagini, vidisāmukho bhuñjāmī’ti vadesi. </span><br><p id=sn28.10:4.1><span class=root>Kathañcarahi, samaṇa, bhuñjasī”ti? </span><br> <span class=sujato>How exactly do you eat, ascetic?” </span><br><p id=sn28.10:4.2><span class=root>“Ye hi keci, bhagini, samaṇabrāhmaṇā vatthuvijjātiracchānavijjāya micchājīvena jīvikaṁ kappenti, ime vuccanti, bhagini, samaṇabrāhmaṇā ‘adhomukhā bhuñjantī’ti. </span><br> <span class=sujato>“Sister, those ascetics and brahmins who earn a living by geomancy—a low lore, a wrong livelihood—are said to eat facing downwards. </span><br><p id=sn28.10:4.3><span class=root>Ye hi keci, bhagini, samaṇabrāhmaṇā nakkhattavijjātiracchānavijjāya micchājīvena jīvikaṁ kappenti, ime vuccanti, bhagini, samaṇabrāhmaṇā ‘ubbhamukhā bhuñjantī’ti. </span><br> <span class=sujato>Those ascetics and brahmins who earn a living by astrology—a low lore, a wrong livelihood—are said to eat facing upwards. </span><br><p id=sn28.10:4.4><span class=root>Ye hi keci, bhagini, samaṇabrāhmaṇā dūteyyapahiṇagamanānuyogāya micchājīvena jīvikaṁ kappenti, ime vuccanti, bhagini, samaṇabrāhmaṇā ‘disāmukhā bhuñjantī’ti. </span><br> <span class=sujato>Those ascetics and brahmins who earn a living by running errands and messages—a wrong livelihood—are said to eat facing the cardinal directions. </span><br><p id=sn28.10:4.5><span class=root>Ye hi keci, bhagini, samaṇabrāhmaṇā aṅgavijjātiracchānavijjāya micchājīvena jīvikaṁ kappenti, ime vuccanti, bhagini, samaṇabrāhmaṇā ‘vidisāmukhā bhuñjantī’ti. </span><br> <span class=sujato>Those ascetics and brahmins who earn a living by palmistry—a low lore, a wrong livelihood—are said to eat facing the intermediate directions. </span><br><p id=sn28.10:5.1><span class=root>So khvāhaṁ, bhagini, na vatthuvijjātiracchānavijjāya micchājīvena jīvikaṁ kappemi, na nakkhattavijjātiracchānavijjāya micchājīvena jīvikaṁ kappemi, na dūteyyapahiṇagamanānuyogāya micchājīvena jīvikaṁ kappemi, na aṅgavijjātiracchānavijjāya micchājīvena jīvikaṁ kappemi. </span><br> <span class=sujato>I don’t earn a living by any of these means. </span><br><p id=sn28.10:5.2><span class=root>Dhammena bhikkhaṁ pariyesāmi; </span><br> <span class=sujato>I seek alms in a principled manner, </span><br><p id=sn28.10:5.3><span class=root>dhammena bhikkhaṁ pariyesitvā bhuñjāmī”ti. </span><br> <span class=sujato>and I eat it in a principled manner.” </span><br><p id=sn28.10:6.1><span class=root>Atha kho sucimukhī paribbājikā rājagahe rathiyāya rathiyaṁ, siṅghāṭakena siṅghāṭakaṁ upasaṅkamitvā evamārocesi: </span><br> <span class=sujato>Then Sucimukhī the wanderer went around Rājagaha from street to street and from square to square, and announced: </span><br><p id=sn28.10:6.2><span class=root>“dhammikaṁ samaṇā sakyaputtiyā āhāraṁ āhārenti; </span><br> <span class=sujato>“The ascetics who follow the Sakyan eat food in a principled manner! </span><br><p id=sn28.10:6.3><span class=root>anavajjaṁ samaṇā sakyaputtiyā āhāraṁ āhārenti. </span><br> <span class=sujato>The ascetics who follow the Sakyan eat food blamelessly! </span><br><p id=sn28.10:6.4><span class=root>Detha samaṇānaṁ sakyaputtiyānaṁ piṇḍan”ti. </span><br> <span class=sujato>Give almsfood to the ascetics who follow the Sakyan!” </span><br><p id=sn28.10:6.5><span class=root>Dasamaṁ. </span><br><p id=sn28.10:6.6><span class=root>Sāriputtavaggo paṭhamo. </span><br><p id=sn28.10:7.0><span class=root>Tassuddānaṁ </span><br><p id=sn28.10:7.1><span class=root>Vivekajaṁ avitakkaṁ, </span><br><p id=sn28.10:7.2><span class=root>pīti upekkhā catutthakaṁ; </span><br><p id=sn28.10:7.3><span class=root>Ākāsañceva viññāṇaṁ, </span><br><p id=sn28.10:7.4><span class=root>ākiñcaṁ nevasaññinā; </span><br><p id=sn28.10:7.5><span class=root>Nirodho navamo vutto, </span><br><p id=sn28.10:7.6><span class=root>dasamaṁ sūcimukhī cāti. </span><br><p id=sn28.10:7.7><span class=root>Sāriputtasaṁyuttaṁ samattaṁ. </span><br> <span class=sujato>The Linked Discourses on Sāriputta are complete. </span><br></main><footer class="container footer"><small><a href=/about/>Contact info</a></small></footer>