<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0020.html> Opammasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0020/sn0020P0009.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0020/sn0020P0008.html>Previous</a><a href=/canon/en/pli/ms/sutta/sn/sn0020/sn0020P0010.html>Next</a></div><p id=sn20.9:0.1><span class=root>Saṁyutta Nikāya 20.9 </span><br> <span class=sujato>Linked Discourses 20.9 </span><br><p id=sn20.9:0.2><span class=root>1. Opammavagga </span><br> <span class=sujato>1. Similes </span><br><p id=sn20.9:0.3><span class="root big-bold">Nāgasutta </span><br> <span class=sujato>A Bull Elephant </span><br><p id=sn20.9:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=sn20.9:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=sn20.9:1.3><span class=root>Tena kho pana samayena aññataro navo bhikkhu ativelaṁ kulāni upasaṅkamati. </span><br> <span class=sujato>Now at that time a certain junior mendicant went to visit families too often. </span><br><p id=sn20.9:1.4><span class=root>Tamenaṁ bhikkhū evamāhaṁsu: </span><br> <span class=sujato>The mendicants said to him, </span><br><p id=sn20.9:1.5><span class=root>“māyasmā ativelaṁ kulāni upasaṅkamī”ti. </span><br> <span class=sujato>“Venerable, don’t go to visit families too often.” </span><br><p id=sn20.9:1.6><span class=root>So bhikkhu bhikkhūhi vuccamāno evamāha: </span><br> <span class=sujato>But that mendicant, when spoken to by the mendicants, said this, </span><br><p id=sn20.9:1.7><span class=root>“ime hi nāma therā bhikkhū kulāni upasaṅkamitabbaṁ maññissanti, kimaṅgaṁ panāhan”ti? </span><br> <span class=sujato>“But these senior mendicants think they can go to visit families, so why can’t I?” </span><br><p id=sn20.9:2.1><span class=root>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>And then several mendicants went up to the Buddha, bowed, sat down to one side, and told him what had happened. The Buddha said: </span><br><p id=sn20.9:2.2><span class=root>“idha, bhante, aññataro navo bhikkhu ativelaṁ kulāni upasaṅkamati. </span><br><p id=sn20.9:2.3><span class=root>Tamenaṁ bhikkhū evamāhaṁsu: </span><br><p id=sn20.9:2.4><span class=root>‘māyasmā ativelaṁ kulāni upasaṅkamī’ti. </span><br><p id=sn20.9:2.5><span class=root>So bhikkhu bhikkhūhi vuccamāno evamāha: </span><br><p id=sn20.9:2.6><span class=root>‘ime hi nāma therā bhikkhū kulāni upasaṅkamitabbaṁ maññissanti, kimaṅgaṁ panāhan’”ti. </span><br><p id=sn20.9:3.1><span class=root>“Bhūtapubbaṁ, bhikkhave, araññāyatane mahāsarasī. </span><br> <span class=sujato>“Once upon a time, mendicants, there was a great lake in the jungle, </span><br><p id=sn20.9:3.2><span class=root>Taṁ nāgā upanissāya viharanti. </span><br> <span class=sujato>with bull elephants living nearby. </span><br><p id=sn20.9:3.3><span class=root>Te taṁ sarasiṁ ogāhetvā soṇḍāya bhisamuḷālaṁ abbuhetvā suvikkhālitaṁ vikkhāletvā akaddamaṁ saṅkhāditvā ajjhoharanti. </span><br> <span class=sujato>They’d plunge into the lake and pull up lotus bulbs with their trunks. They’d wash them thoroughly until they were free of mud before chewing and swallowing them. </span><br><p id=sn20.9:3.4><span class=root>Tesaṁ taṁ vaṇṇāya ceva hoti balāya ca, na ca tatonidānaṁ maraṇaṁ vā nigacchanti maraṇamattaṁ vā dukkhaṁ. </span><br> <span class=sujato>That was good for their appearance and strength, and wouldn’t result in death or deadly pain. </span><br><p id=sn20.9:3.5><span class=root>Tesaṁyeva kho pana, bhikkhave, mahānāgānaṁ anusikkhamānā taruṇā bhiṅkacchāpā taṁ sarasiṁ ogāhetvā soṇḍāya bhisamuḷālaṁ abbuhetvā na suvikkhālitaṁ vikkhāletvā sakaddamaṁ asaṅkhāditvā ajjhoharanti. </span><br> <span class=sujato>The young cubs, following the example of the great bull elephants, plunged into the lake and pulled up lotus bulbs with their trunks. But they didn’t wash them thoroughly, and while they were still muddy they chewed and swallowed them. </span><br><p id=sn20.9:3.6><span class=root>Tesaṁ taṁ neva vaṇṇāya hoti na balāya. </span><br> <span class=sujato>That was not good for their appearance and strength, and resulted in death or deadly pain. </span><br><p id=sn20.9:3.7><span class=root>Tatonidānaṁ maraṇaṁ vā nigacchanti maraṇamattaṁ vā dukkhaṁ. </span><br><p id=sn20.9:4.1><span class=root>Evameva kho, bhikkhave, idha therā bhikkhū pubbaṇhasamayaṁ nivāsetvā pattacīvaramādāya gāmaṁ vā nigamaṁ vā piṇḍāya pavisanti. </span><br> <span class=sujato>In the same way, there are senior mendicants who robe up in the morning and, taking their bowl and robe, enter the town or village for alms. </span><br><p id=sn20.9:4.2><span class=root>Te tattha dhammaṁ bhāsanti. </span><br> <span class=sujato>There they speak on the teachings, </span><br><p id=sn20.9:4.3><span class=root>Tesaṁ gihī pasannākāraṁ karonti. </span><br> <span class=sujato>and lay people demonstrate their confidence in them. </span><br><p id=sn20.9:4.4><span class=root>Te taṁ lābhaṁ agadhitā amucchitā anajjhopannā ādīnavadassāvino nissaraṇapaññā paribhuñjanti. </span><br> <span class=sujato>And when they get things, they use them untied, uninfatuated, unattached, seeing the drawbacks, and understanding the escape. </span><br><p id=sn20.9:4.5><span class=root>Tesaṁ taṁ vaṇṇāya ceva hoti balāya ca, na ca tatonidānaṁ maraṇaṁ vā nigacchanti maraṇamattaṁ vā dukkhaṁ. </span><br> <span class=sujato>That’s good for their appearance and strength, and doesn’t result in death or deadly pain. </span><br><p id=sn20.9:4.6><span class=root>Tesaṁyeva kho pana, bhikkhave, therānaṁ bhikkhūnaṁ anusikkhamānā navā bhikkhū pubbaṇhasamayaṁ nivāsetvā pattacīvaramādāya gāmaṁ vā nigamaṁ vā piṇḍāya pavisanti. </span><br> <span class=sujato>Junior mendicants, following the example of the senior mendicants, robe up in the morning and, taking their bowl and robe, enter the town or village for alms. </span><br><p id=sn20.9:4.7><span class=root>Te tattha dhammaṁ bhāsanti. </span><br> <span class=sujato>There they speak on the teachings, </span><br><p id=sn20.9:4.8><span class=root>Tesaṁ gihī pasannākāraṁ karonti. </span><br> <span class=sujato>and lay people demonstrate their confidence in them. </span><br><p id=sn20.9:4.9><span class=root>Te taṁ lābhaṁ gadhitā mucchitā ajjhopannā anādīnavadassāvino anissaraṇapaññā paribhuñjanti. </span><br> <span class=sujato>But when they get things, they use them tied, infatuated, attached, blind to the drawbacks, not understanding the escape. </span><br><p id=sn20.9:4.10><span class=root>Tesaṁ taṁ neva vaṇṇāya hoti na balāya, te tatonidānaṁ maraṇaṁ vā nigacchanti maraṇamattaṁ vā dukkhaṁ. </span><br> <span class=sujato>That’s not good for their appearance and strength, and results in death or deadly pain. </span><br><p id=sn20.9:4.11><span class=root>Tasmātiha, bhikkhave, evaṁ sikkhitabbaṁ: </span><br> <span class=sujato>So you should train like this: </span><br><p id=sn20.9:4.12><span class=root>‘agadhitā amucchitā anajjhopannā ādīnavadassāvino nissaraṇapaññā taṁ lābhaṁ paribhuñjissāmā’ti. </span><br> <span class=sujato>‘When we get things, we will use them untied, uninfatuated, unattached, seeing the drawbacks, and understanding the escape.’ </span><br><p id=sn20.9:4.13><span class=root>Evañhi vo, bhikkhave, sikkhitabban”ti. </span><br> <span class=sujato>That’s how you should train.” </span><br><p id=sn20.9:4.14><span class=root>Navamaṁ. </span><br></main><footer class="container footer"><small><a href=/about/>Contact info</a></small></footer>