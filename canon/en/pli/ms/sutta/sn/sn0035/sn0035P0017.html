<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0017.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0035/sn0035P0016.html>Previous</a><a href=/canon/en/pli/ms/sutta/sn/sn0035/sn0035P0018.html>Next</a></div><p><div class=verse-container id=sn35.17:0.1><span>Saṁyutta Nikāya 35.17 </span><span class="translation sujato">Linked Discourses 35.17 </span></div><p><div class=verse-container id=sn35.17:0.2><span>2. Yamakavagga </span><span class="translation sujato">2. Pairs </span></div><p><div class=verse-container id=sn35.17:0.3><span class=big-bold>Paṭhamanoceassādasutta </span><span class="translation sujato">If There Were No Gratification (Interior) </span></div><p><div class=verse-container id=sn35.17:1.1><span>“No cedaṁ, bhikkhave, cakkhussa assādo abhavissa, nayidaṁ sattā cakkhusmiṁ sārajjeyyuṁ. </span><span class="translation sujato">“Mendicants, if there were no gratification in the eye, sentient beings wouldn’t be aroused by it. </span></div><p><div class=verse-container id=sn35.17:1.2><span>Yasmā ca kho, bhikkhave, atthi cakkhussa assādo tasmā sattā cakkhusmiṁ sārajjanti. </span><span class="translation sujato">But since there is gratification in the eye, sentient beings are aroused by it. </span></div><p><div class=verse-container id=sn35.17:1.3><span>No cedaṁ, bhikkhave, cakkhussa ādīnavo abhavissa, nayidaṁ sattā cakkhusmiṁ nibbindeyyuṁ. </span><span class="translation sujato">If the eye had no drawback, sentient beings wouldn’t grow disillusioned with it. </span></div><p><div class=verse-container id=sn35.17:1.4><span>Yasmā ca kho, bhikkhave, atthi cakkhussa ādīnavo tasmā sattā cakkhusmiṁ nibbindanti. </span><span class="translation sujato">But since the eye has a drawback, sentient beings do grow disillusioned with it. </span></div><p><div class=verse-container id=sn35.17:1.5><span>No cedaṁ, bhikkhave, cakkhussa nissaraṇaṁ abhavissa, nayidaṁ sattā cakkhusmā nissareyyuṁ. </span><span class="translation sujato">If there were no escape from the eye, sentient beings wouldn’t escape from it. </span></div><p><div class=verse-container id=sn35.17:1.6><span>Yasmā ca kho, bhikkhave, atthi cakkhussa nissaraṇaṁ tasmā sattā cakkhusmā nissaranti. </span><span class="translation sujato">But since there is an escape from the eye, sentient beings do escape from it. </span></div><p><div class=verse-container id=sn35.17:1.7><span>No cedaṁ, bhikkhave, sotassa assādo abhavissa … </span><span class="translation sujato">If there were no gratification in the ear … </span></div><p><div class=verse-container id=sn35.17:1.8><span>no cedaṁ, bhikkhave, ghānassa assādo abhavissa … </span><span class="translation sujato">nose … </span></div><p><div class=verse-container id=sn35.17:1.9><span>no cedaṁ, bhikkhave, jivhāya assādo abhavissa, nayidaṁ sattā jivhāya sārajjeyyuṁ. </span><span class="translation sujato">tongue … </span></div><p><div class=verse-container id=sn35.17:1.10><span>Yasmā ca kho, bhikkhave, atthi jivhāya assādo, tasmā sattā jivhāya sārajjanti. </span></div><p><div class=verse-container id=sn35.17:1.11><span>No cedaṁ, bhikkhave, jivhāya ādīnavo abhavissa, nayidaṁ sattā jivhāya nibbindeyyuṁ. </span></div><p><div class=verse-container id=sn35.17:1.12><span>Yasmā ca kho, bhikkhave, atthi jivhāya ādīnavo, tasmā sattā jivhāya nibbindanti. </span></div><p><div class=verse-container id=sn35.17:1.13><span>No cedaṁ, bhikkhave, jivhāya nissaraṇaṁ abhavissa, nayidaṁ sattā jivhāya nissareyyuṁ. </span></div><p><div class=verse-container id=sn35.17:1.14><span>Yasmā ca kho, bhikkhave, atthi jivhāya nissaraṇaṁ, tasmā sattā jivhāya nissaranti. </span></div><p><div class=verse-container id=sn35.17:1.15><span>No cedaṁ, bhikkhave, kāyassa assādo abhavissa … </span><span class="translation sujato">body … </span></div><p><div class=verse-container id=sn35.17:1.16><span>no cedaṁ, bhikkhave, manassa assādo abhavissa, nayidaṁ sattā manasmiṁ sārajjeyyuṁ. </span><span class="translation sujato">mind, sentient beings wouldn’t be aroused by it. </span></div><p><div class=verse-container id=sn35.17:1.17><span>Yasmā ca kho, bhikkhave, atthi manassa assādo, tasmā sattā manasmiṁ sārajjanti. </span><span class="translation sujato">But since there is gratification in the mind, sentient beings are aroused by it. </span></div><p><div class=verse-container id=sn35.17:1.18><span>No cedaṁ, bhikkhave, manassa ādīnavo abhavissa, nayidaṁ sattā manasmiṁ nibbindeyyuṁ. </span><span class="translation sujato">If the mind had no drawback, sentient beings wouldn’t grow disillusioned with it. </span></div><p><div class=verse-container id=sn35.17:1.19><span>Yasmā ca kho, bhikkhave, atthi manassa ādīnavo, tasmā sattā manasmiṁ nibbindanti. </span><span class="translation sujato">But since the mind has a drawback, sentient beings do grow disillusioned with it. </span></div><p><div class=verse-container id=sn35.17:1.20><span>No cedaṁ, bhikkhave, manassa nissaraṇaṁ abhavissa, nayidaṁ sattā manasmā nissareyyuṁ. </span><span class="translation sujato">If there were no escape from the mind, sentient beings wouldn’t escape from it. </span></div><p><div class=verse-container id=sn35.17:1.21><span>Yasmā ca kho, bhikkhave, atthi manassa nissaraṇaṁ, tasmā sattā manasmā nissaranti. </span><span class="translation sujato">But since there is an escape from the mind, sentient beings do escape from it. </span></div><p><div class=verse-container id=sn35.17:2.1><span>Yāvakīvañca, bhikkhave, sattā imesaṁ channaṁ ajjhattikānaṁ āyatanānaṁ assādañca assādato, ādīnavañca ādīnavato, nissaraṇañca nissaraṇato yathābhūtaṁ nābbhaññaṁsu, neva tāva, bhikkhave, sattā sadevakā lokā samārakā sabrahmakā sassamaṇabrāhmaṇiyā pajāya sadevamanussāya nissaṭā visaññuttā vippamuttā vimariyādīkatena cetasā vihariṁsu. </span><span class="translation sujato">As long as sentient beings don’t truly understand these six interior sense fields’ gratification, drawback, and escape for what they are, they haven’t escaped from this world—with its gods, Māras, and Divinities, this population with its ascetics and brahmins, its gods and humans—and they don’t live detached, liberated, with a mind free of limits. </span></div><p><div class=verse-container id=sn35.17:2.2><span>Yato ca kho, bhikkhave, sattā imesaṁ channaṁ ajjhattikānaṁ āyatanānaṁ assādañca assādato, ādīnavañca ādīnavato, nissaraṇañca nissaraṇato yathābhūtaṁ abbhaññaṁsu, atha, bhikkhave, sattā sadevakā lokā samārakā sabrahmakā sassamaṇabrāhmaṇiyā pajāya sadevamanussāya nissaṭā visaññuttā vippamuttā vimariyādīkatena cetasā viharantī”ti. </span><span class="translation sujato">But when sentient beings truly understand these six interior sense fields’ gratification, drawback, and escape for what they are, they’ve escaped from this world—with its gods, Māras, and Divinities, this population with its ascetics and brahmins, its gods and humans—and they live detached, liberated, with a mind free of limits.” </span></div><p><div class=verse-container id=sn35.17:2.3><span>Pañcamaṁ. </span></div><div class=flex-between><a href=/canon/en/pli/ms/sutta/sn/sn0035/sn0035P0016.html>Previous</a><a href=/canon/en/pli/ms/sutta/sn/sn0035/sn0035P0018.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>