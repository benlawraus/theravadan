<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0028.html>Deutsch</a> , <a href=/canon/lt/pli/ms/sutta/sn/sn0035/sn0035P0028.html>Lietuvių kalba</a> , <a href=/canon/pl/pli/ms/sutta/sn/sn0035/sn0035P0028.html>Polski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0027.html>Previous</a><a href=/canon/en/pli/ms/sutta/sn/sn0035/sn0035P0029.html>Next</a></div><p id=sn35.28:0.1><span class=root>Saṁyutta Nikāya 35.28 </span><br> <span class=sujato>Linked Discourses 35.28 </span><br><p id=sn35.28:0.2><span class=root>3. Sabbavagga </span><br> <span class=sujato>3. All </span><br><p id=sn35.28:0.3><span class="root big-bold">Ādittasutta </span><br> <span class=sujato>Burning </span><br><p id=sn35.28:1.1><span class=root>Ekaṁ samayaṁ bhagavā gayāyaṁ viharati gayāsīse saddhiṁ bhikkhusahassena. </span><br> <span class=sujato>At one time the Buddha was staying near Gayā on Gayā Head together with a thousand mendicants. </span><br><p id=sn35.28:1.2><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants: </span><br><p id=sn35.28:1.3><span class=root>“sabbaṁ, bhikkhave, ādittaṁ. </span><br> <span class=sujato>“Mendicants, all is burning. </span><br><p id=sn35.28:1.4><span class=root>Kiñca, bhikkhave, sabbaṁ ādittaṁ? </span><br> <span class=sujato>And what is the all that is burning? </span><br><p id=sn35.28:1.5><span class=root>Cakkhu, bhikkhave, ādittaṁ, rūpā ādittā, cakkhuviññāṇaṁ ādittaṁ, cakkhusamphasso āditto. Yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi ādittaṁ. </span><br> <span class=sujato>The eye is burning. Sights are burning. Eye consciousness is burning. Eye contact is burning. The painful, pleasant, or neutral feeling that arises conditioned by eye contact is also burning. </span><br><p id=sn35.28:1.6><span class=root>Kena ādittaṁ? </span><br> <span class=sujato>Burning with what? </span><br><p id=sn35.28:1.7><span class=root>‘Rāgagginā, dosagginā, mohagginā ādittaṁ, jātiyā jarāya maraṇena sokehi paridevehi dukkhehi domanassehi upāyāsehi ādittan’ti vadāmi …pe… </span><br> <span class=sujato>Burning with the fires of greed, hate, and delusion. Burning with rebirth, old age, and death, with sorrow, lamentation, pain, sadness, and distress. </span><br><p id=sn35.28:1.8><span class=root>jivhā ādittā, rasā ādittā, jivhāviññāṇaṁ ādittaṁ, jivhāsamphasso āditto. Yampidaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi ādittaṁ. </span><br> <span class=sujato>The ear … nose … tongue … body … </span><br><p id=sn35.28:1.9><span class=root>Kena ādittaṁ? </span><br><p id=sn35.28:1.10><span class=root>‘Rāgagginā, dosagginā, mohagginā ādittaṁ, jātiyā jarāya maraṇena sokehi paridevehi dukkhehi domanassehi upāyāsehi ādittan’ti vadāmi …pe… </span><br><p id=sn35.28:1.11><span class=root>mano āditto, dhammā ādittā, manoviññāṇaṁ ādittaṁ, manosamphasso āditto. Yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi ādittaṁ. </span><br> <span class=sujato>The mind is burning. Ideas are burning. Mind consciousness is burning. Mind contact is burning. The painful, pleasant, or neutral feeling that arises conditioned by mind contact is also burning. </span><br><p id=sn35.28:1.12><span class=root>Kena ādittaṁ? </span><br> <span class=sujato>Burning with what? </span><br><p id=sn35.28:1.13><span class=root>‘Rāgagginā, dosagginā, mohagginā ādittaṁ, jātiyā jarāya maraṇena sokehi paridevehi dukkhehi domanassehi upāyāsehi ādittan’ti vadāmi. </span><br> <span class=sujato>Burning with the fires of greed, hate, and delusion. Burning with rebirth, old age, and death, with sorrow, lamentation, pain, sadness, and distress, I say. </span><br><p id=sn35.28:1.14><span class=root>Evaṁ passaṁ, bhikkhave, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati, yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati …pe… </span><br> <span class=sujato>Seeing this, a learned noble disciple grows disillusioned with the eye, sights, eye consciousness, and eye contact. And they grow disillusioned with the painful, pleasant, or neutral feeling that arises conditioned by eye contact. </span><br><p id=sn35.28:1.15><span class=root>yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati. </span><br> <span class=sujato>They grow disillusioned with the ear … nose … tongue … body … mind … painful, pleasant, or neutral feeling that arises conditioned by mind contact. </span><br><p id=sn35.28:1.16><span class=root>Nibbindaṁ virajjati; virāgā vimuccati; vimuttasmiṁ vimuttamiti ñāṇaṁ hoti. </span><br> <span class=sujato>Being disillusioned, desire fades away. When desire fades away they’re freed. When they’re freed, they know they’re freed. </span><br><p id=sn35.28:1.17><span class=root>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti. </span><br> <span class=sujato>They understand: ‘Rebirth is ended, the spiritual journey has been completed, what had to be done has been done, there is nothing further for this place.’” </span><br><p id=sn35.28:2.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=sn35.28:2.2><span class=root>Attamanā te bhikkhū bhagavato bhāsitaṁ abhinanduṁ. </span><br> <span class=sujato>Satisfied, the mendicants approved what the Buddha said. </span><br><p id=sn35.28:2.3><span class=root>Imasmiñca pana veyyākaraṇasmiṁ bhaññamāne tassa bhikkhusahassassa anupādāya āsavehi cittāni vimucciṁsūti. </span><br> <span class=sujato>And while this discourse was being spoken, the minds of the thousand mendicants were freed from defilements by not grasping. </span><br><p id=sn35.28:2.4><span class=root>Chaṭṭhaṁ. </span><br></main><footer class="container footer"><small><a href=/about/>Contact info</a></small></footer>