<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0235.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0035/sn0035P0234.html>Previous</a><a href=/canon/en/pli/ms/sutta/sn/sn0035/sn0035P0236.html>Next</a></div><p><div class=verse-container id=sn35.235:0.1><span>Saṁyutta Nikāya 35.235 </span><span class="translation sujato">Linked Discourses 35.235 </span></div><p><div class=verse-container id=sn35.235:0.2><span>18. Samuddavagga </span><span class="translation sujato">18. The Ocean </span></div><p><div class=verse-container id=sn35.235:0.3><span class=big-bold>Ādittapariyāyasutta </span><span class="translation sujato">The Exposition on Burning </span></div><p><div class=verse-container id=sn35.235:1.1><span>“Ādittapariyāyaṁ vo, bhikkhave, dhammapariyāyaṁ desessāmi. </span><span class="translation sujato">“Mendicants, I will teach you an exposition of the teaching on burning. </span></div><p><div class=verse-container id=sn35.235:1.2><span>Taṁ suṇātha. </span><span class="translation sujato">Listen … </span></div><p><div class=verse-container id=sn35.235:1.3><span>Katamo ca, bhikkhave, ādittapariyāyo, dhammapariyāyo? </span><span class="translation sujato">And what is the exposition of the teaching on burning? </span></div><p><div class=verse-container id=sn35.235:1.4><span>Varaṁ, bhikkhave, tattāya ayosalākāya ādittāya sampajjalitāya sajotibhūtāya cakkhundriyaṁ sampalimaṭṭhaṁ, na tveva cakkhuviññeyyesu rūpesu anubyañjanaso nimittaggāho. </span><span class="translation sujato">You’d be better off mutilating your eye faculty with a red-hot iron nail, burning, blazing and glowing, than getting caught up in the features by way of the details in sights known by the eye. </span></div><p><div class=verse-container id=sn35.235:1.5><span>Nimittassādagathitaṁ vā, bhikkhave, viññāṇaṁ tiṭṭhamānaṁ tiṭṭheyya, anubyañjanassādagathitaṁ vā tasmiñce samaye kālaṁ kareyya, ṭhānametaṁ vijjati, yaṁ dvinnaṁ gatīnaṁ aññataraṁ gatiṁ gaccheyya—</span><span class="translation sujato">For if you die at a time when your consciousness is still tied to gratification in the features or details, it’s possible you’ll go to one of two destinations: </span></div><p><div class=verse-container id=sn35.235:1.6><span>nirayaṁ vā, tiracchānayoniṁ vā. </span><span class="translation sujato">hell or the animal realm. </span></div><p><div class=verse-container id=sn35.235:1.7><span>Imaṁ khvāhaṁ, bhikkhave, ādīnavaṁ disvā evaṁ vadāmi. </span><span class="translation sujato">I speak having seen this drawback. </span></div><p><div class=verse-container id=sn35.235:2.1><span>Varaṁ, bhikkhave, tiṇhena ayosaṅkunā ādittena sampajjalitena sajotibhūtena sotindriyaṁ sampalimaṭṭhaṁ, na tveva sotaviññeyyesu saddesu anubyañjanaso nimittaggāho. </span><span class="translation sujato">You’d be better off mutilating your ear faculty with a sharp iron spike … </span></div><p><div class=verse-container id=sn35.235:2.2><span>Nimittassādagathitaṁ vā, bhikkhave, viññāṇaṁ tiṭṭhamānaṁ tiṭṭheyya, anubyañjanassādagathitaṁ vā tasmiñce samaye kālaṁ kareyya, ṭhānametaṁ vijjati, yaṁ dvinnaṁ gatīnaṁ aññataraṁ gatiṁ gaccheyya—</span></div><p><div class=verse-container id=sn35.235:2.3><span>nirayaṁ vā tiracchānayoniṁ vā. </span></div><p><div class=verse-container id=sn35.235:2.4><span>Imaṁ khvāhaṁ, bhikkhave, ādīnavaṁ disvā evaṁ vadāmi. </span></div><p><div class=verse-container id=sn35.235:3.1><span>Varaṁ, bhikkhave, tiṇhena nakhacchedanena ādittena sampajjalitena sajotibhūtena ghānindriyaṁ sampalimaṭṭhaṁ, na tveva ghānaviññeyyesu gandhesu anubyañjanaso nimittaggāho. </span><span class="translation sujato">You’d be better off mutilating your nose faculty with a sharp nail cutter … </span></div><p><div class=verse-container id=sn35.235:3.2><span>Nimittassādagathitaṁ vā, bhikkhave, viññāṇaṁ tiṭṭhamānaṁ tiṭṭheyya, anubyañjanassādagathitaṁ vā tasmiñce samaye kālaṁ kareyya. </span></div><p><div class=verse-container id=sn35.235:3.3><span>Ṭhānametaṁ vijjati, yaṁ dvinnaṁ gatīnaṁ aññataraṁ gatiṁ gaccheyya—</span></div><p><div class=verse-container id=sn35.235:3.4><span>nirayaṁ vā tiracchānayoniṁ vā. </span></div><p><div class=verse-container id=sn35.235:3.5><span>Imaṁ khvāhaṁ, bhikkhave, ādīnavaṁ disvā evaṁ vadāmi. </span></div><p><div class=verse-container id=sn35.235:4.1><span>Varaṁ, bhikkhave, tiṇhena khurena ādittena sampajjalitena sajotibhūtena jivhindriyaṁ sampalimaṭṭhaṁ, na tveva jivhāviññeyyesu rasesu anubyañjanaso nimittaggāho. </span><span class="translation sujato">You’d be better off mutilating your tongue faculty with a sharp razor … </span></div><p><div class=verse-container id=sn35.235:4.2><span>Nimittassādagathitaṁ vā, bhikkhave, viññāṇaṁ tiṭṭhamānaṁ tiṭṭheyya, anubyañjanassādagathitaṁ vā tasmiñce samaye kālaṁ kareyya. </span></div><p><div class=verse-container id=sn35.235:4.3><span>Ṭhānametaṁ vijjati, yaṁ dvinnaṁ gatīnaṁ aññataraṁ gatiṁ gaccheyya—</span></div><p><div class=verse-container id=sn35.235:4.4><span>nirayaṁ vā tiracchānayoniṁ vā. </span></div><p><div class=verse-container id=sn35.235:4.5><span>Imaṁ khvāhaṁ, bhikkhave, ādīnavaṁ disvā evaṁ vadāmi. </span></div><p><div class=verse-container id=sn35.235:5.1><span>Varaṁ, bhikkhave, tiṇhāya sattiyā ādittāya sampajjalitāya sajotibhūtāya kāyindriyaṁ sampalimaṭṭhaṁ, na tveva kāyaviññeyyesu phoṭṭhabbesu anubyañjanaso nimittaggāho. </span><span class="translation sujato">You’d be better off mutilating your body faculty with a sharp spear, burning, blazing and glowing, than getting caught up in the features by way of the details in touches known by the body. </span></div><p><div class=verse-container id=sn35.235:5.2><span>Nimittassādagathitaṁ vā, bhikkhave, viññāṇaṁ tiṭṭhamānaṁ tiṭṭheyya, anubyañjanassādagathitaṁ vā tasmiñce samaye kālaṁ kareyya. </span><span class="translation sujato">For if you die at a time when your consciousness is still tied to gratification in the features or details, it’s possible you’ll go to one of two destinations: </span></div><p><div class=verse-container id=sn35.235:5.3><span>Ṭhānametaṁ vijjati, yaṁ dvinnaṁ gatīnaṁ aññataraṁ gatiṁ gaccheyya—</span></div><p><div class=verse-container id=sn35.235:5.4><span>nirayaṁ vā tiracchānayoniṁ vā. </span><span class="translation sujato">hell or the animal realm. </span></div><p><div class=verse-container id=sn35.235:5.5><span>Imaṁ khvāhaṁ, bhikkhave, ādīnavaṁ disvā evaṁ vadāmi. </span><span class="translation sujato">I speak having seen this drawback. </span></div><p><div class=verse-container id=sn35.235:6.1><span>Varaṁ, bhikkhave, sottaṁ. </span><span class="translation sujato">You’d be better off sleeping. </span></div><p><div class=verse-container id=sn35.235:6.2><span>Sottaṁ kho panāhaṁ, bhikkhave, vañjhaṁ jīvitānaṁ vadāmi, aphalaṁ jīvitānaṁ vadāmi, momūhaṁ jīvitānaṁ vadāmi, na tveva tathārūpe vitakke vitakkeyya yathārūpānaṁ vitakkānaṁ vasaṁ gato saṅghaṁ bhindeyya. </span><span class="translation sujato">For I say that sleep is useless, fruitless, and unconsciousness for the living. But while you’re asleep you won’t fall under the sway of such thoughts that would make you create a schism in the Saṅgha. </span></div><p><div class=verse-container id=sn35.235:6.3><span>Imaṁ khvāhaṁ, bhikkhave, vañjhaṁ jīvitānaṁ ādīnavaṁ disvā evaṁ vadāmi. </span><span class="translation sujato">I speak having seen this drawback. </span></div><p><div class=verse-container id=sn35.235:7.1><span>Tattha, bhikkhave, sutavā ariyasāvako iti paṭisañcikkhati: </span><span class="translation sujato">A learned noble disciple reflects on this: </span></div><p><div class=verse-container id=sn35.235:7.2><span>‘tiṭṭhatu tāva tattāya ayosalākāya ādittāya sampajjalitāya sajotibhūtāya cakkhundriyaṁ sampalimaṭṭhaṁ. </span><span class="translation sujato">‘Forget mutilating the eye faculty with a red-hot iron nail, burning, blazing and glowing! </span></div><p><div class=verse-container id=sn35.235:7.3><span>Handāhaṁ idameva manasi karomi—</span><span class="translation sujato">I’d better focus on the fact that </span></div><p><div class=verse-container id=sn35.235:7.4><span>iti cakkhu aniccaṁ, rūpā aniccā, cakkhuviññāṇaṁ aniccaṁ, cakkhusamphasso anicco, yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi aniccaṁ’. </span><span class="translation sujato">the eye, sights, eye consciousness, and eye contact are impermanent. And the painful, pleasant, or neutral feeling that arises conditioned by eye contact is also impermanent. </span></div><p><div class=verse-container id=sn35.235:8.1><span>Tiṭṭhatu tāva tiṇhena ayosaṅkunā ādittena sampajjalitena sajotibhūtena sotindriyaṁ sampalimaṭṭhaṁ. </span><span class="translation sujato">Forget mutilating the ear faculty with a sharp iron spike, burning, blazing and glowing! </span></div><p><div class=verse-container id=sn35.235:8.2><span>Handāhaṁ idameva manasi karomi—</span><span class="translation sujato">I’d better focus on the fact that </span></div><p><div class=verse-container id=sn35.235:8.3><span>iti sotaṁ aniccaṁ, saddā aniccā, sotaviññāṇaṁ aniccaṁ, sotasamphasso anicco, yampidaṁ sotasamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi aniccaṁ. </span><span class="translation sujato">the ear, sounds, ear consciousness, and ear contact are impermanent. And the painful, pleasant, or neutral feeling that arises conditioned by ear contact is also impermanent. </span></div><p><div class=verse-container id=sn35.235:9.1><span>Tiṭṭhatu tāva tiṇhena nakhacchedanena ādittena sampajjalitena sajotibhūtena ghānindriyaṁ sampalimaṭṭhaṁ. </span><span class="translation sujato">Forget mutilating the nose faculty with a sharp nail cutter, burning, blazing and glowing! </span></div><p><div class=verse-container id=sn35.235:9.2><span>Handāhaṁ idameva manasi karomi—</span><span class="translation sujato">I’d better focus on the fact that </span></div><p><div class=verse-container id=sn35.235:9.3><span>iti ghānaṁ aniccaṁ, gandhā aniccā, ghānaviññāṇaṁ aniccaṁ, ghānasamphasso anicco, yampidaṁ ghānasamphassapaccayā uppajjati vedayitaṁ …pe… tampi aniccaṁ. </span><span class="translation sujato">the nose, smells, nose consciousness, and nose contact are impermanent. And the painful, pleasant, or neutral feeling that arises conditioned by nose contact is also impermanent. </span></div><p><div class=verse-container id=sn35.235:10.1><span>Tiṭṭhatu tāva tiṇhena khurena ādittena sampajjalitena sajotibhūtena jivhindriyaṁ sampalimaṭṭhaṁ. </span><span class="translation sujato">Forget mutilating the tongue faculty with a sharp razor, burning, blazing and glowing! </span></div><p><div class=verse-container id=sn35.235:10.2><span>Handāhaṁ idameva manasi karomi—</span><span class="translation sujato">I’d better focus on the fact that </span></div><p><div class=verse-container id=sn35.235:10.3><span>iti jivhā aniccā, rasā aniccā, jivhāviññāṇaṁ aniccaṁ, jivhāsamphasso anicco, yampidaṁ jivhāsamphassapaccayā uppajjati …pe… tampi aniccaṁ. </span><span class="translation sujato">the tongue, tastes, tongue consciousness, and tongue contact are impermanent. And the painful, pleasant, or neutral feeling that arises conditioned by tongue contact is also impermanent. </span></div><p><div class=verse-container id=sn35.235:11.1><span>Tiṭṭhatu tāva tiṇhāya sattiyā ādittāya sampajjalitāya sajotibhūtāya kāyindriyaṁ sampalimaṭṭhaṁ. </span><span class="translation sujato">Forget mutilating the body faculty with a sharp spear, burning, blazing and glowing! </span></div><p><div class=verse-container id=sn35.235:11.2><span>Handāhaṁ idameva manasi karomi—</span><span class="translation sujato">I’d better focus on the fact that </span></div><p><div class=verse-container id=sn35.235:11.3><span>iti kāyo anicco, phoṭṭhabbā aniccā, kāyaviññāṇaṁ aniccaṁ, kāyasamphasso anicco, yampidaṁ kāyasamphassapaccayā uppajjati vedayitaṁ …pe… tampi aniccaṁ. </span><span class="translation sujato">the body, touches, body consciousness, and body contact are impermanent. And the painful, pleasant, or neutral feeling that arises conditioned by body contact is also impermanent. </span></div><p><div class=verse-container id=sn35.235:12.1><span>Tiṭṭhatu tāva sottaṁ. </span><span class="translation sujato">Forget sleeping! </span></div><p><div class=verse-container id=sn35.235:12.2><span>Handāhaṁ idameva manasi karomi—</span><span class="translation sujato">I’d better focus on the fact that </span></div><p><div class=verse-container id=sn35.235:12.3><span>iti mano anicco, dhammā aniccā, manoviññāṇaṁ aniccaṁ, manosamphasso anicco, yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi aniccaṁ”. </span><span class="translation sujato">the mind, ideas, mind consciousness, and mind contact are impermanent. And the painful, pleasant, or neutral feeling that arises conditioned by mind contact is also impermanent.’ </span></div><p><div class=verse-container id=sn35.235:13.1><span>Evaṁ passaṁ, bhikkhave, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati …pe… </span><span class="translation sujato">Seeing this, a learned noble disciple grows disillusioned with the eye, sights, eye consciousness, and eye contact. And they become disillusioned with the painful, pleasant, or neutral feeling that arises conditioned by eye contact. </span></div><p><div class=verse-container id=sn35.235:13.2><span>yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati. </span><span class="translation sujato">They grow disillusioned with the ear … nose … tongue … body … mind … painful, pleasant, or neutral feeling that arises conditioned by mind contact. </span></div><p><div class=verse-container id=sn35.235:13.3><span>Nibbindaṁ virajjati; virāgā vimuccati; vimuttasmiṁ vimuttamiti ñāṇaṁ hoti. </span><span class="translation sujato">Being disillusioned, desire fades away. When desire fades away they’re freed. When they’re freed, they know they’re freed. </span></div><p><div class=verse-container id=sn35.235:13.4><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><span class="translation sujato">They understand: ‘Rebirth is ended, the spiritual journey has been completed, what had to be done has been done, there is nothing further for this place.’ </span></div><p><div class=verse-container id=sn35.235:13.5><span>Ayaṁ kho, bhikkhave, ādittapariyāyo, dhammapariyāyo”ti. </span><span class="translation sujato">This is the exposition of the teaching on burning.” </span></div><p><div class=verse-container id=sn35.235:13.6><span>Aṭṭhamaṁ. </span></div><div class=flex-between><a href=/canon/en/pli/ms/sutta/sn/sn0035/sn0035P0234.html>Previous</a><a href=/canon/en/pli/ms/sutta/sn/sn0035/sn0035P0236.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>