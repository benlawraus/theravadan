<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0241.html>Deutsch</a> , <a href=/canon/lt/pli/ms/sutta/sn/sn0035/sn0035P0241.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0035/sn0035P0240.html>Previous</a><a href=/canon/en/pli/ms/sutta/sn/sn0035/sn0035P0242.html>Next</a></div><p><div class=verse-container id=sn35.241:0.1><span>Saṁyutta Nikāya 35.241 </span><span class="translation sujato">Linked Discourses 35.241 </span></div><p><div class=verse-container id=sn35.241:0.2><span>19. Āsīvisavagga </span><span class="translation sujato">19. The Simile of the Vipers </span></div><p><div class=verse-container id=sn35.241:0.3><span class=big-bold>Paṭhamadārukkhandhopamasutta </span><span class="translation sujato">The Simile of the Tree Trunk (1st) </span></div><p><div class=verse-container id=sn35.241:1.1><span>Ekaṁ samayaṁ bhagavā kosambiyaṁ viharati gaṅgāya nadiyā tīre. </span><span class="translation sujato">At one time the Buddha was staying near Kosambī on the bank of the Ganges river. </span></div><p><div class=verse-container id=sn35.241:1.2><span>Addasā kho bhagavā mahantaṁ dārukkhandhaṁ gaṅgāya nadiyā sotena vuyhamānaṁ. </span><span class="translation sujato">Seeing a large tree trunk being carried along by the current, </span></div><p><div class=verse-container id=sn35.241:1.3><span>Disvāna bhikkhū āmantesi: </span><span class="translation sujato">he addressed the mendicants, </span></div><p><div class=verse-container id=sn35.241:1.4><span>“passatha no tumhe, bhikkhave, amuṁ mahantaṁ dārukkhandhaṁ gaṅgāya nadiyā sotena vuyhamānan”ti? </span><span class="translation sujato">“Mendicants, do you see that large tree trunk being carried along by the current of the Ganges river?” </span></div><p><div class=verse-container id=sn35.241:1.5><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=sn35.241:1.6><span>“Sace so, bhikkhave, dārukkhandho na orimaṁ tīraṁ upagacchati, na pārimaṁ tīraṁ upagacchati, na majjhe saṁsīdissati, na thale ussīdissati, na manussaggāho gahessati, na amanussaggāho gahessati, na āvaṭṭaggāho gahessati, na antopūti bhavissati; </span><span class="translation sujato">“Mendicants, assume that that tree trunk doesn’t collide with the near shore or the far shore, or sink in the middle, or get stranded on high ground. And assume that it doesn’t get taken by humans or non-humans or caught up in a whirlpool, and that it doesn’t rot away. </span></div><p><div class=verse-container id=sn35.241:1.7><span>evañhi so, bhikkhave, dārukkhandho samuddaninno bhavissati samuddapoṇo samuddapabbhāro. </span><span class="translation sujato">In that case, that tree trunk will slant, slope, and incline towards the ocean. </span></div><p><div class=verse-container id=sn35.241:1.8><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn35.241:1.9><span>Samuddaninno, bhikkhave, gaṅgāya nadiyā soto samuddapoṇo samuddapabbhāro. </span><span class="translation sujato">Because the current of the Ganges river slants, slopes, and inclines towards the ocean. </span></div><p><div class=verse-container id=sn35.241:2.1><span>Evameva kho, bhikkhave, sace tumhepi na orimaṁ tīraṁ upagacchatha, na pārimaṁ tīraṁ upagacchatha; </span><span class="translation sujato">In the same way, assume that you don’t collide with the near shore or the far shore, or sink in the middle, or get stranded on high ground. And assume that you don’t get taken by humans or non-humans or caught up in a whirlpool, and that you don’t rot away. </span></div><p><div class=verse-container id=sn35.241:2.2><span>na majjhe saṁsīdissatha, na thale ussīdissatha, na manussaggāho gahessati, na amanussaggāho gahessati, na āvaṭṭaggāho gahessati, na antopūtī bhavissatha; </span></div><p><div class=verse-container id=sn35.241:2.3><span>evaṁ tumhe, bhikkhave, nibbānaninnā bhavissatha nibbānapoṇā nibbānapabbhārā. </span><span class="translation sujato">In that case, you will slant, slope, and incline towards extinguishment. </span></div><p><div class=verse-container id=sn35.241:2.4><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn35.241:2.5><span>Nibbānaninnā, bhikkhave, sammādiṭṭhi nibbānapoṇā nibbānapabbhārā”ti. </span><span class="translation sujato">Because right view slants, slopes, and inclines towards extinguishment.” </span></div><p><div class=verse-container id=sn35.241:2.6><span>Evaṁ vutte, aññataro bhikkhu bhagavantaṁ etadavoca: </span><span class="translation sujato">When he said this, one of the mendicants asked the Buddha: </span></div><p><div class=verse-container id=sn35.241:2.7><span>“kiṁ nu kho, bhante, orimaṁ tīraṁ, kiṁ pārimaṁ tīraṁ, ko majjhe saṁsādo, ko thale ussādo, ko manussaggāho, ko amanussaggāho, ko āvaṭṭaggāho, ko antopūtibhāvo”ti? </span><span class="translation sujato">“But sir, what’s the near shore and what’s the far shore? What’s sinking in the middle? What’s getting stranded on high ground? What’s getting taken by humans or non-humans? What’s getting caught up in a whirlpool? And what’s rotting away?” </span></div><p><div class=verse-container id=sn35.241:3.1><span>“‘Orimaṁ tīran’ti kho, bhikkhu, channetaṁ ajjhattikānaṁ āyatanānaṁ adhivacanaṁ. </span><span class="translation sujato">“‘The near shore’, mendicant, is a term for the six interior sense fields. </span></div><p><div class=verse-container id=sn35.241:3.2><span>‘Pārimaṁ tīran’ti kho, bhikkhu, channetaṁ bāhirānaṁ āyatanānaṁ adhivacanaṁ. </span><span class="translation sujato">‘The far shore’ is a term for the six exterior sense fields. </span></div><p><div class=verse-container id=sn35.241:3.3><span>‘Majjhe saṁsādo’ti kho, bhikkhu, nandīrāgassetaṁ adhivacanaṁ. </span><span class="translation sujato">‘Sinking in the middle’ is a term for greed and relishing. </span></div><p><div class=verse-container id=sn35.241:3.4><span>‘Thale ussādo’ti kho, bhikkhu, asmimānassetaṁ adhivacanaṁ. </span><span class="translation sujato">‘Stranded on high ground’ is a term for the conceit ‘I am’. </span></div><p><div class=verse-container id=sn35.241:4.1><span>Katamo ca, bhikkhu, manussaggāho? </span><span class="translation sujato">And what’s getting taken by humans? </span></div><p><div class=verse-container id=sn35.241:4.2><span>Idha, bhikkhu, gihīhi saṁsaṭṭho viharati, sahanandī sahasokī, sukhitesu sukhito, dukkhitesu dukkhito, uppannesu kiccakaraṇīyesu attanā tesu yogaṁ āpajjati. </span><span class="translation sujato">It’s when someone mixes closely with laypeople, sharing their joys and sorrows—happy when they’re happy and sad when they’re sad—and getting involved in their business. </span></div><p><div class=verse-container id=sn35.241:4.3><span>Ayaṁ vuccati, bhikkhu, manussaggāho. </span><span class="translation sujato">That’s called getting taken by humans. </span></div><p><div class=verse-container id=sn35.241:5.1><span>Katamo ca, bhikkhu, amanussaggāho? </span><span class="translation sujato">And what’s getting taken by non-humans? </span></div><p><div class=verse-container id=sn35.241:5.2><span>Idha, bhikkhu, ekacco aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti. </span><span class="translation sujato">It’s when someone leads the spiritual life wishing to be reborn in one of the orders of gods: ‘By this precept or observance or fervent austerity or spiritual life, may I become one of the gods!’ </span></div><p><div class=verse-container id=sn35.241:5.3><span>Ayaṁ vuccati, bhikkhu, amanussaggāho. </span><span class="translation sujato">That’s called getting taken by non-humans. </span></div><p><div class=verse-container id=sn35.241:5.4><span>‘Āvaṭṭaggāho’ti kho, bhikkhu, pañcannetaṁ kāmaguṇānaṁ adhivacanaṁ. </span><span class="translation sujato">‘Caught up in a whirlpool’ is a term for the five kinds of sensual stimulation. </span></div><p><div class=verse-container id=sn35.241:6.1><span>Katamo ca, bhikkhu, antopūtibhāvo? </span><span class="translation sujato">And what’s rotting away? </span></div><p><div class=verse-container id=sn35.241:6.2><span>Idha, bhikkhu, ekacco dussīlo hoti pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto. </span><span class="translation sujato">It’s when some person is unethical, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, festering, and depraved. </span></div><p><div class=verse-container id=sn35.241:6.3><span>Ayaṁ vuccati, bhikkhu, ‘antopūtibhāvo’”ti. </span><span class="translation sujato">This is called ‘rotting away’.” </span></div><p><div class=verse-container id=sn35.241:7.1><span>Tena kho pana samayena nando gopālako bhagavato avidūre ṭhito hoti. </span><span class="translation sujato">Now at that time Nanda the cowherd was sitting not far from the Buddha. </span></div><p><div class=verse-container id=sn35.241:7.2><span>Atha kho nando gopālako bhagavantaṁ etadavoca: </span><span class="translation sujato">Then he said to the Buddha: </span></div><p><div class=verse-container id=sn35.241:7.3><span>“ahaṁ kho, bhante, na orimaṁ tīraṁ upagacchāmi, na pārimaṁ tīraṁ upagacchāmi, na majjhe saṁsīdissāmi, na thale ussīdissāmi, na maṁ manussaggāho gahessati, na amanussaggāho gahessati, na āvaṭṭaggāho gahessati, na antopūti bhavissāmi. </span><span class="translation sujato">“I won’t collide with the near shore or the far shore, or sink in the middle, or get stranded on high ground. And I won’t get taken by humans or non-humans or caught up in a whirlpool, and I won’t rot away. </span></div><p><div class=verse-container id=sn35.241:7.4><span>Labheyyāhaṁ, bhante, bhagavato santike pabbajjaṁ, labheyyaṁ upasampadan”ti. </span><span class="translation sujato">Sir, may I receive the going forth, the ordination in the Buddha’s presence?” </span></div><p><div class=verse-container id=sn35.241:7.5><span>“Tena hi tvaṁ, nanda, sāmikānaṁ gāvo niyyātehī”ti. </span><span class="translation sujato">“Well then, Nanda, return the cows to their owners.” </span></div><p><div class=verse-container id=sn35.241:7.6><span>“Gamissanti, bhante, gāvo vacchagiddhiniyo”ti. </span><span class="translation sujato">“Sir, the cows will go back by themselves, since they love their calves.” </span></div><p><div class=verse-container id=sn35.241:7.7><span>“Niyyāteheva tvaṁ, nanda, sāmikānaṁ gāvo”ti. </span><span class="translation sujato">“Still, Nanda, you should return them to their owners.” </span></div><p><div class=verse-container id=sn35.241:7.8><span>Atha kho nando gopālako sāmikānaṁ gāvo niyyātetvā yena bhagavā tenupasaṅkami; upasaṅkamitvā bhagavantaṁ etadavoca: </span><span class="translation sujato">Then Nanda, after returning the cows to their owners, went up to the Buddha and said to him, </span></div><p><div class=verse-container id=sn35.241:7.9><span>“niyyātitā, bhante, sāmikānaṁ gāvo. </span><span class="translation sujato">“Sir, I have returned the cows to their owners. </span></div><p><div class=verse-container id=sn35.241:7.10><span>Labheyyāhaṁ, bhante, bhagavato santike pabbajjaṁ, labheyyaṁ upasampadan”ti. </span><span class="translation sujato">May I receive the going forth, the ordination in the Buddha’s presence?” </span></div><p><div class=verse-container id=sn35.241:7.11><span>Alattha kho nando gopālako bhagavato santike pabbajjaṁ, alattha upasampadaṁ. </span><span class="translation sujato">And the cowherd Nanda received the going forth, the ordination in the Buddha’s presence. </span></div><p><div class=verse-container id=sn35.241:7.12><span>Acirūpasampanno ca panāyasmā nando eko vūpakaṭṭho …pe… </span><span class="translation sujato">Not long after his ordination, </span></div><p><div class=verse-container id=sn35.241:7.13><span>aññataro ca panāyasmā nando arahataṁ ahosīti. </span><span class="translation sujato">Venerable Nanda became one of the perfected. </span></div><p><div class=verse-container id=sn35.241:7.14><span>Catutthaṁ. </span></div><div class=flex-between><a href=/canon/en/pli/ms/sutta/sn/sn0035/sn0035P0240.html>Previous</a><a href=/canon/en/pli/ms/sutta/sn/sn0035/sn0035P0242.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>