<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0241.html>Deutsch</a> , <a href=/canon/lt/pli/ms/sutta/sn/sn0035/sn0035P0241.html>Lietuvių kalba</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0240.html>Previous</a><a href=/canon/en/pli/ms/sutta/sn/sn0035/sn0035P0242.html>Next</a></div><p id=sn35.241:0.1><span class=root>Saṁyutta Nikāya 35.241 </span><br> <span class=sujato>Linked Discourses 35.241 </span><br><p id=sn35.241:0.2><span class=root>19. Āsīvisavagga </span><br> <span class=sujato>19. The Simile of the Vipers </span><br><p id=sn35.241:0.3><span class="root big-bold">Paṭhamadārukkhandhopamasutta </span><br> <span class=sujato>The Simile of the Tree Trunk (1st) </span><br><p id=sn35.241:1.1><span class=root>Ekaṁ samayaṁ bhagavā kosambiyaṁ viharati gaṅgāya nadiyā tīre. </span><br> <span class=sujato>At one time the Buddha was staying near Kosambī on the bank of the Ganges river. </span><br><p id=sn35.241:1.2><span class=root>Addasā kho bhagavā mahantaṁ dārukkhandhaṁ gaṅgāya nadiyā sotena vuyhamānaṁ. </span><br> <span class=sujato>Seeing a large tree trunk being carried along by the current, </span><br><p id=sn35.241:1.3><span class=root>Disvāna bhikkhū āmantesi: </span><br> <span class=sujato>he addressed the mendicants, </span><br><p id=sn35.241:1.4><span class=root>“passatha no tumhe, bhikkhave, amuṁ mahantaṁ dārukkhandhaṁ gaṅgāya nadiyā sotena vuyhamānan”ti? </span><br> <span class=sujato>“Mendicants, do you see that large tree trunk being carried along by the current of the Ganges river?” </span><br><p id=sn35.241:1.5><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn35.241:1.6><span class=root>“Sace so, bhikkhave, dārukkhandho na orimaṁ tīraṁ upagacchati, na pārimaṁ tīraṁ upagacchati, na majjhe saṁsīdissati, na thale ussīdissati, na manussaggāho gahessati, na amanussaggāho gahessati, na āvaṭṭaggāho gahessati, na antopūti bhavissati; </span><br> <span class=sujato>“Mendicants, assume that that tree trunk doesn’t collide with the near shore or the far shore, or sink in the middle, or get stranded on high ground. And assume that it doesn’t get taken by humans or non-humans or caught up in a whirlpool, and that it doesn’t rot away. </span><br><p id=sn35.241:1.7><span class=root>evañhi so, bhikkhave, dārukkhandho samuddaninno bhavissati samuddapoṇo samuddapabbhāro. </span><br> <span class=sujato>In that case, that tree trunk will slant, slope, and incline towards the ocean. </span><br><p id=sn35.241:1.8><span class=root>Taṁ kissa hetu? </span><br> <span class=sujato>Why is that? </span><br><p id=sn35.241:1.9><span class=root>Samuddaninno, bhikkhave, gaṅgāya nadiyā soto samuddapoṇo samuddapabbhāro. </span><br> <span class=sujato>Because the current of the Ganges river slants, slopes, and inclines towards the ocean. </span><br><p id=sn35.241:2.1><span class=root>Evameva kho, bhikkhave, sace tumhepi na orimaṁ tīraṁ upagacchatha, na pārimaṁ tīraṁ upagacchatha; </span><br> <span class=sujato>In the same way, assume that you don’t collide with the near shore or the far shore, or sink in the middle, or get stranded on high ground. And assume that you don’t get taken by humans or non-humans or caught up in a whirlpool, and that you don’t rot away. </span><br><p id=sn35.241:2.2><span class=root>na majjhe saṁsīdissatha, na thale ussīdissatha, na manussaggāho gahessati, na amanussaggāho gahessati, na āvaṭṭaggāho gahessati, na antopūtī bhavissatha; </span><br><p id=sn35.241:2.3><span class=root>evaṁ tumhe, bhikkhave, nibbānaninnā bhavissatha nibbānapoṇā nibbānapabbhārā. </span><br> <span class=sujato>In that case, you will slant, slope, and incline towards extinguishment. </span><br><p id=sn35.241:2.4><span class=root>Taṁ kissa hetu? </span><br> <span class=sujato>Why is that? </span><br><p id=sn35.241:2.5><span class=root>Nibbānaninnā, bhikkhave, sammādiṭṭhi nibbānapoṇā nibbānapabbhārā”ti. </span><br> <span class=sujato>Because right view slants, slopes, and inclines towards extinguishment.” </span><br><p id=sn35.241:2.6><span class=root>Evaṁ vutte, aññataro bhikkhu bhagavantaṁ etadavoca: </span><br> <span class=sujato>When he said this, one of the mendicants asked the Buddha: </span><br><p id=sn35.241:2.7><span class=root>“kiṁ nu kho, bhante, orimaṁ tīraṁ, kiṁ pārimaṁ tīraṁ, ko majjhe saṁsādo, ko thale ussādo, ko manussaggāho, ko amanussaggāho, ko āvaṭṭaggāho, ko antopūtibhāvo”ti? </span><br> <span class=sujato>“But sir, what’s the near shore and what’s the far shore? What’s sinking in the middle? What’s getting stranded on high ground? What’s getting taken by humans or non-humans? What’s getting caught up in a whirlpool? And what’s rotting away?” </span><br><p id=sn35.241:3.1><span class=root>“‘Orimaṁ tīran’ti kho, bhikkhu, channetaṁ ajjhattikānaṁ āyatanānaṁ adhivacanaṁ. </span><br> <span class=sujato>“‘The near shore’, mendicant, is a term for the six interior sense fields. </span><br><p id=sn35.241:3.2><span class=root>‘Pārimaṁ tīran’ti kho, bhikkhu, channetaṁ bāhirānaṁ āyatanānaṁ adhivacanaṁ. </span><br> <span class=sujato>‘The far shore’ is a term for the six exterior sense fields. </span><br><p id=sn35.241:3.3><span class=root>‘Majjhe saṁsādo’ti kho, bhikkhu, nandīrāgassetaṁ adhivacanaṁ. </span><br> <span class=sujato>‘Sinking in the middle’ is a term for greed and relishing. </span><br><p id=sn35.241:3.4><span class=root>‘Thale ussādo’ti kho, bhikkhu, asmimānassetaṁ adhivacanaṁ. </span><br> <span class=sujato>‘Stranded on high ground’ is a term for the conceit ‘I am’. </span><br><p id=sn35.241:4.1><span class=root>Katamo ca, bhikkhu, manussaggāho? </span><br> <span class=sujato>And what’s getting taken by humans? </span><br><p id=sn35.241:4.2><span class=root>Idha, bhikkhu, gihīhi saṁsaṭṭho viharati, sahanandī sahasokī, sukhitesu sukhito, dukkhitesu dukkhito, uppannesu kiccakaraṇīyesu attanā tesu yogaṁ āpajjati. </span><br> <span class=sujato>It’s when someone mixes closely with laypeople, sharing their joys and sorrows—happy when they’re happy and sad when they’re sad—and getting involved in their business. </span><br><p id=sn35.241:4.3><span class=root>Ayaṁ vuccati, bhikkhu, manussaggāho. </span><br> <span class=sujato>That’s called getting taken by humans. </span><br><p id=sn35.241:5.1><span class=root>Katamo ca, bhikkhu, amanussaggāho? </span><br> <span class=sujato>And what’s getting taken by non-humans? </span><br><p id=sn35.241:5.2><span class=root>Idha, bhikkhu, ekacco aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti. </span><br> <span class=sujato>It’s when someone leads the spiritual life wishing to be reborn in one of the orders of gods: ‘By this precept or observance or fervent austerity or spiritual life, may I become one of the gods!’ </span><br><p id=sn35.241:5.3><span class=root>Ayaṁ vuccati, bhikkhu, amanussaggāho. </span><br> <span class=sujato>That’s called getting taken by non-humans. </span><br><p id=sn35.241:5.4><span class=root>‘Āvaṭṭaggāho’ti kho, bhikkhu, pañcannetaṁ kāmaguṇānaṁ adhivacanaṁ. </span><br> <span class=sujato>‘Caught up in a whirlpool’ is a term for the five kinds of sensual stimulation. </span><br><p id=sn35.241:6.1><span class=root>Katamo ca, bhikkhu, antopūtibhāvo? </span><br> <span class=sujato>And what’s rotting away? </span><br><p id=sn35.241:6.2><span class=root>Idha, bhikkhu, ekacco dussīlo hoti pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto. </span><br> <span class=sujato>It’s when some person is unethical, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, festering, and depraved. </span><br><p id=sn35.241:6.3><span class=root>Ayaṁ vuccati, bhikkhu, ‘antopūtibhāvo’”ti. </span><br> <span class=sujato>This is called ‘rotting away’.” </span><br><p id=sn35.241:7.1><span class=root>Tena kho pana samayena nando gopālako bhagavato avidūre ṭhito hoti. </span><br> <span class=sujato>Now at that time Nanda the cowherd was sitting not far from the Buddha. </span><br><p id=sn35.241:7.2><span class=root>Atha kho nando gopālako bhagavantaṁ etadavoca: </span><br> <span class=sujato>Then he said to the Buddha: </span><br><p id=sn35.241:7.3><span class=root>“ahaṁ kho, bhante, na orimaṁ tīraṁ upagacchāmi, na pārimaṁ tīraṁ upagacchāmi, na majjhe saṁsīdissāmi, na thale ussīdissāmi, na maṁ manussaggāho gahessati, na amanussaggāho gahessati, na āvaṭṭaggāho gahessati, na antopūti bhavissāmi. </span><br> <span class=sujato>“I won’t collide with the near shore or the far shore, or sink in the middle, or get stranded on high ground. And I won’t get taken by humans or non-humans or caught up in a whirlpool, and I won’t rot away. </span><br><p id=sn35.241:7.4><span class=root>Labheyyāhaṁ, bhante, bhagavato santike pabbajjaṁ, labheyyaṁ upasampadan”ti. </span><br> <span class=sujato>Sir, may I receive the going forth, the ordination in the Buddha’s presence?” </span><br><p id=sn35.241:7.5><span class=root>“Tena hi tvaṁ, nanda, sāmikānaṁ gāvo niyyātehī”ti. </span><br> <span class=sujato>“Well then, Nanda, return the cows to their owners.” </span><br><p id=sn35.241:7.6><span class=root>“Gamissanti, bhante, gāvo vacchagiddhiniyo”ti. </span><br> <span class=sujato>“Sir, the cows will go back by themselves, since they love their calves.” </span><br><p id=sn35.241:7.7><span class=root>“Niyyāteheva tvaṁ, nanda, sāmikānaṁ gāvo”ti. </span><br> <span class=sujato>“Still, Nanda, you should return them to their owners.” </span><br><p id=sn35.241:7.8><span class=root>Atha kho nando gopālako sāmikānaṁ gāvo niyyātetvā yena bhagavā tenupasaṅkami; upasaṅkamitvā bhagavantaṁ etadavoca: </span><br> <span class=sujato>Then Nanda, after returning the cows to their owners, went up to the Buddha and said to him, </span><br><p id=sn35.241:7.9><span class=root>“niyyātitā, bhante, sāmikānaṁ gāvo. </span><br> <span class=sujato>“Sir, I have returned the cows to their owners. </span><br><p id=sn35.241:7.10><span class=root>Labheyyāhaṁ, bhante, bhagavato santike pabbajjaṁ, labheyyaṁ upasampadan”ti. </span><br> <span class=sujato>May I receive the going forth, the ordination in the Buddha’s presence?” </span><br><p id=sn35.241:7.11><span class=root>Alattha kho nando gopālako bhagavato santike pabbajjaṁ, alattha upasampadaṁ. </span><br> <span class=sujato>And the cowherd Nanda received the going forth, the ordination in the Buddha’s presence. </span><br><p id=sn35.241:7.12><span class=root>Acirūpasampanno ca panāyasmā nando eko vūpakaṭṭho …pe… </span><br> <span class=sujato>Not long after his ordination, </span><br><p id=sn35.241:7.13><span class=root>aññataro ca panāyasmā nando arahataṁ ahosīti. </span><br> <span class=sujato>Venerable Nanda became one of the perfected. </span><br><p id=sn35.241:7.14><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>