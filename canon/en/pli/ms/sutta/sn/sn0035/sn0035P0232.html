<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0232.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0231.html>Previous</a><a href=/canon/en/pli/ms/sutta/sn/sn0035/sn0035P0233.html>Next</a></div><p id=sn35.232:0.1><span class=root>Saṁyutta Nikāya 35.232 </span><br> <span class=sujato>Linked Discourses 35.232 </span><br><p id=sn35.232:0.2><span class=root>18. Samuddavagga </span><br> <span class=sujato>18. The Ocean </span><br><p id=sn35.232:0.3><span class="root big-bold">Koṭṭhikasutta </span><br> <span class=sujato>With Koṭṭhita </span><br><p id=sn35.232:1.1><span class=root>Ekaṁ samayaṁ āyasmā ca sāriputto āyasmā ca mahākoṭṭhiko bārāṇasiyaṁ viharanti isipatane migadāye. </span><br> <span class=sujato>At one time Venerable Sāriputta and Venerable Mahākoṭṭhita were staying near Varanasi, in the deer park at Isipatana. </span><br><p id=sn35.232:1.2><span class=root>Atha kho āyasmā mahākoṭṭhiko sāyanhasamayaṁ paṭisallānā vuṭṭhito yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. </span><br> <span class=sujato>Then in the late afternoon, Venerable Mahākoṭṭhita came out of retreat, went to Venerable Sāriputta, and exchanged greetings with him. </span><br><p id=sn35.232:1.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā mahākoṭṭhiko āyasmantaṁ sāriputtaṁ etadavoca: </span><br> <span class=sujato>When the greetings and polite conversation were over, he sat down to one side and said to Sāriputta: </span><br><p id=sn35.232:2.1><span class=root>“Kiṁ nu kho, āvuso sāriputta, cakkhu rūpānaṁ saṁyojanaṁ, rūpā cakkhussa saṁyojanaṁ …pe… </span><br> <span class=sujato>“Reverend Sāriputta, which is it? Is the eye the fetter of sights, or are sights the fetter of the eye? </span><br><p id=sn35.232:2.2><span class=root>jivhā rasānaṁ saṁyojanaṁ, rasā jivhāya saṁyojanaṁ …pe… </span><br> <span class=sujato>Is the ear … nose … tongue … body … </span><br><p id=sn35.232:2.3><span class=root>mano dhammānaṁ saṁyojanaṁ, dhammā manassa saṁyojanan”ti? </span><br> <span class=sujato>mind the fetter of ideas, or are ideas the fetter of the mind?” </span><br><p id=sn35.232:3.1><span class=root>“Na kho, āvuso koṭṭhika, cakkhu rūpānaṁ saṁyojanaṁ, na rūpā cakkhussa saṁyojanaṁ. </span><br> <span class=sujato>“Reverend Koṭṭhita, the eye is not the fetter of sights, nor are sights the fetter of the eye. </span><br><p id=sn35.232:3.2><span class=root>Yañca tattha tadubhayaṁ paṭicca uppajjati chandarāgo taṁ tattha saṁyojanaṁ …pe… </span><br> <span class=sujato>The fetter there is the desire and greed that arises from the pair of them. </span><br><p id=sn35.232:3.3><span class=root>na jivhā rasānaṁ saṁyojanaṁ, na rasā jivhāya saṁyojanaṁ. </span><br> <span class=sujato>The ear … nose … tongue … body … </span><br><p id=sn35.232:3.4><span class=root>Yañca tattha tadubhayaṁ paṭicca uppajjati chandarāgo taṁ tattha saṁyojanaṁ …pe… </span><br><p id=sn35.232:3.5><span class=root>na mano dhammānaṁ saṁyojanaṁ, na dhammā manassa saṁyojanaṁ. </span><br> <span class=sujato>mind is not the fetter of ideas, nor are ideas the fetter of the mind. </span><br><p id=sn35.232:3.6><span class=root>Yañca tattha tadubhayaṁ paṭicca uppajjati chandarāgo taṁ tattha saṁyojanaṁ. </span><br> <span class=sujato>The fetter there is the desire and greed that arises from the pair of them. </span><br><p id=sn35.232:4.1><span class=root>Seyyathāpi, āvuso, kāḷo ca balībaddo odāto ca balībaddo ekena dāmena vā yottena vā saṁyuttā assu. </span><br> <span class=sujato>Suppose there was a black ox and a white ox yoked by a single harness or yoke. </span><br><p id=sn35.232:4.2><span class=root>Yo nu kho evaṁ vadeyya: </span><br> <span class=sujato>Would it be right to say that </span><br><p id=sn35.232:4.3><span class=root>‘kāḷo balībaddo odātassa balībaddassa saṁyojanaṁ, odāto balībaddo kāḷassa balībaddassa saṁyojanan’ti, sammā nu kho so vadamāno vadeyyā”ti? </span><br> <span class=sujato>the black ox is the yoke of the white ox, or the white ox is the yoke of the black ox?” </span><br><p id=sn35.232:4.4><span class=root>“No hetaṁ, āvuso”. </span><br> <span class=sujato>“No, reverend. </span><br><p id=sn35.232:4.5><span class=root>“Na kho, āvuso, kāḷo balībaddo odātassa balībaddassa saṁyojanaṁ, na odāto balībaddo kāḷassa balībaddassa saṁyojanaṁ. </span><br> <span class=sujato>The black ox is not the yoke of the white ox, nor is the white ox the yoke of the black ox. </span><br><p id=sn35.232:4.6><span class=root>Yena ca kho te ekena dāmena vā yottena vā saṁyuttā taṁ tattha saṁyojanaṁ. </span><br> <span class=sujato>The yoke there is the single harness or yoke that they’re yoked by.” </span><br><p id=sn35.232:5.1><span class=root>Evameva kho, āvuso, na cakkhu rūpānaṁ saṁyojanaṁ, na rūpā cakkhussa saṁyojanaṁ. </span><br> <span class=sujato>“In the same way, the eye is not the fetter of sights, nor are sights the fetter of the eye. </span><br><p id=sn35.232:5.2><span class=root>Yañca tattha tadubhayaṁ paṭicca uppajjati chandarāgo taṁ tattha saṁyojanaṁ …pe… </span><br> <span class=sujato>The fetter there is the desire and greed that arises from the pair of them. </span><br><p id=sn35.232:5.3><span class=root>na jivhā rasānaṁ saṁyojanaṁ …pe… </span><br> <span class=sujato>The ear … nose … tongue … body … </span><br><p id=sn35.232:5.4><span class=root>na mano dhammānaṁ saṁyojanaṁ, na dhammā manassa saṁyojanaṁ. </span><br> <span class=sujato>mind is not the fetter of ideas, nor are ideas the fetter of the mind. </span><br><p id=sn35.232:5.5><span class=root>Yañca tattha tadubhayaṁ paṭicca uppajjati chandarāgo, taṁ tattha saṁyojanaṁ. </span><br> <span class=sujato>The fetter there is the desire and greed that arises from the pair of them. </span><br><p id=sn35.232:6.1><span class=root>Cakkhu vā, āvuso, rūpānaṁ saṁyojanaṁ abhavissa, rūpā vā cakkhussa saṁyojanaṁ, nayidaṁ brahmacariyavāso paññāyetha sammā dukkhakkhayāya. </span><br> <span class=sujato>If the eye were the fetter of sights, or if sights were the fetter of the eye, this living of the spiritual life for the complete ending of suffering would not be found. </span><br><p id=sn35.232:6.2><span class=root>Yasmā ca kho, āvuso, na cakkhu rūpānaṁ saṁyojanaṁ, na rūpā cakkhussa saṁyojanaṁ; </span><br> <span class=sujato>However, since this is not the case, but </span><br><p id=sn35.232:6.3><span class=root>yañca tattha tadubhayaṁ paṭicca uppajjati chandarāgo, taṁ tattha saṁyojanaṁ, tasmā brahmacariyavāso paññāyati sammā dukkhakkhayāya …pe…. </span><br> <span class=sujato>the fetter there is the desire and greed that arises from the pair of them, this living of the spiritual life for the complete ending of suffering is found. </span><br><p id=sn35.232:7.1><span class=root>Jivhā, āvuso, rasānaṁ saṁyojanaṁ abhavissa, rasā vā jivhāya saṁyojanaṁ, nayidaṁ brahmacariyavāso paññāyetha sammā dukkhakkhayāya. </span><br> <span class=sujato>If the ear … nose … tongue … body … </span><br><p id=sn35.232:7.2><span class=root>Yasmā ca kho, āvuso, na jivhā rasānaṁ saṁyojanaṁ, na rasā jivhāya saṁyojanaṁ; yañca tattha tadubhayaṁ paṭicca uppajjati chandarāgo, taṁ tattha saṁyojanaṁ, tasmā brahmacariyavāso paññāyati sammā dukkhakkhayāya …pe…. </span><br><p id=sn35.232:8.1><span class=root>Mano vā, āvuso, dhammānaṁ saṁyojanaṁ abhavissa, dhammā vā manassa saṁyojanaṁ, nayidaṁ brahmacariyavāso paññāyetha sammā dukkhakkhayāya. </span><br> <span class=sujato>mind were the fetter of ideas, or if ideas were the fetter of the mind, this living of the spiritual life for the complete ending of suffering would not be found. </span><br><p id=sn35.232:8.2><span class=root>Yasmā ca kho, āvuso, na mano dhammānaṁ saṁyojanaṁ, na dhammā manassa saṁyojanaṁ; </span><br> <span class=sujato>However, since this is not the case, but </span><br><p id=sn35.232:8.3><span class=root>yañca tattha tadubhayaṁ paṭicca uppajjati chandarāgo, taṁ tattha saṁyojanaṁ, tasmā brahmacariyavāso paññāyati sammā dukkhakkhayāya. </span><br> <span class=sujato>the fetter there is the desire and greed that arises from the pair of them, this living of the spiritual life for the complete ending of suffering is found. </span><br><p id=sn35.232:9.1><span class=root>Imināpetaṁ, āvuso, pariyāyena veditabbaṁ yathā na cakkhu rūpānaṁ saṁyojanaṁ, na rūpā cakkhussa saṁyojanaṁ. </span><br> <span class=sujato>This too is a way to understand how this is so. </span><br><p id=sn35.232:9.2><span class=root>Yañca tattha tadubhayaṁ paṭicca uppajjati chandarāgo, taṁ tattha saṁyojanaṁ …pe… </span><br><p id=sn35.232:9.3><span class=root>na jivhā rasānaṁ saṁyojanaṁ …pe… </span><br><p id=sn35.232:9.4><span class=root>na mano dhammānaṁ saṁyojanaṁ, na dhammā manassa saṁyojanaṁ. </span><br><p id=sn35.232:9.5><span class=root>Yañca tattha tadubhayaṁ paṭicca uppajjati chandarāgo, taṁ tattha saṁyojanaṁ. </span><br><p id=sn35.232:10.1><span class=root>Saṁvijjati kho, āvuso, bhagavato cakkhu. </span><br> <span class=sujato>The Buddha has an eye </span><br><p id=sn35.232:10.2><span class=root>Passati bhagavā cakkhunā rūpaṁ. </span><br> <span class=sujato>with which he sees a sight. </span><br><p id=sn35.232:10.3><span class=root>Chandarāgo bhagavato natthi. </span><br> <span class=sujato>But he has no desire and greed, </span><br><p id=sn35.232:10.4><span class=root>Suvimuttacitto bhagavā. </span><br> <span class=sujato>for his mind is well freed. </span><br><p id=sn35.232:10.5><span class=root>Saṁvijjati kho, āvuso, bhagavato sotaṁ. </span><br> <span class=sujato>The Buddha has an ear … </span><br><p id=sn35.232:10.6><span class=root>Suṇāti bhagavā sotena saddaṁ. </span><br><p id=sn35.232:10.7><span class=root>Chandarāgo bhagavato natthi. </span><br><p id=sn35.232:10.8><span class=root>Suvimuttacitto bhagavā. </span><br><p id=sn35.232:10.9><span class=root>Saṁvijjati kho, āvuso, bhagavato ghānaṁ. </span><br> <span class=sujato>nose … </span><br><p id=sn35.232:10.10><span class=root>Ghāyati bhagavā ghānena gandhaṁ. </span><br><p id=sn35.232:10.11><span class=root>Chandarāgo bhagavato natthi. </span><br><p id=sn35.232:10.12><span class=root>Suvimuttacitto bhagavā. </span><br><p id=sn35.232:10.13><span class=root>Saṁvijjati kho, āvuso, bhagavato jivhā. </span><br> <span class=sujato>tongue … </span><br><p id=sn35.232:10.14><span class=root>Sāyati bhagavā jivhāya rasaṁ. </span><br><p id=sn35.232:10.15><span class=root>Chandarāgo bhagavato natthi. </span><br><p id=sn35.232:10.16><span class=root>Suvimuttacitto bhagavā. </span><br><p id=sn35.232:10.17><span class=root>Saṁvijjati kho, āvuso, bhagavato kāyo. </span><br> <span class=sujato>The Buddha has a body </span><br><p id=sn35.232:10.18><span class=root>Phusati bhagavā kāyena phoṭṭhabbaṁ. </span><br> <span class=sujato>with which he senses touch. </span><br><p id=sn35.232:10.19><span class=root>Chandarāgo bhagavato natthi. </span><br> <span class=sujato>But he has no desire and greed, </span><br><p id=sn35.232:10.20><span class=root>Suvimuttacitto bhagavā. </span><br> <span class=sujato>for his mind is well freed. </span><br><p id=sn35.232:10.21><span class=root>Saṁvijjati kho, āvuso, bhagavato mano. </span><br> <span class=sujato>The Buddha has a mind </span><br><p id=sn35.232:10.22><span class=root>Vijānāti bhagavā manasā dhammaṁ. </span><br> <span class=sujato>with which he knows ideas. </span><br><p id=sn35.232:10.23><span class=root>Chandarāgo bhagavato natthi. </span><br> <span class=sujato>But he has no desire and greed, </span><br><p id=sn35.232:10.24><span class=root>Suvimuttacitto bhagavā. </span><br> <span class=sujato>for his mind is well freed. </span><br><p id=sn35.232:11.1><span class=root>Iminā kho etaṁ, āvuso, pariyāyena veditabbaṁ yathā na cakkhu rūpānaṁ saṁyojanaṁ, na rūpā cakkhussa saṁyojanaṁ; </span><br> <span class=sujato>This too is a way to understand how the eye is not the fetter of sights, nor are sights the fetter of the eye. </span><br><p id=sn35.232:11.2><span class=root>yañca tattha tadubhayaṁ paṭicca uppajjati chandarāgo, taṁ tattha saṁyojanaṁ. </span><br> <span class=sujato>The fetter there is the desire and greed that arises from the pair of them. </span><br><p id=sn35.232:11.3><span class=root>Na sotaṁ … </span><br> <span class=sujato>The ear … </span><br><p id=sn35.232:11.4><span class=root>na ghānaṁ … </span><br> <span class=sujato>nose … </span><br><p id=sn35.232:11.5><span class=root>na jivhā rasānaṁ saṁyojanaṁ, na rasā jivhāya saṁyojanaṁ; </span><br> <span class=sujato>tongue … </span><br><p id=sn35.232:11.6><span class=root>yañca tattha tadubhayaṁ paṭicca uppajjati chandarāgo taṁ tattha saṁyojanaṁ. </span><br><p id=sn35.232:11.7><span class=root>Na kāyo … </span><br> <span class=sujato>body … </span><br><p id=sn35.232:11.8><span class=root>na mano dhammānaṁ saṁyojanaṁ, na dhammā manassa saṁyojanaṁ; </span><br> <span class=sujato>mind is not the fetter of ideas, nor are ideas the fetter of the mind. </span><br><p id=sn35.232:11.9><span class=root>yañca tattha tadubhayaṁ paṭicca uppajjati chandarāgo, taṁ tattha saṁyojanan”ti. </span><br> <span class=sujato>The fetter there is the desire and greed that arises from the pair of them.” </span><br><p id=sn35.232:11.10><span class=root>Pañcamaṁ. </span><br></main><footer class="container footer"><small><a href=/about>Contact info</a></small></footer>