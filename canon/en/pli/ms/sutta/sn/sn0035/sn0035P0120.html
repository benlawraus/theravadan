<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0120.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0119.html>Previous</a><a href=/canon/en/pli/ms/sutta/sn/sn0035/sn0035P0121.html>Next</a></div><p id=sn35.120:0.1><span class=root>Saṁyutta Nikāya 35.120 </span><br> <span class=sujato>Linked Discourses 35.120 </span><br><p id=sn35.120:0.2><span class=root>12. Lokakāmaguṇavagga </span><br> <span class=sujato>12. The World and the Kinds of Sensual Stimulation </span><br><p id=sn35.120:0.3><span class="root big-bold">Sāriputtasaddhivihārikasutta </span><br> <span class=sujato>Sāriputta and the Protégé </span><br><p id=sn35.120:1.1><span class=root>Ekaṁ samayaṁ āyasmā sāriputto sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time Venerable Sāriputta was staying near Sāvatthī in Jeta’s Grove, Anāthapiṇḍika’s monastery. </span><br><p id=sn35.120:1.2><span class=root>Atha kho aññataro bhikkhu yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. </span><br> <span class=sujato>Then a certain mendicant went up to Venerable Sāriputta, and exchanged greetings with him. </span><br><p id=sn35.120:1.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho so bhikkhu āyasmantaṁ sāriputtaṁ etadavoca: </span><br> <span class=sujato>When the greetings and polite conversation were over, he sat down to one side, and said to him, </span><br><p id=sn35.120:1.4><span class=root>“saddhivihāriko, āvuso sāriputta, bhikkhu sikkhaṁ paccakkhāya hīnāyāvatto”ti. </span><br> <span class=sujato>“Reverend Sāriputta, a mendicant protégé of mine has resigned the training and returned to a lesser life.” </span><br><p id=sn35.120:2.1><span class=root>“Evametaṁ, āvuso, hoti indriyesu aguttadvārassa, bhojane amattaññuno, jāgariyaṁ ananuyuttassa. </span><br> <span class=sujato>“That’s how it is, reverend, when someone doesn’t guard the sense doors, eats too much, and is not committed to wakefulness. </span><br><p id=sn35.120:2.2><span class=root>‘So vatāvuso, bhikkhu indriyesu aguttadvāro bhojane amattaññū jāgariyaṁ ananuyutto yāvajīvaṁ paripuṇṇaṁ parisuddhaṁ brahmacariyaṁ santānessatī’ti netaṁ ṭhānaṁ vijjati. </span><br> <span class=sujato>It is quite impossible for such a mendicant to maintain the full and pure spiritual life for the rest of their life. </span><br><p id=sn35.120:2.3><span class=root>‘So vatāvuso, bhikkhu indriyesu guttadvāro, bhojane mattaññū, jāgariyaṁ anuyutto yāvajīvaṁ paripuṇṇaṁ parisuddhaṁ brahmacariyaṁ santānessatī’ti ṭhānametaṁ vijjati. </span><br> <span class=sujato>But it is quite possible for a mendicant to maintain the full and pure spiritual life for the rest of their life if they guard the sense doors, eat in moderation, and are committed to wakefulness. </span><br><p id=sn35.120:3.1><span class=root>Kathañcāvuso, indriyesu guttadvāro hoti? </span><br> <span class=sujato>And how does someone guard the sense doors? </span><br><p id=sn35.120:3.2><span class=root>Idhāvuso, bhikkhu cakkhunā rūpaṁ disvā na nimittaggāhī hoti nānubyañjanaggāhī. </span><br> <span class=sujato>When a mendicant sees a sight with the eyes, they don’t get caught up in the features and details. </span><br><p id=sn35.120:3.3><span class=root>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati. </span><br> <span class=sujato>If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving its restraint. </span><br><p id=sn35.120:3.4><span class=root>Sotena saddaṁ sutvā … </span><br> <span class=sujato>When they hear a sound with their ears … </span><br><p id=sn35.120:3.5><span class=root>ghānena gandhaṁ ghāyitvā … </span><br> <span class=sujato>When they smell an odor with their nose … </span><br><p id=sn35.120:3.6><span class=root>jivhāya rasaṁ sāyitvā … </span><br> <span class=sujato>When they taste a flavor with their tongue … </span><br><p id=sn35.120:3.7><span class=root>kāyena phoṭṭhabbaṁ phusitvā … </span><br> <span class=sujato>When they feel a touch with their body … </span><br><p id=sn35.120:3.8><span class=root>manasā dhammaṁ viññāya na nimittaggāhī hoti nānubyañjanaggāhī. </span><br> <span class=sujato>When they know an idea with their mind, they don’t get caught up in the features and details. </span><br><p id=sn35.120:3.9><span class=root>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati. </span><br> <span class=sujato>If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving its restraint. </span><br><p id=sn35.120:3.10><span class=root>Evaṁ kho, āvuso, indriyesu guttadvāro hoti. </span><br> <span class=sujato>That’s how someone guards the sense doors. </span><br><p id=sn35.120:4.1><span class=root>Kathañcāvuso, bhojane mattaññū hoti? </span><br> <span class=sujato>And how does someone eat in moderation? </span><br><p id=sn35.120:4.2><span class=root>Idhāvuso, bhikkhu paṭisaṅkhā yoniso āhāraṁ āhāreti: </span><br> <span class=sujato>It’s when a mendicant reflects rationally on the food that they eat: </span><br><p id=sn35.120:4.3><span class=root>‘neva davāya, na madāya, na maṇḍanāya, na vibhūsanāya, yāvadeva imassa kāyassa ṭhitiyā yāpanāya, vihiṁsūparatiyā, brahmacariyānuggahāya. Iti purāṇañca vedanaṁ paṭihaṅkhāmi, navañca vedanaṁ na uppādessāmi, yātrā ca me bhavissati, anavajjatā ca phāsuvihāro cā’ti. </span><br> <span class=sujato>‘Not for fun, indulgence, adornment, or decoration, but only to sustain this body, to avoid harm, and to support spiritual practice. In this way, I shall put an end to old discomfort and not give rise to new discomfort, and I will have the means to keep going, blamelessness, and a comfortable abiding.’ </span><br><p id=sn35.120:4.4><span class=root>Evaṁ kho, āvuso, bhojane mattaññū hoti. </span><br> <span class=sujato>That’s how someone eats in moderation. </span><br><p id=sn35.120:5.1><span class=root>Kathañcāvuso, jāgariyaṁ anuyutto hoti? </span><br> <span class=sujato>And how is someone committed to wakefulness? </span><br><p id=sn35.120:5.2><span class=root>Idhāvuso, bhikkhu divasaṁ caṅkamena nisajjāya āvaraṇīyehi dhammehi cittaṁ parisodheti. </span><br> <span class=sujato>It’s when a mendicant practices walking and sitting meditation by day, purifying their mind from obstacles. </span><br><p id=sn35.120:5.3><span class=root>Rattiyā paṭhamaṁ yāmaṁ caṅkamena nisajjāya āvaraṇīyehi dhammehi cittaṁ parisodheti. </span><br> <span class=sujato>In the first watch of the night, they continue to practice walking and sitting meditation. </span><br><p id=sn35.120:5.4><span class=root>Rattiyā majjhimaṁ yāmaṁ dakkhiṇena passena sīhaseyyaṁ kappeti pāde pādaṁ accādhāya sato sampajāno, uṭṭhānasaññaṁ manasi karitvā. </span><br> <span class=sujato>In the middle watch, they lie down in the lion’s posture—on the right side, placing one foot on top of the other—mindful and aware, and focused on the time of getting up. </span><br><p id=sn35.120:5.5><span class=root>Rattiyā pacchimaṁ yāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodheti. </span><br> <span class=sujato>In the last watch, they get up and continue to practice walking and sitting meditation, purifying their mind from obstacles. </span><br><p id=sn35.120:5.6><span class=root>Evaṁ kho, āvuso, jāgariyaṁ anuyutto hoti. </span><br> <span class=sujato>That’s how someone is committed to wakefulness. </span><br><p id=sn35.120:5.7><span class=root>Tasmātihāvuso, evaṁ sikkhitabbaṁ: </span><br> <span class=sujato>So you should train like this: </span><br><p id=sn35.120:5.8><span class=root>‘indriyesu guttadvārā bhavissāma, bhojane mattaññuno, jāgariyaṁ anuyuttā’ti. </span><br> <span class=sujato>‘We will guard the sense doors, eat in moderation, and be committed to wakefulness.’ </span><br><p id=sn35.120:5.9><span class=root>Evañhi vo, āvuso, sikkhitabban”ti. </span><br> <span class=sujato>That’s how you should train.” </span><br><p id=sn35.120:5.10><span class=root>Sattamaṁ. </span><br></main><footer class="container footer"><small><a href=/about/>Contact info</a></small></footer>