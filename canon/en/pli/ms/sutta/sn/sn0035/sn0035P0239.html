<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0239.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0238.html>Previous</a><a href=/canon/en/pli/ms/sutta/sn/sn0035/sn0035P0240.html>Next</a></div><p id=sn35.239:0.1><span class=root>Saṁyutta Nikāya 35.239 </span><br> <span class=sujato>Linked Discourses 35.239 </span><br><p id=sn35.239:0.2><span class=root>19. Āsīvisavagga </span><br> <span class=sujato>19. The Simile of the Vipers </span><br><p id=sn35.239:0.3><span class="root big-bold">Rathopamasutta </span><br> <span class=sujato>The Simile of the Chariot </span><br><p id=sn35.239:1.1><span class=root>“Tīhi, bhikkhave, dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṁ khayāya. </span><br> <span class=sujato>“Mendicants, when a mendicant has three qualities they’re full of joy and happiness in this very life, and they have laid the groundwork for ending the defilements. </span><br><p id=sn35.239:1.2><span class=root>Katamehi tīhi? </span><br> <span class=sujato>What three? </span><br><p id=sn35.239:1.3><span class=root>Indriyesu guttadvāro hoti, bhojane mattaññū, jāgariyaṁ anuyutto. </span><br> <span class=sujato>They guard the sense doors, eat in moderation, and are committed to wakefulness. </span><br><p id=sn35.239:2.1><span class=root>Kathañca, bhikkhave, bhikkhu indriyesu guttadvāro hoti? </span><br> <span class=sujato>And how does a mendicant guard the sense doors? </span><br><p id=sn35.239:2.2><span class=root>Idha, bhikkhave, bhikkhu cakkhunā rūpaṁ disvā na nimittaggāhī hoti, nānubyañjanaggāhī; </span><br> <span class=sujato>When a mendicant sees a sight with their eyes, they don’t get caught up in the features and details. </span><br><p id=sn35.239:2.3><span class=root>yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ. Tassa saṁvarāya paṭipajjati; rakkhati cakkhundriyaṁ; cakkhundriye saṁvaraṁ āpajjati. </span><br> <span class=sujato>If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving its restraint. </span><br><p id=sn35.239:2.4><span class=root>Sotena saddaṁ sutvā … </span><br> <span class=sujato>When they hear a sound with their ears … </span><br><p id=sn35.239:2.5><span class=root>ghānena gandhaṁ ghāyitvā … </span><br> <span class=sujato>When they smell an odor with their nose … </span><br><p id=sn35.239:2.6><span class=root>jivhāya rasaṁ sāyitvā … </span><br> <span class=sujato>When they taste a flavor with their tongue … </span><br><p id=sn35.239:2.7><span class=root>kāyena phoṭṭhabbaṁ phusitvā … </span><br> <span class=sujato>When they feel a touch with their body … </span><br><p id=sn35.239:2.8><span class=root>manasā dhammaṁ viññāya na nimittaggāhī hoti nānubyañjanaggāhī; </span><br> <span class=sujato>When they know an idea with their mind, they don’t get caught up in the features and details. </span><br><p id=sn35.239:2.9><span class=root>yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati manindriyaṁ; manindriye saṁvaraṁ āpajjati. </span><br> <span class=sujato>If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving its restraint. </span><br><p id=sn35.239:2.10><span class=root>Seyyathāpi, bhikkhave, subhūmiyaṁ cātumahāpathe ājaññaratho yutto assa ṭhito odhastapatodo. Tamenaṁ dakkho yoggācariyo assadammasārathi abhiruhitvā vāmena hatthena rasmiyo gahetvā, dakkhiṇena hatthena patodaṁ gahetvā, yenicchakaṁ yadicchakaṁ sāreyyapi paccāsāreyyapi. </span><br> <span class=sujato>Suppose a chariot stood harnessed to thoroughbreds at a level crossroads, with a goad ready. A deft horse trainer, a master charioteer, might mount the chariot, taking the reins in his right hand and goad in the left. He’d drive out and back wherever he wishes, whenever he wishes. </span><br><p id=sn35.239:2.11><span class=root>Evameva kho, bhikkhave, bhikkhu imesaṁ channaṁ indriyānaṁ ārakkhāya sikkhati, saṁyamāya sikkhati, damāya sikkhati, upasamāya sikkhati. </span><br> <span class=sujato>In the same way, a mendicant trains to protect, control, tame, and pacify these six senses. </span><br><p id=sn35.239:2.12><span class=root>Evaṁ kho, bhikkhave, bhikkhu indriyesu guttadvāro hoti. </span><br> <span class=sujato>That’s how a mendicant guards the sense doors. </span><br><p id=sn35.239:3.1><span class=root>Kathañca, bhikkhave, bhikkhu bhojane mattaññū hoti? </span><br> <span class=sujato>And how does a mendicant eat in moderation? </span><br><p id=sn35.239:3.2><span class=root>Idha, bhikkhave, bhikkhu paṭisaṅkhā yoniso āhāraṁ āhāreti: </span><br> <span class=sujato>It’s when a mendicant reflects rationally on the food that they eat: </span><br><p id=sn35.239:3.3><span class=root>‘neva davāya, na madāya, na maṇḍanāya, na vibhūsanāya, yāvadeva imassa kāyassa ṭhitiyā, yāpanāya, vihiṁsūparatiyā, brahmacariyānuggahāya, iti purāṇañca vedanaṁ paṭihaṅkhāmi, navañca vedanaṁ na uppādessāmi, yātrā ca me bhavissati, anavajjatā ca phāsuvihāro cā’ti. </span><br> <span class=sujato>‘Not for fun, indulgence, adornment, or decoration, but only to sustain this body, to avoid harm, and to support spiritual practice. In this way, I shall put an end to old discomfort and not give rise to new discomfort, and I will have the means to keep going, blamelessness, and a comfortable abiding.’ </span><br><p id=sn35.239:3.4><span class=root>Seyyathāpi, bhikkhave, puriso vaṇaṁ ālimpeyya yāvadeva rohanatthāya, seyyathā vā pana akkhaṁ abbhañjeyya yāvadeva bhārassa nittharaṇatthāya; </span><br> <span class=sujato>It’s like a person who puts ointment on a wound only so that it can heal; or who oils an axle only so that it can carry a load. </span><br><p id=sn35.239:3.5><span class=root>evaṁ kho, bhikkhave, bhikkhu paṭisaṅkhā yoniso āhāraṁ āhāreti: </span><br> <span class=sujato>In the same way, a mendicant reflects rationally on the food that they eat: </span><br><p id=sn35.239:3.6><span class=root>‘neva davāya, na madāya, na maṇḍanāya, na vibhūsanāya, yāvadeva imassa kāyassa ṭhitiyā, yāpanāya, vihiṁsūparatiyā, brahmacariyānuggahāya, iti purāṇañca vedanaṁ paṭihaṅkhāmi, navañca vedanaṁ na uppādessāmi, yātrā ca me bhavissati, anavajjatā ca phāsuvihāro cā’ti. </span><br> <span class=sujato>‘Not for fun, indulgence, adornment, or decoration, but only to sustain this body, to avoid harm, and to support spiritual practice. In this way, I shall put an end to old discomfort and not give rise to new discomfort, and I will have the means to keep going, blamelessness, and a comfortable abiding.’ </span><br><p id=sn35.239:3.7><span class=root>Evaṁ kho, bhikkhave, bhikkhu bhojane mattaññū hoti. </span><br> <span class=sujato>That’s how a mendicant eats in moderation. </span><br><p id=sn35.239:4.1><span class=root>Kathañca, bhikkhave, bhikkhu jāgariyaṁ anuyutto hoti? </span><br> <span class=sujato>And how is a mendicant committed to wakefulness? </span><br><p id=sn35.239:4.2><span class=root>Idha, bhikkhave, bhikkhu divasaṁ caṅkamena nisajjāya āvaraṇīyehi dhammehi cittaṁ parisodheti. </span><br> <span class=sujato>It’s when a mendicant practices walking and sitting meditation by day, purifying their mind from obstacles. </span><br><p id=sn35.239:4.3><span class=root>Rattiyā paṭhamaṁ yāmaṁ caṅkamena nisajjāya āvaraṇīyehi dhammehi cittaṁ parisodheti. </span><br> <span class=sujato>In the first watch of the night, they continue to practice walking and sitting meditation. </span><br><p id=sn35.239:4.4><span class=root>Rattiyā majjhimaṁ yāmaṁ dakkhiṇena passena sīhaseyyaṁ kappeti pāde pādaṁ accādhāya sato sampajāno uṭṭhānasaññaṁ manasi karitvā. </span><br> <span class=sujato>In the middle watch, they lie down in the lion’s posture—on the right side, placing one foot on top of the other—mindful and aware, and focused on the time of getting up. </span><br><p id=sn35.239:4.5><span class=root>Rattiyā pacchimaṁ yāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodheti. </span><br> <span class=sujato>In the last watch, they get up and continue to practice walking and sitting meditation, purifying their mind from obstacles. </span><br><p id=sn35.239:4.6><span class=root>Evaṁ kho, bhikkhave, bhikkhu jāgariyaṁ anuyutto hoti. </span><br> <span class=sujato>This is how a mendicant is committed to wakefulness. </span><br><p id=sn35.239:4.7><span class=root>Imehi kho, bhikkhave, tīhi dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṁ khayāyā”ti. </span><br> <span class=sujato>When a mendicant has these three qualities they’re full of joy and happiness in this very life, and they have laid the groundwork for ending the defilements.” </span><br><p id=sn35.239:4.8><span class=root>Dutiyaṁ. </span><br></main><footer class="container footer"><small><a href=/about>Contact info</a></small></footer>