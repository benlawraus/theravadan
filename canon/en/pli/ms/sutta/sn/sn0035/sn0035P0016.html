<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0016.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0015.html>Previous</a><a href=/canon/en/pli/ms/sutta/sn/sn0035/sn0035P0017.html>Next</a></div><p id=sn35.16:0.1><span class=root>Saṁyutta Nikāya 35.16 </span><br> <span class=sujato>Linked Discourses 35.16 </span><br><p id=sn35.16:0.2><span class=root>2. Yamakavagga </span><br> <span class=sujato>2. Pairs </span><br><p id=sn35.16:0.3><span class="root big-bold">Dutiyaassādapariyesanasutta </span><br> <span class=sujato>In Search of Gratification (Exterior) </span><br><p id=sn35.16:1.1><span class=root>“Rūpānāhaṁ, bhikkhave, assādapariyesanaṁ acariṁ. </span><br> <span class=sujato>“Mendicants, I went in search of the gratification of sights, </span><br><p id=sn35.16:1.2><span class=root>Yo rūpānaṁ assādo tadajjhagamaṁ. </span><br> <span class=sujato>and I found it. …” </span><br><p id=sn35.16:1.3><span class=root>Yāvatā rūpānaṁ assādo paññāya me so sudiṭṭho. </span><br><p id=sn35.16:1.4><span class=root>Rūpānāhaṁ, bhikkhave, ādīnavapariyesanaṁ acariṁ. </span><br><p id=sn35.16:1.5><span class=root>Yo rūpānaṁ ādīnavo tadajjhagamaṁ. </span><br><p id=sn35.16:1.6><span class=root>Yāvatā rūpānaṁ ādīnavo paññāya me so sudiṭṭho. </span><br><p id=sn35.16:1.7><span class=root>Rūpānāhaṁ, bhikkhave, nissaraṇapariyesanaṁ acariṁ. </span><br><p id=sn35.16:1.8><span class=root>Yaṁ rūpānaṁ nissaraṇaṁ tadajjhagamaṁ. </span><br><p id=sn35.16:1.9><span class=root>Yāvatā rūpānaṁ nissaraṇaṁ, paññāya me taṁ sudiṭṭhaṁ. </span><br><p id=sn35.16:1.10><span class=root>Saddānāhaṁ, bhikkhave … </span><br><p id=sn35.16:1.11><span class=root>gandhānāhaṁ, bhikkhave … </span><br><p id=sn35.16:1.12><span class=root>rasānāhaṁ, bhikkhave … </span><br><p id=sn35.16:1.13><span class=root>phoṭṭhabbānāhaṁ, bhikkhave … </span><br><p id=sn35.16:1.14><span class=root>dhammānāhaṁ, bhikkhave, assādapariyesanaṁ acariṁ. </span><br><p id=sn35.16:1.15><span class=root>Yo dhammānaṁ assādo tadajjhagamaṁ. </span><br><p id=sn35.16:1.16><span class=root>Yāvatā dhammānaṁ assādo paññāya me so sudiṭṭho. </span><br><p id=sn35.16:1.17><span class=root>Dhammānāhaṁ, bhikkhave, ādīnavapariyesanaṁ acariṁ. </span><br><p id=sn35.16:1.18><span class=root>Yo dhammānaṁ ādīnavo tadajjhagamaṁ. </span><br><p id=sn35.16:1.19><span class=root>Yāvatā dhammānaṁ ādīnavo paññāya me so sudiṭṭho. </span><br><p id=sn35.16:1.20><span class=root>Dhammānāhaṁ, bhikkhave, nissaraṇapariyesanaṁ acariṁ. </span><br><p id=sn35.16:1.21><span class=root>Yaṁ dhammānaṁ nissaraṇaṁ tadajjhagamaṁ. </span><br><p id=sn35.16:1.22><span class=root>Yāvatā dhammānaṁ nissaraṇaṁ, paññāya me taṁ sudiṭṭhaṁ. </span><br><p id=sn35.16:2.1><span class=root>Yāvakīvañcāhaṁ, bhikkhave, imesaṁ channaṁ bāhirānaṁ āyatanānaṁ assādañca assādato, ādīnavañca ādīnavato, nissaraṇañca nissaraṇato yathābhūtaṁ nābbhaññāsiṁ …pe… paccaññāsiṁ. </span><br><p id=sn35.16:2.2><span class=root>Ñāṇañca pana me dassanaṁ udapādi: </span><br><p id=sn35.16:2.3><span class=root>‘akuppā me vimutti, ayamantimā jāti, natthi dāni punabbhavo’”ti. </span><br><p id=sn35.16:2.4><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>