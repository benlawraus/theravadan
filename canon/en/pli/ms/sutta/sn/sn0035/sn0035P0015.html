<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0015.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0014.html>Previous</a><a href=/canon/en/pli/ms/sutta/sn/sn0035/sn0035P0016.html>Next</a></div><p id=sn35.15:0.1><span class=root>Saṁyutta Nikāya 35.15 </span><br> <span class=sujato>Linked Discourses 35.15 </span><br><p id=sn35.15:0.2><span class=root>2. Yamakavagga </span><br> <span class=sujato>2. Pairs </span><br><p id=sn35.15:0.3><span class="root big-bold">Paṭhamaassādapariyesanasutta </span><br> <span class=sujato>In Search of Gratification (Interior) </span><br><p id=sn35.15:1.1><span class=root>“Cakkhussāhaṁ, bhikkhave, assādapariyesanaṁ acariṁ. </span><br> <span class=sujato>“Mendicants, I went in search of the eye’s gratification, </span><br><p id=sn35.15:1.2><span class=root>Yo cakkhussa assādo tadajjhagamaṁ. </span><br> <span class=sujato>and I found it. </span><br><p id=sn35.15:1.3><span class=root>Yāvatā cakkhussa assādo paññāya me so sudiṭṭho. </span><br> <span class=sujato>I’ve seen clearly with wisdom the full extent of the eye’s gratification. </span><br><p id=sn35.15:1.4><span class=root>Cakkhussāhaṁ, bhikkhave, ādīnavapariyesanaṁ acariṁ. </span><br> <span class=sujato>I went in search of the eye’s drawback, </span><br><p id=sn35.15:1.5><span class=root>Yo cakkhussa ādīnavo tadajjhagamaṁ. </span><br> <span class=sujato>and I found it. </span><br><p id=sn35.15:1.6><span class=root>Yāvatā cakkhussa ādīnavo paññāya me so sudiṭṭho. </span><br> <span class=sujato>I’ve seen clearly with wisdom the full extent of the eye’s drawback. </span><br><p id=sn35.15:1.7><span class=root>Cakkhussāhaṁ, bhikkhave, nissaraṇapariyesanaṁ acariṁ. </span><br> <span class=sujato>I went in search of escape from the eye, </span><br><p id=sn35.15:1.8><span class=root>Yaṁ cakkhussa nissaraṇaṁ tadajjhagamaṁ. </span><br> <span class=sujato>and I found it. </span><br><p id=sn35.15:1.9><span class=root>Yāvatā cakkhussa nissaraṇaṁ, paññāya me taṁ sudiṭṭhaṁ. </span><br> <span class=sujato>I’ve seen clearly with wisdom the full extent of escape from the eye. </span><br><p id=sn35.15:1.10><span class=root>Sotassāhaṁ, bhikkhave … </span><br> <span class=sujato>I went in search of the ear’s … </span><br><p id=sn35.15:1.11><span class=root>ghānassāhaṁ, bhikkhave … </span><br> <span class=sujato>nose’s … </span><br><p id=sn35.15:1.12><span class=root>jivhāyāhaṁ bhikkhave, assādapariyesanaṁ acariṁ. </span><br> <span class=sujato>tongue’s … </span><br><p id=sn35.15:1.13><span class=root>Yo jivhāya assādo tadajjhagamaṁ. </span><br><p id=sn35.15:1.14><span class=root>Yāvatā jivhāya assādo paññāya me so sudiṭṭho. </span><br><p id=sn35.15:1.15><span class=root>Jivhāyāhaṁ, bhikkhave, ādīnavapariyesanaṁ acariṁ. </span><br><p id=sn35.15:1.16><span class=root>Yo jivhāya ādīnavo tadajjhagamaṁ. </span><br><p id=sn35.15:1.17><span class=root>Yāvatā jivhāya ādīnavo paññāya me so sudiṭṭho. </span><br><p id=sn35.15:1.18><span class=root>Jivhāyāhaṁ, bhikkhave, nissaraṇapariyesanaṁ acariṁ. </span><br><p id=sn35.15:1.19><span class=root>Yaṁ jivhāya nissaraṇaṁ tadajjhagamaṁ. </span><br><p id=sn35.15:1.20><span class=root>Yāvatā jivhāya nissaraṇaṁ, paññāya me taṁ sudiṭṭhaṁ …pe… </span><br> <span class=sujato>body’s … </span><br><p id=sn35.15:1.21><span class=root>manassāhaṁ, bhikkhave, assādapariyesanaṁ acariṁ. </span><br> <span class=sujato>mind’s gratification, </span><br><p id=sn35.15:1.22><span class=root>Yo manassa assādo tadajjhagamaṁ. </span><br> <span class=sujato>and I found it. </span><br><p id=sn35.15:1.23><span class=root>Yāvatā manassa assādo paññāya me so sudiṭṭho. </span><br> <span class=sujato>I’ve seen clearly with wisdom the full extent of the mind’s gratification. </span><br><p id=sn35.15:1.24><span class=root>Manassāhaṁ, bhikkhave, ādīnavapariyesanaṁ acariṁ. </span><br> <span class=sujato>I went in search of the mind’s drawback, </span><br><p id=sn35.15:1.25><span class=root>Yo manassa ādīnavo tadajjhagamaṁ. </span><br> <span class=sujato>and I found it. </span><br><p id=sn35.15:1.26><span class=root>Yāvatā manassa ādīnavo paññāya me so sudiṭṭho. </span><br> <span class=sujato>I’ve seen clearly with wisdom the full extent of the mind’s drawback. </span><br><p id=sn35.15:1.27><span class=root>Manassāhaṁ, bhikkhave, nissaraṇapariyesanaṁ acariṁ. </span><br> <span class=sujato>I went in search of escape from the mind, </span><br><p id=sn35.15:1.28><span class=root>Yaṁ manassa nissaraṇaṁ tadajjhagamaṁ. </span><br> <span class=sujato>and I found it. </span><br><p id=sn35.15:1.29><span class=root>Yāvatā manassa nissaraṇaṁ, paññāya me taṁ sudiṭṭhaṁ. </span><br> <span class=sujato>I’ve seen clearly with wisdom the full extent of escape from the mind. </span><br><p id=sn35.15:2.1><span class=root>Yāvakīvañcāhaṁ, bhikkhave, imesaṁ channaṁ ajjhattikānaṁ āyatanānaṁ assādañca assādato, ādīnavañca ādīnavato, nissaraṇañca nissaraṇato yathābhūtaṁ nābbhaññāsiṁ …pe… </span><br> <span class=sujato>As long as I didn’t truly understand these six interior sense fields’ gratification, drawback, and escape for what they are, I didn’t announce my supreme perfect awakening … </span><br><p id=sn35.15:2.2><span class=root>paccaññāsiṁ. </span><br> <span class=sujato>But when I did truly understand … </span><br><p id=sn35.15:2.3><span class=root>Ñāṇañca pana me dassanaṁ udapādi: </span><br> <span class=sujato>Knowledge and vision arose in me: </span><br><p id=sn35.15:2.4><span class=root>‘akuppā me vimutti, ayamantimā jāti, natthi dāni punabbhavo’”ti. </span><br> <span class=sujato>‘My freedom is unshakable; this is my last rebirth; now there’ll be no more future lives.’” </span><br><p id=sn35.15:2.5><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>