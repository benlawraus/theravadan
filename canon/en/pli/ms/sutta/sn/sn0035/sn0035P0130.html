<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0130.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0129.html>Previous</a><a href=/canon/en/pli/ms/sutta/sn/sn0035/sn0035P0131.html>Next</a></div><p id=sn35.130:0.1><span class=root>Saṁyutta Nikāya 35.130 </span><br> <span class=sujato>Linked Discourses 35.130 </span><br><p id=sn35.130:0.2><span class=root>13. Gahapativagga </span><br> <span class=sujato>13. Householders </span><br><p id=sn35.130:0.3><span class="root big-bold">Hāliddikānisutta </span><br> <span class=sujato>With Hāliddikāni </span><br><p id=sn35.130:1.1><span class=root>Ekaṁ samayaṁ āyasmā mahākaccāno avantīsu viharati kuraraghare papāte pabbate. </span><br> <span class=sujato>At one time Venerable Mahākaccāna was staying in the land of the Avantis near Kuraraghara on Steep Mountain. </span><br><p id=sn35.130:1.2><span class=root>Atha kho hāliddikāni gahapati yenāyasmā mahākaccāno tenupasaṅkami …pe… ekamantaṁ nisinno kho hāliddikāni gahapati āyasmantaṁ mahākaccānaṁ etadavoca: </span><br> <span class=sujato>Then the householder Hāliddikāni went up to Venerable Mahākaccāna … and asked him, </span><br><p id=sn35.130:1.3><span class=root>“vuttamidaṁ, bhante, bhagavatā: </span><br> <span class=sujato>“Sir, this was said by the Buddha: </span><br><p id=sn35.130:1.4><span class=root>‘dhātunānattaṁ paṭicca uppajjati phassanānattaṁ; phassanānattaṁ paṭicca uppajjati vedanānānattan’ti. </span><br> <span class=sujato>‘Diversity of elements gives rise to diversity of contacts, and diversity of contacts gives rise to diversity of feelings.’ </span><br><p id=sn35.130:1.5><span class=root>Kathaṁ nu kho, bhante, dhātunānattaṁ paṭicca uppajjati phassanānattaṁ; phassanānattaṁ paṭicca uppajjati vedanānānattan”ti? </span><br> <span class=sujato>How does diversity of elements give rise to diversity of contacts, and diversity of contacts gives rise to diversity of feelings?” </span><br><p id=sn35.130:1.6><span class=root>“Idha, gahapati, bhikkhu cakkhunā rūpaṁ disvā ‘manāpaṁ itthetan’ti pajānāti cakkhuviññāṇaṁ sukhavedaniyañca. </span><br> <span class=sujato>“Householder, it’s when a mendicant sees a sight with the eye and understands it to be agreeable. </span><br><p id=sn35.130:1.7><span class=root>Phassaṁ paṭicca uppajjati sukhā vedanā. </span><br> <span class=sujato>There is eye consciousness; and pleasant feeling arises dependent on a contact to be experienced as pleasant. </span><br><p id=sn35.130:1.8><span class=root>Cakkhunā kho paneva rūpaṁ disvā ‘amanāpaṁ itthetan’ti pajānāti cakkhuviññāṇaṁ dukkhavedaniyañca. </span><br> <span class=sujato>Then they see a sight and understand it to be disagreeable. </span><br><p id=sn35.130:1.9><span class=root>Phassaṁ paṭicca uppajjati dukkhā vedanā. </span><br> <span class=sujato>There is eye consciousness; and painful feeling arises dependent on a contact to be experienced as painful. </span><br><p id=sn35.130:1.10><span class=root>Cakkhunā kho paneva rūpaṁ disvā ‘upekkhāṭṭhāniyaṁ itthetan’ti pajānāti cakkhuviññāṇaṁ adukkhamasukhavedaniyañca. </span><br> <span class=sujato>Then they see a sight and understand it to be a basis for equanimity. </span><br><p id=sn35.130:1.11><span class=root>Phassaṁ paṭicca uppajjati adukkhamasukhā vedanā. </span><br> <span class=sujato>There is eye consciousness; and neutral feeling arises dependent on a contact to be experienced as neutral. </span><br><p id=sn35.130:2.1><span class=root>Puna caparaṁ, gahapati, bhikkhu sotena saddaṁ sutvā …pe… </span><br> <span class=sujato>Furthermore, a mendicant hears a sound with the ear … </span><br><p id=sn35.130:2.2><span class=root>ghānena gandhaṁ ghāyitvā …pe… </span><br> <span class=sujato>smells an odor with the nose … </span><br><p id=sn35.130:2.3><span class=root>jivhāya rasaṁ sāyitvā …pe… </span><br> <span class=sujato>tastes a flavor with the tongue … </span><br><p id=sn35.130:2.4><span class=root>kāyena phoṭṭhabbaṁ phusitvā …pe… </span><br> <span class=sujato>feels a touch with the body … </span><br><p id=sn35.130:2.5><span class=root>manasā dhammaṁ viññāya ‘manāpaṁ itthetan’ti pajānāti manoviññāṇaṁ sukhavedaniyañca. </span><br> <span class=sujato>knows an idea with the mind and understands it to be agreeable. </span><br><p id=sn35.130:2.6><span class=root>Phassaṁ paṭicca uppajjati sukhā vedanā. </span><br> <span class=sujato>There is mind consciousness; and pleasant feeling arises dependent on a contact to be experienced as pleasant. </span><br><p id=sn35.130:2.7><span class=root>Manasā kho paneva dhammaṁ viññāya ‘amanāpaṁ itthetan’ti pajānāti manoviññāṇaṁ dukkhavedaniyañca. </span><br> <span class=sujato>Then they know an idea and understand it to be disagreeable. </span><br><p id=sn35.130:2.8><span class=root>Phassaṁ paṭicca uppajjati dukkhā vedanā. </span><br> <span class=sujato>There is mind consciousness; and painful feeling arises dependent on a contact to be experienced as painful. </span><br><p id=sn35.130:2.9><span class=root>Manasā kho paneva dhammaṁ viññāya ‘upekkhāṭṭhāniyaṁ itthetan’ti pajānāti manoviññāṇaṁ adukkhamasukhavedaniyañca. </span><br> <span class=sujato>Then they know an idea and understand it to be a basis for equanimity. </span><br><p id=sn35.130:2.10><span class=root>Phassaṁ paṭicca uppajjati adukkhamasukhā vedanā. </span><br> <span class=sujato>Neutral feeling arises dependent on a contact to be experienced as neutral. </span><br><p id=sn35.130:2.11><span class=root>Evaṁ kho, gahapati, dhātunānattaṁ paṭicca uppajjati phassanānattaṁ; phassanānattaṁ paṭicca uppajjati vedanānānattan”ti. </span><br> <span class=sujato>That’s how diversity of elements gives rise to diversity of contacts, and diversity of contacts gives rise to diversity of feelings.” </span><br><p id=sn35.130:2.12><span class=root>Sattamaṁ. </span><br></main><footer class="container footer"><small><a href=/about/>Contact info</a></small></footer>