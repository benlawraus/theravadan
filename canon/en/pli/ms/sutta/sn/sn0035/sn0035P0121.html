<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0121.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0035/sn0035P0120.html>Previous</a><a href=/canon/en/pli/ms/sutta/sn/sn0035/sn0035P0122.html>Next</a></div><p><div class=verse-container id=sn35.121:0.1><span>Saṁyutta Nikāya 35.121 </span><span class="translation sujato">Linked Discourses 35.121 </span></div><p><div class=verse-container id=sn35.121:0.2><span>12. Lokakāmaguṇavagga </span><span class="translation sujato">12. The World and the Kinds of Sensual Stimulation </span></div><p><div class=verse-container id=sn35.121:0.3><span class=big-bold>Rāhulovādasutta </span><span class="translation sujato">Advice to Rāhula </span></div><p><div class=verse-container id=sn35.121:1.1><span>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=sn35.121:1.2><span>Atha kho bhagavato rahogatassa paṭisallīnassa evaṁ cetaso parivitakko udapādi: </span><span class="translation sujato">Then as he was in private retreat this thought came to his mind, </span></div><p><div class=verse-container id=sn35.121:1.3><span>“paripakkā kho rāhulassa vimuttiparipācaniyā dhammā; </span><span class="translation sujato">“The qualities that ripen in freedom have ripened in Rāhula. </span></div><p><div class=verse-container id=sn35.121:1.4><span>yannūnāhaṁ rāhulaṁ uttariṁ āsavānaṁ khaye vineyyan”ti. </span><span class="translation sujato">Why don’t I lead him further to the ending of defilements?” </span></div><p><div class=verse-container id=sn35.121:1.5><span>Atha kho bhagavā pubbaṇhasamayaṁ nivāsetvā pattacīvaramādāya sāvatthiyaṁ piṇḍāya caritvā </span><span class="translation sujato">Then the Buddha robed up in the morning and, taking his bowl and robe, wandered for alms in Sāvatthī. </span></div><p><div class=verse-container id=sn35.121:1.6><span>pacchābhattaṁ piṇḍapātapaṭikkanto āyasmantaṁ rāhulaṁ āmantesi: </span><span class="translation sujato">After the meal, on his return from almsround, he addressed Venerable Rāhula, </span></div><p><div class=verse-container id=sn35.121:1.7><span>“gaṇhāhi, rāhula, nisīdanaṁ. </span><span class="translation sujato">“Rāhula, get your sitting cloth. </span></div><p><div class=verse-container id=sn35.121:1.8><span>Yena andhavanaṁ tenupasaṅkamissāma divāvihārāyā”ti. </span><span class="translation sujato">Let’s go to the Dark Forest for the day’s meditation.” </span></div><p><div class=verse-container id=sn35.121:1.9><span>“Evaṁ, bhante”ti kho āyasmā rāhulo bhagavato paṭissutvā nisīdanaṁ ādāya bhagavantaṁ piṭṭhito piṭṭhito anubandhi. </span><span class="translation sujato">“Yes, sir,” replied Rāhula. Taking his sitting cloth he followed behind the Buddha. </span></div><p><div class=verse-container id=sn35.121:2.1><span>Tena kho pana samayena anekāni devatāsahassāni bhagavantaṁ anubandhāni honti: </span><span class="translation sujato">Now at that time many thousands of deities followed the Buddha, thinking, </span></div><p><div class=verse-container id=sn35.121:2.2><span>“ajja bhagavā āyasmantaṁ rāhulaṁ uttariṁ āsavānaṁ khaye vinessatī”ti. </span><span class="translation sujato">“Today the Buddha will lead Rāhula further to the ending of defilements!” </span></div><p><div class=verse-container id=sn35.121:2.3><span>Atha kho bhagavā andhavanaṁ ajjhogāhetvā aññatarasmiṁ rukkhamūle paññatte āsane nisīdi. </span><span class="translation sujato">Then the Buddha plunged deep into the Dark Forest and sat at the root of a tree on the seat spread out. </span></div><p><div class=verse-container id=sn35.121:2.4><span>Āyasmāpi kho rāhulo bhagavantaṁ abhivādetvā ekamantaṁ nisīdi. </span><span class="translation sujato">Rāhula bowed to the Buddha and sat down to one side. </span></div><p><div class=verse-container id=sn35.121:2.5><span>Ekamantaṁ nisinnaṁ kho āyasmantaṁ rāhulaṁ bhagavā etadavoca: </span><span class="translation sujato">The Buddha said to him: </span></div><p><div class=verse-container id=sn35.121:3.1><span>“Taṁ kiṁ maññasi, rāhula, </span><span class="translation sujato">“What do you think, Rāhula? </span></div><p><div class=verse-container id=sn35.121:3.2><span>cakkhu niccaṁ vā aniccaṁ vā”ti? </span><span class="translation sujato">Is the eye permanent or impermanent?” </span></div><p><div class=verse-container id=sn35.121:4.1><span>“Aniccaṁ, bhante”. </span><span class="translation sujato">“Impermanent, sir.” </span></div><p><div class=verse-container id=sn35.121:5.1><span>“Yaṁ panāniccaṁ dukkhaṁ vā taṁ sukhaṁ vā”ti? </span><span class="translation sujato">“But if it’s impermanent, is it suffering or happiness?” </span></div><p><div class=verse-container id=sn35.121:6.1><span>“Dukkhaṁ, bhante”. </span><span class="translation sujato">“Suffering, sir.” </span></div><p><div class=verse-container id=sn35.121:7.1><span>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><span class="translation sujato">“But if it’s impermanent, suffering, and perishable, is it fit to be regarded thus: </span></div><p><div class=verse-container id=sn35.121:7.2><span>‘etaṁ mama, esohamasmi, eso me attā’”ti? </span><span class="translation sujato">‘This is mine, I am this, this is my self’?” </span></div><p><div class=verse-container id=sn35.121:8.1><span>“No hetaṁ, bhante”. (…) </span><span class="translation sujato">“No, sir.” </span></div><p><div class=verse-container id=sn35.121:9.1><span>“Rūpā niccā vā aniccā vā”ti? </span><span class="translation sujato">“Are sights … </span></div><p><div class=verse-container id=sn35.121:10.1><span>“Aniccā, bhante” …pe…. </span></div><p><div class=verse-container id=sn35.121:11.1><span>“Cakkhuviññāṇaṁ niccaṁ vā aniccaṁ vā”ti? </span><span class="translation sujato">eye consciousness … </span></div><p><div class=verse-container id=sn35.121:12.1><span>“Aniccaṁ, bhante” …pe…. </span></div><p><div class=verse-container id=sn35.121:13.1><span>“Cakkhusamphasso nicco vā anicco vā”ti? </span><span class="translation sujato">eye contact permanent or impermanent?” </span></div><p><div class=verse-container id=sn35.121:14.1><span>“Anicco, bhante” …pe…. </span><span class="translation sujato">“Impermanent, sir.” … </span></div><p><div class=verse-container id=sn35.121:15.1><span>“Yampidaṁ cakkhusamphassapaccayā uppajjati vedanāgataṁ, saññāgataṁ, saṅkhāragataṁ, viññāṇagataṁ, tampi niccaṁ vā aniccaṁ vā”ti? </span><span class="translation sujato">“Anything included in feeling, perception, choices, and consciousness that arises conditioned by eye contact: is that permanent or impermanent?” </span></div><p><div class=verse-container id=sn35.121:16.1><span>“Aniccaṁ, bhante”. </span><span class="translation sujato">“Impermanent, sir.” </span></div><p><div class=verse-container id=sn35.121:17.1><span>“Yaṁ panāniccaṁ dukkhaṁ vā taṁ sukhaṁ vā”ti? </span><span class="translation sujato">“But if it’s impermanent, is it suffering or happiness?” </span></div><p><div class=verse-container id=sn35.121:18.1><span>“Dukkhaṁ, bhante”. </span><span class="translation sujato">“Suffering, sir.” </span></div><p><div class=verse-container id=sn35.121:19.1><span>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><span class="translation sujato">“But if it’s impermanent, suffering, and perishable, is it fit to be regarded thus: </span></div><p><div class=verse-container id=sn35.121:19.2><span>‘etaṁ mama, esohamasmi, eso me attā’”ti? </span><span class="translation sujato">‘This is mine, I am this, this is my self’?” </span></div><p><div class=verse-container id=sn35.121:20.1><span>“No hetaṁ, bhante” …pe…. </span><span class="translation sujato">“No, sir.” </span></div><p><div class=verse-container id=sn35.121:21.1><span>“Jivhā niccā vā aniccā vā”ti? </span><span class="translation sujato">“Is the ear … nose … tongue … body … </span></div><p><div class=verse-container id=sn35.121:22.1><span>“Aniccā, bhante” …pe…. </span></div><p><div class=verse-container id=sn35.121:23.1><span>“Jivhāviññāṇaṁ niccaṁ vā aniccaṁ vā”ti? </span></div><p><div class=verse-container id=sn35.121:24.1><span>“Aniccaṁ, bhante” …pe…. </span></div><p><div class=verse-container id=sn35.121:25.1><span>“Jivhāsamphasso nicco vā anicco vā”ti? </span></div><p><div class=verse-container id=sn35.121:26.1><span>“Anicco, bhante” …pe…. </span></div><p><div class=verse-container id=sn35.121:27.1><span>“Yampidaṁ jivhāsamphassapaccayā uppajjati vedanāgataṁ, saññāgataṁ, saṅkhāragataṁ, viññāṇagataṁ, tampi niccaṁ vā aniccaṁ vā”ti? </span></div><p><div class=verse-container id=sn35.121:28.1><span>“Aniccaṁ, bhante”. </span></div><p><div class=verse-container id=sn35.121:29.1><span>“Yaṁ panāniccaṁ dukkhaṁ vā taṁ sukhaṁ vā”ti? </span></div><p><div class=verse-container id=sn35.121:30.1><span>“Dukkhaṁ, bhante”. </span></div><p><div class=verse-container id=sn35.121:31.1><span>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span></div><p><div class=verse-container id=sn35.121:31.2><span>‘etaṁ mama, esohamasmi, eso me attā’”ti? </span></div><p><div class=verse-container id=sn35.121:32.1><span>“No hetaṁ, bhante” …pe…. </span></div><p><div class=verse-container id=sn35.121:33.1><span>“Mano nicco vā anicco vā”ti? </span><span class="translation sujato">mind permanent or impermanent?” </span></div><p><div class=verse-container id=sn35.121:34.1><span>“Anicco, bhante”. </span><span class="translation sujato">“Impermanent, sir.” </span></div><p><div class=verse-container id=sn35.121:35.1><span>“Yaṁ panāniccaṁ dukkhaṁ vā taṁ sukhaṁ vā”ti? </span><span class="translation sujato">“But if it’s impermanent, is it suffering or happiness?” </span></div><p><div class=verse-container id=sn35.121:36.1><span>“Dukkhaṁ, bhante”. </span><span class="translation sujato">“Suffering, sir.” </span></div><p><div class=verse-container id=sn35.121:37.1><span>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ </span><span class="translation sujato">“But if it’s impermanent, suffering, and perishable, is it fit to be regarded thus: </span></div><p><div class=verse-container id=sn35.121:37.2><span>‘etaṁ mama, esohamasmi, eso me attā’”ti? </span><span class="translation sujato">‘This is mine, I am this, this is my self’?” </span></div><p><div class=verse-container id=sn35.121:38.1><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn35.121:39.1><span>“Dhammā niccā vā aniccā vā”ti? </span><span class="translation sujato">“Are ideas … </span></div><p><div class=verse-container id=sn35.121:40.1><span>“Aniccā, bhante” …pe…. </span></div><p><div class=verse-container id=sn35.121:41.1><span>“Manoviññāṇaṁ niccaṁ vā aniccaṁ vā”ti? </span><span class="translation sujato">mind consciousness … </span></div><p><div class=verse-container id=sn35.121:42.1><span>“Aniccaṁ, bhante” …pe…. </span></div><p><div class=verse-container id=sn35.121:43.1><span>“Manosamphasso nicco vā anicco vā”ti? </span><span class="translation sujato">mind contact permanent or impermanent?” </span></div><p><div class=verse-container id=sn35.121:44.1><span>“Anicco, bhante” …pe…. </span><span class="translation sujato">“Impermanent, sir.” … </span></div><p><div class=verse-container id=sn35.121:45.1><span>“Yampidaṁ manosamphassapaccayā uppajjati vedanāgataṁ, saññāgataṁ, saṅkhāragataṁ, viññāṇagataṁ, tampi niccaṁ vā aniccaṁ vā”ti? </span><span class="translation sujato">“Anything included in feeling, perception, choices, and consciousness that arises conditioned by mind contact: is that permanent or impermanent?” </span></div><p><div class=verse-container id=sn35.121:46.1><span>“Aniccaṁ, bhante”. </span><span class="translation sujato">“Impermanent, sir.” </span></div><p><div class=verse-container id=sn35.121:47.1><span>“Yaṁ panāniccaṁ dukkhaṁ vā taṁ sukhaṁ vā”ti? </span><span class="translation sujato">“But if it’s impermanent, is it suffering or happiness?” </span></div><p><div class=verse-container id=sn35.121:48.1><span>“Dukkhaṁ, bhante”. </span><span class="translation sujato">“Suffering, sir.” </span></div><p><div class=verse-container id=sn35.121:49.1><span>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><span class="translation sujato">“But if it’s impermanent, suffering, and perishable, is it fit to be regarded thus: </span></div><p><div class=verse-container id=sn35.121:49.2><span>‘etaṁ mama, esohamasmi, eso me attā’”ti? </span><span class="translation sujato">‘This is mine, I am this, this is my self’?” </span></div><p><div class=verse-container id=sn35.121:50.1><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=sn35.121:51.1><span>“Evaṁ passaṁ, rāhula, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati, yampidaṁ cakkhusamphassapaccayā uppajjati vedanāgataṁ saññāgataṁ saṅkhāragataṁ viññāṇagataṁ tasmimpi nibbindati …pe… </span><span class="translation sujato">“Seeing this, a learned noble disciple grows disillusioned with the eye, sights, eye consciousness, and eye contact. And they become disillusioned with anything included in feeling, perception, choices, and consciousness that arises conditioned by eye contact. </span></div><p><div class=verse-container id=sn35.121:51.2><span>jivhāyapi nibbindati, rasesupi nibbindati, jivhāviññāṇepi nibbindati, jivhāsamphassepi nibbindati, yampidaṁ jivhāsamphassapaccayā uppajjati vedanāgataṁ saññāgataṁ saṅkhāragataṁ viññāṇagataṁ tasmimpi nibbindati …pe…. </span><span class="translation sujato">They grow disillusioned with the ear … nose … tongue … body … </span></div><p><div class=verse-container id=sn35.121:52.1><span>Manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati, yampidaṁ manosamphassapaccayā uppajjati vedanāgataṁ saññāgataṁ saṅkhāragataṁ viññāṇagataṁ tasmimpi nibbindati. </span><span class="translation sujato">They grow disillusioned with the mind, ideas, mind consciousness, and mind contact. And they grow disillusioned with anything included in feeling, perception, choices, and consciousness that arises conditioned by mind contact. </span></div><p><div class=verse-container id=sn35.121:52.2><span>Nibbindaṁ virajjati; virāgā vimuccati; vimuttasmiṁ vimuttamiti ñāṇaṁ hoti. </span><span class="translation sujato">Being disillusioned, desire fades away. When desire fades away they’re freed. When they’re freed, they know they’re freed. </span></div><p><div class=verse-container id=sn35.121:52.3><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti. </span><span class="translation sujato">They understand: ‘Rebirth is ended, the spiritual journey has been completed, what had to be done has been done, there is nothing further for this place.’” </span></div><p><div class=verse-container id=sn35.121:53.1><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=sn35.121:53.2><span>Attamano āyasmā rāhulo bhagavato bhāsitaṁ abhinandi. </span><span class="translation sujato">Satisfied, Venerable Rāhula approved what the Buddha said. </span></div><p><div class=verse-container id=sn35.121:53.3><span>Imasmiñca pana veyyākaraṇasmiṁ bhaññamāne āyasmato rāhulassa anupādāya āsavehi cittaṁ vimucci. </span><span class="translation sujato">And while this discourse was being spoken, Rāhula’s mind was freed from defilements by not grasping. </span></div><p><div class=verse-container id=sn35.121:53.4><span>Anekānañca devatāsahassānaṁ virajaṁ vītamalaṁ dhammacakkhuṁ udapādi: </span><span class="translation sujato">And the stainless, immaculate vision of the Dhamma arose in those thousands of deities: </span></div><p><div class=verse-container id=sn35.121:53.5><span>“yaṁ kiñci samudayadhammaṁ sabbaṁ taṁ nirodhadhamman”ti. </span><span class="translation sujato">“Everything that has a beginning has an end.” </span></div><p><div class=verse-container id=sn35.121:53.6><span>Aṭṭhamaṁ. </span></div><div class=flex-between><a href=/canon/en/pli/ms/sutta/sn/sn0035/sn0035P0120.html>Previous</a><a href=/canon/en/pli/ms/sutta/sn/sn0035/sn0035P0122.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>