<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0244.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0035/sn0035P0243.html>Previous</a><a href=/canon/en/pli/ms/sutta/sn/sn0035/sn0035P0245.html>Next</a></div><p><div class=verse-container id=sn35.244:0.1><span>Saṁyutta Nikāya 35.244 </span><span class="translation sujato">Linked Discourses 35.244 </span></div><p><div class=verse-container id=sn35.244:0.2><span>19. Āsīvisavagga </span><span class="translation sujato">19. The Simile of the Vipers </span></div><p><div class=verse-container id=sn35.244:0.3><span class=big-bold>Dukkhadhammasutta </span><span class="translation sujato">Entailing Suffering </span></div><p><div class=verse-container id=sn35.244:1.1><span>“Yato kho, bhikkhave, bhikkhu sabbesaṁyeva dukkhadhammānaṁ samudayañca atthaṅgamañca yathābhūtaṁ pajānāti. </span><span class="translation sujato">“Mendicants, when a mendicant truly understands the origin and ending of all things that entail suffering, </span></div><p><div class=verse-container id=sn35.244:1.2><span>Tathā kho panassa kāmā diṭṭhā honti, yathāssa kāme passato, yo kāmesu kāmacchando kāmasneho kāmamucchā kāmapariḷāho, so nānuseti. </span><span class="translation sujato">then they’ve seen sensual pleasures in such a way that they have no underlying tendency for desire, affection, infatuation, and passion for sensual pleasures. </span></div><p><div class=verse-container id=sn35.244:1.3><span>Tathā kho panassa cāro ca vihāro ca anubuddho hoti, yathā carantaṁ viharantaṁ abhijjhādomanassā pāpakā akusalā dhammā nānusenti. </span><span class="translation sujato">And they’ve awakened to a way of conduct and a way of living such that, when they live in that way, bad, unskillful qualities of covetousness and displeasure don’t overwhelm them. </span></div><p><div class=verse-container id=sn35.244:2.1><span>Kathañca, bhikkhave, sabbesaṁyeva dukkhadhammānaṁ samudayañca atthaṅgamañca yathābhūtaṁ pajānāti? </span><span class="translation sujato">And how does a mendicant truly understand the origin and ending of all things that entail suffering? </span></div><p><div class=verse-container id=sn35.244:2.2><span>‘Iti rūpaṁ, iti rūpassa samudayo, iti rūpassa atthaṅgamo; </span><span class="translation sujato">‘Such is form, such is the origin of form, such is the ending of form. </span></div><p><div class=verse-container id=sn35.244:2.3><span>iti vedanā … </span><span class="translation sujato">Such is feeling … </span></div><p><div class=verse-container id=sn35.244:2.4><span>iti saññā … </span><span class="translation sujato">perception … </span></div><p><div class=verse-container id=sn35.244:2.5><span>iti saṅkhārā … </span><span class="translation sujato">choices … </span></div><p><div class=verse-container id=sn35.244:2.6><span>iti viññāṇaṁ, iti viññāṇassa samudayo, iti viññāṇassa atthaṅgamo’ti—</span><span class="translation sujato">consciousness, such is the origin of consciousness, such is the ending of consciousness.’ </span></div><p><div class=verse-container id=sn35.244:2.7><span>evaṁ kho, bhikkhave, bhikkhu sabbesaṁyeva dukkhadhammānaṁ samudayañca atthaṅgamañca yathābhūtaṁ pajānāti. </span><span class="translation sujato">That’s how a mendicant truly understands the origin and ending of all things that entail suffering. </span></div><p><div class=verse-container id=sn35.244:3.1><span>Kathañca, bhikkhave, bhikkhuno kāmā diṭṭhā honti? Yathāssa kāme passato, yo kāmesu kāmacchando kāmasneho kāmamucchā kāmapariḷāho, so nānuseti. </span><span class="translation sujato">And how has a mendicant seen sensual pleasures in such a way that they have no underlying tendency for desire, affection, infatuation, and passion for sensual pleasures? </span></div><p><div class=verse-container id=sn35.244:3.2><span>Seyyathāpi, bhikkhave, aṅgārakāsu sādhikaporisā puṇṇā aṅgārānaṁ vītaccikānaṁ vītadhūmānaṁ. Atha puriso āgaccheyya jīvitukāmo amaritukāmo sukhakāmo dukkhapaṭikūlo. Tamenaṁ dve balavanto purisā nānābāhāsu gahetvā, taṁ aṅgārakāsuṁ upakaḍḍheyyuṁ. So iticīticeva kāyaṁ sannāmeyya. </span><span class="translation sujato">Suppose there was a pit of glowing coals deeper than a man’s height, filled with glowing coals that neither flamed nor smoked. Then a person would come along who wants to live and doesn’t want to die, who wants to be happy and recoils from pain. Two strong men would grab each arm and drag them towards the pit of glowing coals. They’d writhe and struggle to and fro. </span></div><p><div class=verse-container id=sn35.244:3.3><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn35.244:3.4><span>Ñātañhi, bhikkhave, tassa purisassa imañcāhaṁ aṅgārakāsuṁ papatissāmi, tatonidānaṁ maraṇaṁ vā nigacchissāmi maraṇamattaṁ vā dukkhanti. </span><span class="translation sujato">For that person knows, ‘If I fall in that pit of glowing coals, that will result in my death or deadly pain.’ </span></div><p><div class=verse-container id=sn35.244:3.5><span>Evameva kho, bhikkhave, bhikkhuno aṅgārakāsūpamā kāmā diṭṭhā honti, yathāssa kāme passato, yo kāmesu kāmacchando kāmasneho kāmamucchā kāmapariḷāho, so nānuseti. </span><span class="translation sujato">In the same way, when a mendicant has seen sensual pleasures as like a pit of glowing coals, they have no underlying tendency for desire, affection, infatuation, and passion for sensual pleasures. </span></div><p><div class=verse-container id=sn35.244:4.1><span>Kathañca, bhikkhave, bhikkhuno cāro ca vihāro ca anubuddho hoti, yathā carantaṁ viharantaṁ abhijjhādomanassā pāpakā akusalā dhammā nānussavanti? </span><span class="translation sujato">And how has a mendicant awakened to a way of conduct and a way of living such that, when they live in that way, bad, unskillful qualities of covetousness and displeasure don’t overwhelm them? </span></div><p><div class=verse-container id=sn35.244:4.2><span>Seyyathāpi, bhikkhave, puriso bahukaṇṭakaṁ dāyaṁ paviseyya. Tassa puratopi kaṇṭako, pacchatopi kaṇṭako, uttaratopi kaṇṭako, dakkhiṇatopi kaṇṭako, heṭṭhatopi kaṇṭako, uparitopi kaṇṭako. So satova abhikkameyya, satova paṭikkameyya: ‘mā maṁ kaṇṭako’ti. </span><span class="translation sujato">Suppose a person was to enter a thicket full of thorns. They’d have thorns before and behind, to the left and right, below and above. So they’d go forward mindfully and come back mindfully, thinking, ‘May I not get any thorns!’ </span></div><p><div class=verse-container id=sn35.244:4.3><span>Evameva kho, bhikkhave, yaṁ loke piyarūpaṁ sātarūpaṁ, ayaṁ vuccati ariyassa vinaye kaṇṭako”ti. </span><span class="translation sujato">In the same way, whatever in the world seems nice and pleasant is called a thorn in the training of the Noble One. </span></div><p><div class=verse-container id=sn35.244:4.4><span>Iti viditvā saṁvaro ca asaṁvaro ca veditabbo. </span><span class="translation sujato">When they understand what a thorn is, they should understand restraint and lack of restraint. </span></div><p><div class=verse-container id=sn35.244:5.1><span>Kathañca, bhikkhave, asaṁvaro hoti? </span><span class="translation sujato">And how is someone unrestrained? </span></div><p><div class=verse-container id=sn35.244:5.2><span>Idha, bhikkhave, bhikkhu cakkhunā rūpaṁ disvā piyarūpe rūpe adhimuccati, appiyarūpe rūpe byāpajjati, anupaṭṭhitakāyassati ca viharati parittacetaso, </span><span class="translation sujato">Take a mendicant who sees a sight with the eye. If it’s pleasant they hold on to it, but if it’s unpleasant they dislike it. They live with mindfulness of the body unestablished and their heart restricted. </span></div><p><div class=verse-container id=sn35.244:5.3><span>tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti …pe… </span><span class="translation sujato">And they don’t truly understand the freedom of heart and freedom by wisdom where those arisen bad, unskillful qualities cease without anything left over. </span></div><p><div class=verse-container id=sn35.244:5.4><span>jivhāya rasaṁ sāyitvā …pe… </span><span class="translation sujato">They hear a sound … smell an odor … taste a flavor … feel a touch … </span></div><p><div class=verse-container id=sn35.244:5.5><span>manasā dhammaṁ viññāya piyarūpe dhamme adhimuccati, appiyarūpe dhamme byāpajjati, anupaṭṭhitakāyassati ca viharati parittacetaso, </span><span class="translation sujato">know an idea with the mind. If it’s pleasant they hold on to it, but if it’s unpleasant they dislike it. They live with mindfulness of the body unestablished and a limited heart. </span></div><p><div class=verse-container id=sn35.244:5.6><span>tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti. </span><span class="translation sujato">And they don’t truly understand the freedom of heart and freedom by wisdom where those arisen bad, unskillful qualities cease without anything left over. </span></div><p><div class=verse-container id=sn35.244:5.7><span>Evaṁ kho, bhikkhave, asaṁvaro hoti. </span><span class="translation sujato">This is how someone is unrestrained. </span></div><p><div class=verse-container id=sn35.244:6.1><span>Kathañca, bhikkhave, saṁvaro hoti? </span><span class="translation sujato">And how is someone restrained? </span></div><p><div class=verse-container id=sn35.244:6.2><span>Idha, bhikkhave, bhikkhu cakkhunā rūpaṁ disvā piyarūpe rūpe nādhimuccati, appiyarūpe rūpe na byāpajjati, upaṭṭhitakāyassati ca viharati appamāṇacetaso, </span><span class="translation sujato">Take a mendicant who sees a sight with the eye. If it’s pleasant they don’t hold on to it, and if it’s unpleasant they don’t dislike it. They live with mindfulness of the body established and a limitless heart. </span></div><p><div class=verse-container id=sn35.244:6.3><span>tañca cetovimuttiṁ paññāvimuttiṁ yathābhūtaṁ pajānāti, yatthassa te uppannā pāpakā akusalā dhammā aparisesā nirujjhanti …pe… </span><span class="translation sujato">And they truly understand the freedom of heart and freedom by wisdom where those arisen bad, unskillful qualities cease without anything left over. </span></div><p><div class=verse-container id=sn35.244:6.4><span>jivhāya rasaṁ sāyitvā …pe… </span><span class="translation sujato">They hear a sound … smell an odor … taste a flavor … feel a touch … </span></div><p><div class=verse-container id=sn35.244:6.5><span>manasā dhammaṁ viññāya piyarūpe dhamme nādhimuccati, appiyarūpe dhamme na byāpajjati, upaṭṭhitakāyassati ca viharati appamāṇacetaso, </span><span class="translation sujato">know an idea with the mind. If it’s pleasant they don’t hold on to it, and if it’s unpleasant they don’t dislike it. They live with mindfulness of the body established and a limitless heart. </span></div><p><div class=verse-container id=sn35.244:6.6><span>tañca cetovimuttiṁ paññāvimuttiṁ yathābhūtaṁ pajānāti, yatthassa te uppannā pāpakā akusalā dhammā aparisesā nirujjhanti. </span><span class="translation sujato">And they truly understand the freedom of heart and freedom by wisdom where those arisen bad, unskillful qualities cease without anything left over. </span></div><p><div class=verse-container id=sn35.244:6.7><span>Evaṁ kho, bhikkhave, saṁvaro hoti. </span><span class="translation sujato">This is how someone is restrained. </span></div><p><div class=verse-container id=sn35.244:7.1><span>Tassa ce, bhikkhave, bhikkhuno evaṁ carato evaṁ viharato kadāci karahaci satisammosā uppajjanti, pāpakā akusalā sarasaṅkappā saṁyojaniyā, dandho, bhikkhave, satuppādo. Atha kho naṁ khippameva pajahati vinodeti byantīkaroti anabhāvaṁ gameti. </span><span class="translation sujato">Perhaps while that mendicant is conducting themselves and living in this way, bad, unskillful memories and thoughts prone to fetters arise every so often due to loss of mindfulness. Slowly mindfulness arises, but then they quickly give up, get rid of, eliminate, and obliterate those thoughts. </span></div><p><div class=verse-container id=sn35.244:8.1><span>Seyyathāpi, bhikkhave, puriso divasaṁsantatte ayokaṭāhe dve vā tīṇi vā udakaphusitāni nipāteyya. Dandho, bhikkhave, udakaphusitānaṁ nipāto, atha kho naṁ khippameva parikkhayaṁ pariyādānaṁ gaccheyya. </span><span class="translation sujato">Suppose there was an iron cauldron that had been heated all day, and a person let two or three drops of water fall onto it. Slowly the drops fall, but then they quickly dry up and evaporate. </span></div><p><div class=verse-container id=sn35.244:8.2><span>Evameva kho, bhikkhave, tassa ce bhikkhuno evaṁ carato, evaṁ viharato kadāci karahaci satisammosā uppajjanti pāpakā akusalā sarasaṅkappā saṁyojaniyā, dandho, bhikkhave, satuppādo. Atha kho naṁ khippameva pajahati vinodeti byantīkaroti anabhāvaṁ gameti. </span><span class="translation sujato">In the same way, perhaps while that mendicant is conducting themselves and living in this way, bad, unskillful memories and thoughts prone to fetters arise every so often due to loss of mindfulness. Slowly mindfulness arises, but then they quickly give up, get rid of, eliminate, and obliterate those thoughts. </span></div><p><div class=verse-container id=sn35.244:8.3><span>Evaṁ kho, bhikkhave, bhikkhuno cāro ca vihāro ca anubuddho hoti; yathā carantaṁ viharantaṁ abhijjhādomanassā pāpakā akusalā dhammā nānussavanti. </span><span class="translation sujato">This is how a mendicant has awakened to a way of conduct and a way of living such that, when they live in that way, bad, unskillful qualities of covetousness and displeasure don’t overwhelm them. </span></div><p><div class=verse-container id=sn35.244:8.4><span>Tañce, bhikkhave, bhikkhuṁ evaṁ carantaṁ evaṁ viharantaṁ rājāno vā rājamahāmattā vā mittā vā amaccā vā ñātī vā sālohitā vā, bhogehi abhihaṭṭhuṁ pavāreyyuṁ: </span><span class="translation sujato">While that mendicant conducts themselves in this way and lives in this way, it may be that rulers or their chief ministers, friends or colleagues, relatives or family would invite them to accept wealth, saying, </span></div><p><div class=verse-container id=sn35.244:8.5><span>‘ehi, bho purisa, kiṁ te ime kāsāvā anudahanti, </span><span class="translation sujato">‘Please, worthy man, why let these ocher robes torment you? </span></div><p><div class=verse-container id=sn35.244:8.6><span>kiṁ muṇḍo kapālamanucarasi, </span><span class="translation sujato">Why follow the practice of shaving your head and carrying an alms bowl? </span></div><p><div class=verse-container id=sn35.244:8.7><span>ehi hīnāyāvattitvā bhoge ca bhuñjassu, puññāni ca karohī’ti. </span><span class="translation sujato">Come, return to a lesser life, enjoy wealth, and make merit!’ </span></div><p><div class=verse-container id=sn35.244:8.8><span>So vata, bhikkhave, bhikkhu evaṁ caranto evaṁ viharanto sikkhaṁ paccakkhāya hīnāyāvattissatīti netaṁ ṭhānaṁ vijjati. </span><span class="translation sujato">But it is quite impossible for a mendicant who conducts themselves in this way and lives in this way to resign the training and return to a lesser life. </span></div><p><div class=verse-container id=sn35.244:9.1><span>Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā. Atha mahājanakāyo āgaccheyya kuddālapiṭakaṁ ādāya: ‘mayaṁ imaṁ gaṅgaṁ nadiṁ pacchāninnaṁ karissāma pacchāpoṇaṁ pacchāpabbhāran’ti. </span><span class="translation sujato">Suppose that, although the Ganges river slants, slopes, and inclines to the east, a large crowd were to come along with a spade and basket, saying: ‘We’ll make this Ganges river slant, slope, and incline to the west!’ </span></div><p><div class=verse-container id=sn35.244:9.2><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=sn35.244:9.3><span>api nu kho so mahājanakāyo gaṅgaṁ nadiṁ pacchāninnaṁ kareyya pacchāpoṇaṁ pacchāpabbhāran”ti? </span><span class="translation sujato">Would they still succeed?” </span></div><p><div class=verse-container id=sn35.244:9.4><span>“No hetaṁ, bhante”. </span><span class="translation sujato">“No, sir. </span></div><p><div class=verse-container id=sn35.244:9.5><span>“Taṁ kissa hetu”? </span><span class="translation sujato">Why is that? </span></div><p><div class=verse-container id=sn35.244:9.6><span>“Gaṅgā, bhante, nadī pācīnaninnā pācīnapoṇā pācīnapabbhārā; </span><span class="translation sujato">The Ganges river slants, slopes, and inclines to the east. </span></div><p><div class=verse-container id=sn35.244:9.7><span>sā na sukarā pacchāninnā kātuṁ pacchāpoṇā pacchāpabbhārā. </span><span class="translation sujato">It’s not easy to make it slant, slope, and incline to the west. </span></div><p><div class=verse-container id=sn35.244:9.8><span>Yāvadeva ca pana so mahājanakāyo kilamathassa vighātassa bhāgī assā”ti. </span><span class="translation sujato">That large crowd will eventually get weary and frustrated.” </span></div><p><div class=verse-container id=sn35.244:9.9><span>“Evameva kho, bhikkhave, tañce bhikkhuṁ evaṁ carantaṁ evaṁ viharantaṁ rājāno vā rājamahāmattā vā mittā vā amaccā vā ñātī vā sālohitā vā bhogehi abhihaṭṭhuṁ pavāreyyuṁ: </span><span class="translation sujato">“In the same way, while that mendicant conducts themselves in this way and lives in this way, it may be that rulers or their chief ministers, friends or colleagues, relatives or family should invite them to accept wealth, saying, </span></div><p><div class=verse-container id=sn35.244:9.10><span>‘ehi, bho purisa, kiṁ te ime kāsāvā anudahanti, </span><span class="translation sujato">‘Please, worthy man, why let these ocher robes torment you? </span></div><p><div class=verse-container id=sn35.244:9.11><span>kiṁ muṇḍo kapālamanucarasi, </span><span class="translation sujato">Why follow the practice of shaving your head and carrying an alms bowl? </span></div><p><div class=verse-container id=sn35.244:9.12><span>ehi hīnāyāvattitvā bhoge ca bhuñjassu, puññāni ca karohī’ti. </span><span class="translation sujato">Come, return to a lesser life, enjoy wealth, and make merit!’ </span></div><p><div class=verse-container id=sn35.244:9.13><span>So vata, bhikkhave, bhikkhu evaṁ caranto evaṁ viharanto sikkhaṁ paccakkhāya hīnāyāvattissatīti netaṁ ṭhānaṁ vijjati. </span><span class="translation sujato">But it is quite impossible for a mendicant who conducts themselves in this way and lives in this way to resign the training and return to a lesser life. </span></div><p><div class=verse-container id=sn35.244:9.14><span>Taṁ kissa hetu? </span><span class="translation sujato">Why is that? </span></div><p><div class=verse-container id=sn35.244:9.15><span>Yañhi taṁ, bhikkhave, cittaṁ dīgharattaṁ vivekaninnaṁ vivekapoṇaṁ vivekapabbhāraṁ, tathā hīnāyāvattissatīti netaṁ ṭhānaṁ vijjatī”ti. </span><span class="translation sujato">Because for a long time that mendicant’s mind has slanted, sloped, and inclined to seclusion. So it’s impossible for them to return to a lesser life.” </span></div><p><div class=verse-container id=sn35.244:9.16><span>Sattamaṁ. </span></div><div class=flex-between><a href=/canon/en/pli/ms/sutta/sn/sn0035/sn0035P0243.html>Previous</a><a href=/canon/en/pli/ms/sutta/sn/sn0035/sn0035P0245.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>