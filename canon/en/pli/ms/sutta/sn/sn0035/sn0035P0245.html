<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0245.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0035/sn0035P0244.html>Previous</a><a href=/canon/en/pli/ms/sutta/sn/sn0035/sn0035P0246.html>Next</a></div><p><div class=verse-container id=sn35.245:0.1><span>Saṁyutta Nikāya 35.245 </span><span class="translation sujato">Linked Discourses 35.245 </span></div><p><div class=verse-container id=sn35.245:0.2><span>19. Āsīvisavagga </span><span class="translation sujato">19. The Simile of the Vipers </span></div><p><div class=verse-container id=sn35.245:0.3><span class=big-bold>Kiṁsukopamasutta </span><span class="translation sujato">The Simile of the Parrot Tree </span></div><p><div class=verse-container id=sn35.245:1.1><span>Atha kho aññataro bhikkhu yenaññataro bhikkhu tenupasaṅkami; upasaṅkamitvā taṁ bhikkhuṁ etadavoca: </span><span class="translation sujato">Then one mendicant went up to another mendicant and asked, </span></div><p><div class=verse-container id=sn35.245:1.2><span>“kittāvatā nu kho, āvuso, bhikkhuno dassanaṁ suvisuddhaṁ hotī”ti? </span><span class="translation sujato">“Reverend, at what point is a mendicant’s vision well purified?” </span></div><p><div class=verse-container id=sn35.245:1.3><span>“Yato kho, āvuso, bhikkhu channaṁ phassāyatanānaṁ samudayañca atthaṅgamañca yathābhūtaṁ pajānāti, ettāvatā kho, āvuso, bhikkhuno dassanaṁ suvisuddhaṁ hotī”ti. </span><span class="translation sujato">“When a mendicant truly understands the origin and ending of the six fields of contact, at that point their vision is well purified.” </span></div><p><div class=verse-container id=sn35.245:2.1><span>Atha kho so bhikkhu asantuṭṭho tassa bhikkhussa pañhaveyyākaraṇena, yenaññataro bhikkhu tenupasaṅkami; upasaṅkamitvā taṁ bhikkhuṁ etadavoca: </span><span class="translation sujato">Not content with that answer, that mendicant went up to a series of other mendicants and received the following answers: </span></div><p><div class=verse-container id=sn35.245:2.2><span>“kittāvatā nu kho, āvuso, bhikkhuno dassanaṁ suvisuddhaṁ hotī”ti? </span></div><p><div class=verse-container id=sn35.245:2.3><span>“Yato kho, āvuso, bhikkhu pañcannaṁ upādānakkhandhānaṁ samudayañca atthaṅgamañca yathābhūtaṁ pajānāti, ettāvatā kho, āvuso, bhikkhuno dassanaṁ suvisuddhaṁ hotī”ti. </span><span class="translation sujato">“When a mendicant truly understands the origin and ending of the five grasping aggregates, at that point their vision is well purified.” </span></div><p><div class=verse-container id=sn35.245:3.1><span>Atha kho so bhikkhu asantuṭṭho tassa bhikkhussa pañhaveyyākaraṇena, yenaññataro bhikkhu tenupasaṅkami; upasaṅkamitvā taṁ bhikkhuṁ etadavoca: </span></div><p><div class=verse-container id=sn35.245:3.2><span>“kittāvatā nu kho, āvuso, bhikkhuno dassanaṁ suvisuddhaṁ hotī”ti? </span></div><p><div class=verse-container id=sn35.245:3.3><span>“Yato kho, āvuso, bhikkhu catunnaṁ mahābhūtānaṁ samudayañca atthaṅgamañca yathābhūtaṁ pajānāti, ettāvatā kho, āvuso, bhikkhuno dassanaṁ suvisuddhaṁ hotī”ti. </span><span class="translation sujato">“When a mendicant truly understands the origin and ending of the four principal states, at that point their vision is well purified.” </span></div><p><div class=verse-container id=sn35.245:4.1><span>Atha kho so bhikkhu asantuṭṭho tassa bhikkhussa pañhaveyyākaraṇena, yenaññataro bhikkhu tenupasaṅkami; upasaṅkamitvā taṁ bhikkhuṁ etadavoca: </span></div><p><div class=verse-container id=sn35.245:4.2><span>“kittāvatā nu kho, āvuso, bhikkhuno dassanaṁ suvisuddhaṁ hotī”ti? </span></div><p><div class=verse-container id=sn35.245:4.3><span>“Yato kho, āvuso, bhikkhu yaṁ kiñci samudayadhammaṁ, sabbaṁ taṁ nirodhadhammanti yathābhūtaṁ pajānāti, ettāvatā kho, āvuso, bhikkhuno dassanaṁ suvisuddhaṁ hotī”ti. </span><span class="translation sujato">“When a mendicant truly understands that everything that has a beginning has an end, at that point their vision is well purified.” </span></div><p><div class=verse-container id=sn35.245:5.1><span>Atha kho so bhikkhu asantuṭṭho tassa bhikkhussa pañhaveyyākaraṇena, yena bhagavā tenupasaṅkami; upasaṅkamitvā bhagavantaṁ etadavoca: “idhāhaṁ, bhante, yenaññataro bhikkhu tenupasaṅkamiṁ; upasaṅkamitvā taṁ bhikkhuṁ etadavocaṁ: </span><span class="translation sujato">Not content with any of those answers, that mendicant went up to the Buddha and told him what had happened. Then he asked, </span></div><p><div class=verse-container id=sn35.245:5.2><span>‘kittāvatā nu kho, āvuso, bhikkhuno dassanaṁ suvisuddhaṁ hotī’ti? </span></div><p><div class=verse-container id=sn35.245:5.3><span>Evaṁ vutte, bhante, so bhikkhu maṁ etadavoca: </span></div><p><div class=verse-container id=sn35.245:5.4><span>‘yato kho, āvuso, bhikkhu channaṁ phassāyatanānaṁ samudayañca atthaṅgamañca yathābhūtaṁ pajānāti, ettāvatā kho, āvuso, bhikkhuno dassanaṁ suvisuddhaṁ hotī’ti. </span></div><p><div class=verse-container id=sn35.245:5.5><span>Atha khvāhaṁ, bhante, asantuṭṭho tassa bhikkhussa pañhaveyyākaraṇena, yenaññataro bhikkhu tenupasaṅkamiṁ; upasaṅkamitvā taṁ bhikkhuṁ etadavocaṁ: </span></div><p><div class=verse-container id=sn35.245:5.6><span>‘kittāvatā nu kho, āvuso, bhikkhuno dassanaṁ suvisuddhaṁ hotī’ti? </span></div><p><div class=verse-container id=sn35.245:5.7><span>Evaṁ vutte, bhante, so bhikkhu maṁ etadavoca: </span></div><p><div class=verse-container id=sn35.245:5.8><span>‘yato kho, āvuso, bhikkhu pañcannaṁ upādānakkhandhānaṁ …pe… </span></div><p><div class=verse-container id=sn35.245:5.9><span>catunnaṁ mahābhūtānaṁ samudayañca atthaṅgamañca yathābhūtaṁ pajānāti …pe… </span></div><p><div class=verse-container id=sn35.245:5.10><span>yaṁ kiñci samudayadhammaṁ sabbaṁ taṁ nirodhadhammanti yathābhūtaṁ pajānāti, ettāvatā kho, āvuso, bhikkhuno dassanaṁ suvisuddhaṁ hotī’ti. </span></div><p><div class=verse-container id=sn35.245:5.11><span>Atha khvāhaṁ, bhante, asantuṭṭho tassa bhikkhussa pañhaveyyākaraṇena yena bhagavā tenupasaṅkamiṁ (…). </span></div><p><div class=verse-container id=sn35.245:5.12><span>Kittāvatā nu kho, bhante, bhikkhuno dassanaṁ suvisuddhaṁ hotī”ti? </span><span class="translation sujato">“Sir, at what point is a mendicant’s vision well purified?” </span></div><p><div class=verse-container id=sn35.245:6.1><span>“Seyyathāpi, bhikkhu, purisassa kiṁsuko adiṭṭhapubbo assa. </span><span class="translation sujato">“Mendicant, suppose a person had never seen a parrot tree. </span></div><p><div class=verse-container id=sn35.245:6.2><span>So yenaññataro puriso kiṁsukassa dassāvī tenupasaṅkameyya. Upasaṅkamitvā taṁ purisaṁ evaṁ vadeyya: </span><span class="translation sujato">They’d go up to someone who had seen a parrot tree and ask them, </span></div><p><div class=verse-container id=sn35.245:6.3><span>‘kīdiso, bho purisa, kiṁsuko’ti? </span><span class="translation sujato">‘Worthy man, what’s a parrot tree like?’ </span></div><p><div class=verse-container id=sn35.245:6.4><span>So evaṁ vadeyya: </span><span class="translation sujato">They’d say, </span></div><p><div class=verse-container id=sn35.245:6.5><span>‘kāḷako kho, ambho purisa, kiṁsuko—seyyathāpi jhāmakhāṇū’ti. </span><span class="translation sujato">‘A parrot tree is blackish, like a charred stump.’ </span></div><p><div class=verse-container id=sn35.245:6.6><span>Tena kho pana, bhikkhu, samayena tādisovassa kiṁsuko yathāpi tassa purisassa dassanaṁ. </span><span class="translation sujato">Now, at that time a parrot tree may well have been just as that person saw it. </span></div><p><div class=verse-container id=sn35.245:7.1><span>Atha kho so, bhikkhu, puriso asantuṭṭho tassa purisassa pañhaveyyākaraṇena, yenaññataro puriso kiṁsukassa dassāvī tenupasaṅkameyya; upasaṅkamitvā taṁ purisaṁ evaṁ vadeyya: </span><span class="translation sujato">Not content with that answer, that person would go up to a series of other people and receive the following answers: </span></div><p><div class=verse-container id=sn35.245:7.2><span>‘kīdiso, bho purisa, kiṁsuko’ti? </span></div><p><div class=verse-container id=sn35.245:7.3><span>So evaṁ vadeyya: </span></div><p><div class=verse-container id=sn35.245:7.4><span>‘lohitako kho, ambho purisa, kiṁsuko—seyyathāpi maṁsapesī’ti. </span><span class="translation sujato">‘A parrot tree is reddish, like a scrap of meat.’ </span></div><p><div class=verse-container id=sn35.245:7.5><span>Tena kho pana, bhikkhu, samayena tādisovassa kiṁsuko yathāpi tassa purisassa dassanaṁ. </span></div><p><div class=verse-container id=sn35.245:7.6><span>Atha kho so bhikkhu puriso asantuṭṭho tassa purisassa pañhaveyyākaraṇena, yenaññataro puriso kiṁsukassa dassāvī tenupasaṅkameyya; upasaṅkamitvā taṁ purisaṁ evaṁ vadeyya: </span></div><p><div class=verse-container id=sn35.245:7.7><span>‘kīdiso, bho purisa, kiṁsuko’ti? </span></div><p><div class=verse-container id=sn35.245:7.8><span>So evaṁ vadeyya: </span></div><p><div class=verse-container id=sn35.245:7.9><span>‘ocīrakajāto kho, ambho purisa, kiṁsuko ādinnasipāṭiko—seyyathāpi sirīso’ti. </span><span class="translation sujato">‘A parrot tree has flaking bark and burst pods, like a sirisa.’ </span></div><p><div class=verse-container id=sn35.245:7.10><span>Tena kho pana, bhikkhu, samayena tādisovassa kiṁsuko, yathāpi tassa purisassa dassanaṁ. </span></div><p><div class=verse-container id=sn35.245:7.11><span>Atha kho so bhikkhu puriso asantuṭṭho tassa purisassa pañhaveyyākaraṇena, yenaññataro puriso kiṁsukassa dassāvī tenupasaṅkameyya; upasaṅkamitvā taṁ purisaṁ evaṁ vadeyya: </span></div><p><div class=verse-container id=sn35.245:7.12><span>‘kīdiso, bho purisa, kiṁsuko’ti? </span></div><p><div class=verse-container id=sn35.245:7.13><span>So evaṁ vadeyya: </span></div><p><div class=verse-container id=sn35.245:7.14><span>‘bahalapattapalāso sandacchāyo kho, ambho purisa, kiṁsuko—seyyathāpi nigrodho’ti. </span><span class="translation sujato">‘A parrot tree has luxuriant, shady foliage, like a banyan.’ </span></div><p><div class=verse-container id=sn35.245:7.15><span>Tena kho pana, bhikkhu, samayena tādisovassa kiṁsuko, yathāpi tassa purisassa dassanaṁ. </span><span class="translation sujato">Now, at each of those times a parrot tree may well have been just as those people saw them. </span></div><p><div class=verse-container id=sn35.245:7.16><span>Evameva kho, bhikkhu, yathā yathā adhimuttānaṁ tesaṁ sappurisānaṁ dassanaṁ suvisuddhaṁ hoti tathā tathā kho tehi sappurisehi byākataṁ. </span><span class="translation sujato">In the same way, those true persons each answered according to what they were focused on when their vision was well purified. </span></div><p><div class=verse-container id=sn35.245:8.1><span>Seyyathāpi, bhikkhu, rañño paccantimaṁ nagaraṁ daḷhuddhāpaṁ daḷhapākāratoraṇaṁ chadvāraṁ. </span><span class="translation sujato">Suppose there was a king’s frontier citadel with fortified embankments, ramparts, and arches, and six gates. </span></div><p><div class=verse-container id=sn35.245:8.2><span>Tatrassa dovāriko paṇḍito byatto medhāvī, aññātānaṁ nivāretā, ñātānaṁ pavesetā. </span><span class="translation sujato">And it has a gatekeeper who is astute, competent, and clever. He keeps strangers out and lets known people in. </span></div><p><div class=verse-container id=sn35.245:8.3><span>Puratthimāya disāya āgantvā sīghaṁ dūtayugaṁ taṁ dovārikaṁ evaṁ vadeyya: </span><span class="translation sujato">A swift pair of messengers would arrive from the east and say to the gatekeeper, </span></div><p><div class=verse-container id=sn35.245:8.4><span>‘kahaṁ, bho purisa, imassa nagarassa nagarassāmī’ti? </span><span class="translation sujato">‘Worthy man, where is the lord of the city?’ </span></div><p><div class=verse-container id=sn35.245:8.5><span>So evaṁ vadeyya: </span><span class="translation sujato">They’d say, </span></div><p><div class=verse-container id=sn35.245:8.6><span>‘eso, bhante, majjhe siṅghāṭake nisinno’ti. </span><span class="translation sujato">‘There he is, sirs, seated at the central square.’ </span></div><p><div class=verse-container id=sn35.245:8.7><span>Atha kho taṁ sīghaṁ dūtayugaṁ nagarassāmikassa yathābhūtaṁ vacanaṁ niyyātetvā yathāgatamaggaṁ paṭipajjeyya. </span><span class="translation sujato">Then that swift pair of messengers would deliver a message of truth to the lord of the city and depart the way they came. </span></div><p><div class=verse-container id=sn35.245:8.8><span>Pacchimāya disāya āgantvā sīghaṁ dūtayugaṁ …pe… </span><span class="translation sujato">A swift pair of messengers would come from the west … </span></div><p><div class=verse-container id=sn35.245:8.9><span>uttarāya disāya … </span><span class="translation sujato">north … </span></div><p><div class=verse-container id=sn35.245:8.10><span>dakkhiṇāya disāya āgantvā sīghaṁ dūtayugaṁ taṁ dovārikaṁ evaṁ vadeyya: </span><span class="translation sujato">south … </span></div><p><div class=verse-container id=sn35.245:8.11><span>‘kahaṁ, bho purisa, imassa nagarassāmī’ti? </span></div><p><div class=verse-container id=sn35.245:8.12><span>So evaṁ vadeyya: </span></div><p><div class=verse-container id=sn35.245:8.13><span>‘eso, bhante, majjhe siṅghāṭake nisinno’ti. </span></div><p><div class=verse-container id=sn35.245:8.14><span>Atha kho taṁ sīghaṁ dūtayugaṁ nagarassāmikassa yathābhūtaṁ vacanaṁ niyyātetvā yathāgatamaggaṁ paṭipajjeyya. </span><span class="translation sujato">deliver a message of truth to the lord of the city and depart the way they came. </span></div><p><div class=verse-container id=sn35.245:9.1><span>Upamā kho myāyaṁ, bhikkhu, katā atthassa viññāpanāya. </span><span class="translation sujato">I’ve made up this simile to make a point. </span></div><p><div class=verse-container id=sn35.245:9.2><span>Ayañcettha attho: </span><span class="translation sujato">And this is the point. </span></div><p><div class=verse-container id=sn35.245:9.3><span>‘nagaran’ti kho, bhikkhu, imassetaṁ cātumahābhūtikassa kāyassa adhivacanaṁ mātāpettikasambhavassa odanakummāsūpacayassa aniccucchādanaparimaddanabhedanaviddhaṁsanadhammassa. </span><span class="translation sujato">‘City’ is a term for this body made up of the four principal states, produced by mother and father, built up from rice and porridge, liable to impermanence, to wearing away and erosion, to breaking up and destruction. </span></div><p><div class=verse-container id=sn35.245:9.4><span>‘Cha dvārā’ti kho, bhikkhu, channetaṁ ajjhattikānaṁ āyatanānaṁ adhivacanaṁ. </span><span class="translation sujato">‘Six gates’ is a term for the six interior sense fields. </span></div><p><div class=verse-container id=sn35.245:9.5><span>‘Dovāriko’ti kho, bhikkhu, satiyā etaṁ adhivacanaṁ. </span><span class="translation sujato">‘Gatekeeper’ is a term for mindfulness. </span></div><p><div class=verse-container id=sn35.245:9.6><span>‘Sīghaṁ dūtayugan’ti kho, bhikkhu, samathavipassanānetaṁ adhivacanaṁ. </span><span class="translation sujato">‘A swift pair of messengers’ is a term for serenity and discernment. </span></div><p><div class=verse-container id=sn35.245:9.7><span>‘Nagarassāmī’ti kho, bhikkhu, viññāṇassetaṁ adhivacanaṁ. </span><span class="translation sujato">‘The lord of the city’ is a term for consciousness. </span></div><p><div class=verse-container id=sn35.245:9.8><span>‘Majjhe siṅghāṭako’ti kho, bhikkhu, catunnetaṁ mahābhūtānaṁ adhivacanaṁ—</span><span class="translation sujato">‘The central square’ is a term for the four principal states: </span></div><p><div class=verse-container id=sn35.245:9.9><span>pathavīdhātuyā, āpodhātuyā, tejodhātuyā, vāyodhātuyā. </span><span class="translation sujato">the elements of earth, water, fire, and air. </span></div><p><div class=verse-container id=sn35.245:9.10><span>‘Yathābhūtaṁ vacanan’ti kho, bhikkhu, nibbānassetaṁ adhivacanaṁ. </span><span class="translation sujato">‘A message of truth’ is a term for extinguishment. </span></div><p><div class=verse-container id=sn35.245:9.11><span>‘Yathāgatamaggo’ti kho, bhikkhu, ariyassetaṁ aṭṭhaṅgikassa maggassa adhivacanaṁ, seyyathidaṁ—</span><span class="translation sujato">‘The way they came’ is a term for the noble eightfold path, that is, </span></div><p><div class=verse-container id=sn35.245:9.12><span>sammādiṭṭhiyā …pe… sammāsamādhissā”ti. </span><span class="translation sujato">right view, right thought, right speech, right action, right livelihood, right effort, right mindfulness, and right immersion.” </span></div><p><div class=verse-container id=sn35.245:9.13><span>Aṭṭhamaṁ. </span></div><div class=flex-between><a href=/canon/en/pli/ms/sutta/sn/sn0035/sn0035P0244.html>Previous</a><a href=/canon/en/pli/ms/sutta/sn/sn0035/sn0035P0246.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>