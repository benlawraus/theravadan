<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0014.html>Deutsch</a> , <a href=/canon/lt/pli/ms/sutta/sn/sn0035/sn0035P0014.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0035/sn0035P0013.html>Previous</a><a href=/canon/en/pli/ms/sutta/sn/sn0035/sn0035P0015.html>Next</a></div><p><div class=verse-container id=sn35.14:0.1><span>Saṁyutta Nikāya 35.14 </span><span class="translation sujato">Linked Discourses 35.14 </span></div><p><div class=verse-container id=sn35.14:0.2><span>2. Yamakavagga </span><span class="translation sujato">2. Pairs </span></div><p><div class=verse-container id=sn35.14:0.3><span class=big-bold>Dutiyapubbesambodhasutta </span><span class="translation sujato">Before My Awakening (Exterior) </span></div><p><div class=verse-container id=sn35.14:1.1><span>“Pubbeva me, bhikkhave, sambodhā anabhisambuddhassa bodhisattasseva sato etadahosi: </span><span class="translation sujato">“Mendicants, before my awakening—when I was still unawakened but intent on awakening—I thought: </span></div><p><div class=verse-container id=sn35.14:1.2><span>‘ko nu kho rūpānaṁ assādo, ko ādīnavo, kiṁ nissaraṇaṁ? </span><span class="translation sujato">‘What’s the gratification, the drawback, and the escape when it comes to sights … </span></div><p><div class=verse-container id=sn35.14:1.3><span>Ko saddānaṁ …pe… </span><span class="translation sujato">sounds … </span></div><p><div class=verse-container id=sn35.14:1.4><span>ko gandhānaṁ … </span><span class="translation sujato">smells … </span></div><p><div class=verse-container id=sn35.14:1.5><span>ko rasānaṁ … </span><span class="translation sujato">tastes … </span></div><p><div class=verse-container id=sn35.14:1.6><span>ko phoṭṭhabbānaṁ … </span><span class="translation sujato">touches … </span></div><p><div class=verse-container id=sn35.14:1.7><span>ko dhammānaṁ assādo, ko ādīnavo, kiṁ nissaraṇan’ti? </span><span class="translation sujato">and ideas?’ …” </span></div><p><div class=verse-container id=sn35.14:1.8><span>Tassa mayhaṁ, bhikkhave, etadahosi: </span></div><p><div class=verse-container id=sn35.14:1.9><span>‘yaṁ kho rūpe paṭicca uppajjati sukhaṁ somanassaṁ, ayaṁ rūpānaṁ assādo. </span></div><p><div class=verse-container id=sn35.14:1.10><span>Yaṁ rūpā aniccā dukkhā vipariṇāmadhammā, ayaṁ rūpānaṁ ādīnavo. </span></div><p><div class=verse-container id=sn35.14:1.11><span>Yo rūpesu chandarāgavinayo chandarāgappahānaṁ, idaṁ rūpānaṁ nissaraṇaṁ. </span></div><p><div class=verse-container id=sn35.14:1.12><span>Yaṁ sadde … </span></div><p><div class=verse-container id=sn35.14:1.13><span>gandhe … </span></div><p><div class=verse-container id=sn35.14:1.14><span>rase … </span></div><p><div class=verse-container id=sn35.14:1.15><span>phoṭṭhabbe … </span></div><p><div class=verse-container id=sn35.14:1.16><span>yaṁ dhamme paṭicca uppajjati sukhaṁ somanassaṁ, ayaṁ dhammānaṁ assādo. </span></div><p><div class=verse-container id=sn35.14:1.17><span>Yaṁ dhammā aniccā dukkhā vipariṇāmadhammā, ayaṁ dhammānaṁ ādīnavo. </span></div><p><div class=verse-container id=sn35.14:1.18><span>Yo dhammesu chandarāgavinayo chandarāgappahānaṁ, idaṁ dhammānaṁ nissaraṇan’ti. </span></div><p><div class=verse-container id=sn35.14:2.1><span>Yāvakīvañcāhaṁ, bhikkhave, imesaṁ channaṁ bāhirānaṁ āyatanānaṁ evaṁ assādañca assādato, ādīnavañca ādīnavato, nissaraṇañca nissaraṇato yathābhūtaṁ nābbhaññāsiṁ, neva tāvāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ. </span></div><p><div class=verse-container id=sn35.14:2.2><span>Yato ca khvāhaṁ, bhikkhave, imesaṁ channaṁ bāhirānaṁ āyatanānaṁ evaṁ assādañca assādato, ādīnavañca ādīnavato, nissaraṇañca nissaraṇato yathābhūtaṁ abbhaññāsiṁ, athāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ. </span></div><p><div class=verse-container id=sn35.14:2.3><span>Ñāṇañca pana me dassanaṁ udapādi: </span></div><p><div class=verse-container id=sn35.14:2.4><span>‘akuppā me vimutti, ayamantimā jāti, natthi dāni punabbhavo’”ti. </span></div><p><div class=verse-container id=sn35.14:2.5><span>Dutiyaṁ. </span></div><div class=flex-between><a href=/canon/en/pli/ms/sutta/sn/sn0035/sn0035P0013.html>Previous</a><a href=/canon/en/pli/ms/sutta/sn/sn0035/sn0035P0015.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>