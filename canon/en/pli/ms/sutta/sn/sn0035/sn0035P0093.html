<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0093.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0092.html>Previous</a><a href=/canon/en/pli/ms/sutta/sn/sn0035/sn0035P0094.html>Next</a></div><p id=sn35.93:0.1><span class=root>Saṁyutta Nikāya 35.93 </span><br> <span class=sujato>Linked Discourses 35.93 </span><br><p id=sn35.93:0.2><span class=root>9. Channavagga </span><br> <span class=sujato>9. With Channa </span><br><p id=sn35.93:0.3><span class="root big-bold">Dutiyadvayasutta </span><br> <span class=sujato>A Duality (2nd) </span><br><p id=sn35.93:1.1><span class=root>“Dvayaṁ, bhikkhave, paṭicca viññāṇaṁ sambhoti. </span><br> <span class=sujato>“Mendicants, consciousness exists dependent on a duality. </span><br><p id=sn35.93:1.2><span class=root>Kathañca, bhikkhave, dvayaṁ paṭicca viññāṇaṁ sambhoti? </span><br> <span class=sujato>And what is that duality? </span><br><p id=sn35.93:1.3><span class=root>Cakkhuñca paṭicca rūpe ca uppajjati cakkhuviññāṇaṁ. </span><br> <span class=sujato>Eye consciousness arises dependent on the eye and sights. </span><br><p id=sn35.93:1.4><span class=root>Cakkhu aniccaṁ vipariṇāmi aññathābhāvi. </span><br> <span class=sujato>The eye is impermanent, decaying, and perishing. </span><br><p id=sn35.93:1.5><span class=root>Rūpā aniccā vipariṇāmino aññathābhāvino. </span><br> <span class=sujato>Sights are impermanent, decaying, and perishing. </span><br><p id=sn35.93:1.6><span class=root>Itthetaṁ dvayaṁ calañceva byathañca aniccaṁ vipariṇāmi aññathābhāvi. </span><br> <span class=sujato>So this duality is tottering and toppling; it’s impermanent, decaying, and perishing. </span><br><p id=sn35.93:1.7><span class=root>Cakkhuviññāṇaṁ aniccaṁ vipariṇāmi aññathābhāvi. </span><br> <span class=sujato>Eye consciousness is impermanent, decaying, and perishing. </span><br><p id=sn35.93:1.8><span class=root>Yopi hetu yopi paccayo cakkhuviññāṇassa uppādāya, sopi hetu sopi paccayo anicco vipariṇāmī aññathābhāvī. </span><br> <span class=sujato>And the causes and reasons that give rise to eye consciousness are also impermanent, decaying, and perishing. </span><br><p id=sn35.93:1.9><span class=root>Aniccaṁ kho pana, bhikkhave, paccayaṁ paṭicca uppannaṁ cakkhuviññāṇaṁ kuto niccaṁ bhavissati. </span><br> <span class=sujato>But since eye consciousness has arisen dependent on conditions that are impermanent, how could it be permanent? </span><br><p id=sn35.93:1.10><span class=root>Yā kho, bhikkhave, imesaṁ tiṇṇaṁ dhammānaṁ saṅgati sannipāto samavāyo, ayaṁ vuccati cakkhusamphasso. </span><br> <span class=sujato>The meeting, coming together, and joining together of these three things is called eye contact. </span><br><p id=sn35.93:1.11><span class=root>Cakkhusamphassopi anicco vipariṇāmī aññathābhāvī. </span><br> <span class=sujato>Eye contact is also impermanent, decaying, and perishing. </span><br><p id=sn35.93:1.12><span class=root>Yopi hetu yopi paccayo cakkhusamphassassa uppādāya, sopi hetu sopi paccayo anicco vipariṇāmī aññathābhāvī. </span><br> <span class=sujato>And the causes and reasons that give rise to eye contact are also impermanent, decaying, and perishing. </span><br><p id=sn35.93:1.13><span class=root>Aniccaṁ kho pana, bhikkhave, paccayaṁ paṭicca uppanno cakkhusamphasso kuto nicco bhavissati. </span><br> <span class=sujato>But since eye contact has arisen dependent on conditions that are impermanent, how could it be permanent? </span><br><p id=sn35.93:1.14><span class=root>Phuṭṭho, bhikkhave, vedeti, phuṭṭho ceteti, phuṭṭho sañjānāti. </span><br> <span class=sujato>Contacted one feels; contacted one intends; contacted one perceives. </span><br><p id=sn35.93:1.15><span class=root>Itthetepi dhammā calā ceva byathā ca aniccā vipariṇāmino aññathābhāvino …pe… </span><br> <span class=sujato>So these things too are tottering and toppling; they’re impermanent, decaying, and perishing. </span><br><p id=sn35.93:2.1><span class=root>Jivhañca paṭicca rase ca uppajjati jivhāviññāṇaṁ. </span><br> <span class=sujato>Ear consciousness … Nose consciousness … Tongue consciousness … Body consciousness … </span><br><p id=sn35.93:2.2><span class=root>Jivhā aniccā vipariṇāmī aññathābhāvī. </span><br><p id=sn35.93:2.3><span class=root>Rasā aniccā vipariṇāmino aññathābhāvino. </span><br><p id=sn35.93:2.4><span class=root>Itthetaṁ dvayaṁ calañceva byathañca aniccaṁ vipariṇāmi aññathābhāvi. </span><br><p id=sn35.93:2.5><span class=root>Jivhāviññāṇaṁ aniccaṁ vipariṇāmi aññathābhāvi. </span><br><p id=sn35.93:2.6><span class=root>Yopi hetu yopi paccayo jivhāviññāṇassa uppādāya, sopi hetu sopi paccayo anicco vipariṇāmī aññathābhāvī. </span><br><p id=sn35.93:2.7><span class=root>Aniccaṁ kho pana, bhikkhave, paccayaṁ paṭicca uppannaṁ jivhāviññāṇaṁ, kuto niccaṁ bhavissati. </span><br><p id=sn35.93:2.8><span class=root>Yā kho, bhikkhave, imesaṁ tiṇṇaṁ dhammānaṁ saṅgati sannipāto samavāyo, ayaṁ vuccati jivhāsamphasso. </span><br><p id=sn35.93:2.9><span class=root>Jivhāsamphassopi anicco vipariṇāmī aññathābhāvī. </span><br><p id=sn35.93:2.10><span class=root>Yopi hetu yopi paccayo jivhāsamphassassa uppādāya, sopi hetu sopi paccayo anicco vipariṇāmī aññathābhāvī. </span><br><p id=sn35.93:2.11><span class=root>Aniccaṁ kho pana, bhikkhave, paccayaṁ paṭicca uppanno jivhāsamphasso, kuto nicco bhavissati. </span><br><p id=sn35.93:2.12><span class=root>Phuṭṭho, bhikkhave, vedeti, phuṭṭho ceteti, phuṭṭho sañjānāti. </span><br><p id=sn35.93:2.13><span class=root>Itthetepi dhammā calā ceva byathā ca aniccā vipariṇāmino aññathābhāvino …pe… </span><br><p id=sn35.93:3.1><span class=root>Manañca paṭicca dhamme ca uppajjati manoviññāṇaṁ. </span><br> <span class=sujato>Mind consciousness arises dependent on the mind and ideas. </span><br><p id=sn35.93:3.2><span class=root>Mano anicco vipariṇāmī aññathābhāvī. </span><br> <span class=sujato>The mind is impermanent, decaying, and perishing. </span><br><p id=sn35.93:3.3><span class=root>Dhammā aniccā vipariṇāmino aññathābhāvino. </span><br> <span class=sujato>Ideas are impermanent, decaying, and perishing. </span><br><p id=sn35.93:3.4><span class=root>Itthetaṁ dvayaṁ calañceva byathañca aniccaṁ vipariṇāmi aññathābhāvi. </span><br> <span class=sujato>So this duality is tottering and toppling; it’s impermanent, decaying, and perishing. </span><br><p id=sn35.93:3.5><span class=root>Manoviññāṇaṁ aniccaṁ vipariṇāmi aññathābhāvi. </span><br> <span class=sujato>Mind consciousness is impermanent, decaying, and perishing. </span><br><p id=sn35.93:3.6><span class=root>Yopi hetu yopi paccayo manoviññāṇassa uppādāya, sopi hetu sopi paccayo anicco vipariṇāmī aññathābhāvī. </span><br> <span class=sujato>And the causes and reasons that give rise to mind consciousness are also impermanent, decaying, and perishing. </span><br><p id=sn35.93:3.7><span class=root>Aniccaṁ kho pana, bhikkhave, paccayaṁ paṭicca uppannaṁ manoviññāṇaṁ, kuto niccaṁ bhavissati. </span><br> <span class=sujato>But since mind consciousness has arisen dependent on conditions that are impermanent, how could it be permanent? </span><br><p id=sn35.93:3.8><span class=root>Yā kho, bhikkhave, imesaṁ tiṇṇaṁ dhammānaṁ saṅgati sannipāto samavāyo, ayaṁ vuccati manosamphasso. </span><br> <span class=sujato>The meeting, coming together, and joining together of these three things is called mind contact. </span><br><p id=sn35.93:3.9><span class=root>Manosamphassopi anicco vipariṇāmī aññathābhāvī. </span><br> <span class=sujato>Mind contact is also impermanent, decaying, and perishing. </span><br><p id=sn35.93:3.10><span class=root>Yopi hetu yopi paccayo manosamphassassa uppādāya, sopi hetu sopi paccayo anicco vipariṇāmī aññathābhāvī. </span><br> <span class=sujato>And the causes and reasons that give rise to mind contact are also impermanent, decaying, and perishing. </span><br><p id=sn35.93:3.11><span class=root>Aniccaṁ kho pana, bhikkhave, paccayaṁ paṭicca uppanno manosamphasso, kuto nicco bhavissati. </span><br> <span class=sujato>But since mind contact has arisen dependent on conditions that are impermanent, how could it be permanent? </span><br><p id=sn35.93:3.12><span class=root>Phuṭṭho, bhikkhave, vedeti, phuṭṭho ceteti, phuṭṭho sañjānāti. </span><br> <span class=sujato>Contacted one feels; contacted one intends; contacted one perceives. </span><br><p id=sn35.93:3.13><span class=root>Itthetepi dhammā calā ceva byathā ca aniccā vipariṇāmino aññathābhāvino. </span><br> <span class=sujato>So these things too are tottering and toppling; they’re impermanent, decaying, and perishing. </span><br><p id=sn35.93:3.14><span class=root>Evaṁ kho, bhikkhave, dvayaṁ paṭicca viññāṇaṁ sambhotī”ti. </span><br> <span class=sujato>This is how consciousness exists dependent on a duality.” </span><br><p id=sn35.93:3.15><span class=root>Dasamaṁ. </span><br><p id=sn35.93:3.16><span class=root>Channavaggo catuttho. </span><br><p id=sn35.93:4.0><span class=root>Tassuddānaṁ </span><br><p id=sn35.93:4.1><span class=root>Palokasuññā saṅkhittaṁ, </span><br><p id=sn35.93:4.2><span class=root>channo puṇṇo ca bāhiyo; </span><br><p id=sn35.93:4.3><span class=root>Ejena ca duve vuttā, </span><br><p id=sn35.93:4.4><span class=root>dvayehi apare duveti. </span><br></main><footer class="container footer"><small><a href=/about>Contact info</a></small></footer>