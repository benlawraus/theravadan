<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0248.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0035/sn0035P0247.html>Previous</a><a href=/canon/en/pli/ms/sutta/sn/sn0036.html>Next</a></div><p id=sn35.248:0.1><span class=root>Saṁyutta Nikāya 35.248 </span><br> <span class=sujato>Linked Discourses 35.248 </span><br><p id=sn35.248:0.2><span class=root>19. Āsīvisavagga </span><br> <span class=sujato>19. The Simile of the Vipers </span><br><p id=sn35.248:0.3><span class="root big-bold">Yavakalāpisutta </span><br> <span class=sujato>The Sheaf of Barley </span><br><p id=sn35.248:1.1><span class=root>“Seyyathāpi, bhikkhave, yavakalāpī cātumahāpathe nikkhittā assa. </span><br> <span class=sujato>“Mendicants, suppose a sheaf of barley was placed at a crossroads. </span><br><p id=sn35.248:1.2><span class=root>Atha cha purisā āgaccheyyuṁ byābhaṅgihatthā. </span><br> <span class=sujato>Then six people would come along carrying flails, </span><br><p id=sn35.248:1.3><span class=root>Te yavakalāpiṁ chahi byābhaṅgīhi haneyyuṁ. </span><br> <span class=sujato>and started threshing the sheaf of barley. </span><br><p id=sn35.248:1.4><span class=root>Evañhi sā, bhikkhave, yavakalāpī suhatā assa chahi byābhaṅgīhi haññamānā. </span><br> <span class=sujato>So that sheaf of barley would be thoroughly threshed by those six flails. </span><br><p id=sn35.248:1.5><span class=root>Atha sattamo puriso āgaccheyya byābhaṅgihattho. </span><br> <span class=sujato>Then a seventh person would come along carrying a flail, </span><br><p id=sn35.248:1.6><span class=root>So taṁ yavakalāpiṁ sattamāya byābhaṅgiyā haneyya. </span><br> <span class=sujato>and they’d give the sheaf of barley a seventh threshing. </span><br><p id=sn35.248:1.7><span class=root>Evañhi sā bhikkhave, yavakalāpī suhatatarā assa, sattamāya byābhaṅgiyā haññamānā. </span><br> <span class=sujato>So that sheaf of barley would be even more thoroughly threshed by that seventh flail. </span><br><p id=sn35.248:1.8><span class=root>Evameva kho, bhikkhave, assutavā puthujjano cakkhusmiṁ haññati manāpāmanāpehi rūpehi …pe… </span><br> <span class=sujato>In the same way, an unlearned ordinary person is struck in the eye by both pleasant and unpleasant sights. </span><br><p id=sn35.248:1.9><span class=root>jivhāya haññati manāpāmanāpehi rasehi …pe… </span><br> <span class=sujato>They’re struck in the ear … nose … tongue … body … </span><br><p id=sn35.248:1.10><span class=root>manasmiṁ haññati manāpāmanāpehi dhammehi. </span><br> <span class=sujato>mind by both pleasant and unpleasant ideas. </span><br><p id=sn35.248:1.11><span class=root>Sace so, bhikkhave, assutavā puthujjano āyatiṁ punabbhavāya ceteti, evañhi so, bhikkhave, moghapuriso suhatataro hoti, seyyathāpi sā yavakalāpī sattamāya byābhaṅgiyā haññamānā. </span><br> <span class=sujato>And if that unlearned ordinary person has intentions regarding rebirth into a new state of existence in the future, that futile person is even more thoroughly struck, like that sheaf of barley threshed by the seventh person. </span><br><p id=sn35.248:2.1><span class=root>Bhūtapubbaṁ, bhikkhave, devāsurasaṅgāmo samupabyūḷho ahosi. </span><br> <span class=sujato>Once upon a time, a battle was fought between the gods and the titans. </span><br><p id=sn35.248:2.2><span class=root>Atha kho, bhikkhave, vepacitti asurindo asure āmantesi: </span><br> <span class=sujato>Then Vepacitti, lord of titans, addressed the titans, </span><br><p id=sn35.248:2.3><span class=root>‘sace, mārisā, devāsurasaṅgāme samupabyūḷhe asurā jineyyuṁ devā parājineyyuṁ, yena naṁ sakkaṁ devānamindaṁ kaṇṭhapañcamehi bandhanehi bandhitvā mama santike āneyyātha asurapuran’ti. </span><br> <span class=sujato>‘My good fellows, if the titans defeat the gods in this battle, bind Sakka, the lord of gods, by his limbs and neck and bring him to my presence in the citadel of the titans.’ </span><br><p id=sn35.248:2.4><span class=root>Sakkopi kho, bhikkhave, devānamindo deve tāvatiṁse āmantesi: </span><br> <span class=sujato>Meanwhile, Sakka, lord of gods, addressed the gods of the thirty-three, </span><br><p id=sn35.248:2.5><span class=root>‘sace, mārisā, devāsurasaṅgāme samupabyūḷhe devā jineyyuṁ asurā parājineyyuṁ, yena naṁ vepacittiṁ asurindaṁ kaṇṭhapañcamehi bandhanehi bandhitvā mama santike āneyyātha sudhammaṁ devasabhan’ti. </span><br> <span class=sujato>‘My good fellows, if the gods defeat the titans in this battle, bind Vepacitti by his limbs and neck and bring him to my presence in the Hall of Justice of the gods.’ </span><br><p id=sn35.248:2.6><span class=root>Tasmiṁ kho pana, bhikkhave, saṅgāme devā jiniṁsu, asurā parājiniṁsu. </span><br> <span class=sujato>In that battle the gods won and the titans lost. </span><br><p id=sn35.248:2.7><span class=root>Atha kho, bhikkhave, devā tāvatiṁsā vepacittiṁ asurindaṁ kaṇṭhapañcamehi bandhanehi bandhitvā sakkassa devānamindassa santike ānesuṁ sudhammaṁ devasabhaṁ. </span><br> <span class=sujato>So the gods of the thirty-three bound Vepacitti by his limbs and neck and brought him to Sakka’s presence in the Hall of Justice of the gods. </span><br><p id=sn35.248:2.8><span class=root>Tatra sudaṁ, bhikkhave, vepacitti asurindo kaṇṭhapañcamehi bandhanehi baddho hoti. </span><br> <span class=sujato>And there Vepacitti remained bound by his limbs and neck. </span><br><p id=sn35.248:2.9><span class=root>Yadā kho, bhikkhave, vepacittissa asurindassa evaṁ hoti: </span><br> <span class=sujato>That is, until he thought, </span><br><p id=sn35.248:2.10><span class=root>‘dhammikā kho devā, adhammikā asurā, idheva dānāhaṁ devapuraṁ gacchāmī’ti. </span><br> <span class=sujato>‘It’s the gods who are principled, while the titans are unprincipled. Now I belong right here in the castle of the gods.’ </span><br><p id=sn35.248:2.11><span class=root>Atha kaṇṭhapañcamehi bandhanehi muttaṁ attānaṁ samanupassati, dibbehi ca pañcahi kāmaguṇehi samappito samaṅgībhūto paricāreti. </span><br> <span class=sujato>Then he found himself freed from the bonds on his limbs and neck. He entertained himself, supplied and provided with the five kinds of heavenly sensual stimulation. </span><br><p id=sn35.248:2.12><span class=root>Yadā ca kho, bhikkhave, vepacittissa asurindassa evaṁ hoti: </span><br> <span class=sujato>But when he thought, </span><br><p id=sn35.248:2.13><span class=root>‘dhammikā kho asurā, adhammikā devā, tattheva dānāhaṁ asurapuraṁ gamissāmī’ti. </span><br> <span class=sujato>‘It’s the titans who are principled, while the gods are unprincipled. Now I will go over there to the citadel of the titans,’ </span><br><p id=sn35.248:2.14><span class=root>atha kaṇṭhapañcamehi bandhanehi baddhaṁ attānaṁ samanupassati, dibbehi ca pañcahi kāmaguṇehi parihāyati. </span><br> <span class=sujato>he found himself bound by his limbs and neck, and the five kinds of heavenly sensual stimulation disappeared. </span><br><p id=sn35.248:2.15><span class=root>Evaṁ sukhumaṁ kho, bhikkhave, vepacittibandhanaṁ. </span><br> <span class=sujato>That’s how subtly Vepacitti was bound. </span><br><p id=sn35.248:2.16><span class=root>Tato sukhumataraṁ mārabandhanaṁ. </span><br> <span class=sujato>But the bonds of Māra are even more subtle than that. </span><br><p id=sn35.248:2.17><span class=root>Maññamāno kho, bhikkhave, baddho mārassa, amaññamāno mutto pāpimato. </span><br> <span class=sujato>When you conceive, you’re bound by Māra. Not conceiving, you’re free from the Wicked One. </span><br><p id=sn35.248:3.1><span class=root>‘Asmī’ti, bhikkhave, maññitametaṁ, ‘ayamahamasmī’ti maññitametaṁ, ‘bhavissan’ti maññitametaṁ, ‘na bhavissan’ti maññitametaṁ, ‘rūpī bhavissan’ti maññitametaṁ, ‘arūpī bhavissan’ti maññitametaṁ, ‘saññī bhavissan’ti maññitametaṁ, ‘asaññī bhavissan’ti maññitametaṁ, ‘nevasaññīnāsaññī bhavissan’ti maññitametaṁ. </span><br> <span class=sujato>These are all forms of conceiving: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </span><br><p id=sn35.248:3.2><span class=root>Maññitaṁ, bhikkhave, rogo, maññitaṁ gaṇḍo, maññitaṁ sallaṁ. </span><br> <span class=sujato>Conceit is a disease, a boil, a dart. </span><br><p id=sn35.248:3.3><span class=root>Tasmātiha, bhikkhave, ‘amaññamānena cetasā viharissāmā’ti—</span><br> <span class=sujato>So mendicants, you should train yourselves like this: ‘We will live with a heart that does not conceive.’ </span><br><p id=sn35.248:3.4><span class=root>evañhi vo, bhikkhave, sikkhitabbaṁ. </span><br><p id=sn35.248:4.1><span class=root>‘Asmī’ti, bhikkhave, iñjitametaṁ, ‘ayamahamasmī’ti iñjitametaṁ, ‘bhavissan’ti iñjitametaṁ, ‘na bhavissan’ti iñjitametaṁ, ‘rūpī bhavissan’ti iñjitametaṁ, ‘arūpī bhavissan’ti iñjitametaṁ, ‘saññī bhavissan’ti iñjitametaṁ, ‘asaññī bhavissan’ti iñjitametaṁ, ‘nevasaññīnāsaññī bhavissan’ti iñjitametaṁ. </span><br> <span class=sujato>These are all disturbances: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </span><br><p id=sn35.248:4.2><span class=root>Iñjitaṁ, bhikkhave, rogo, iñjitaṁ gaṇḍo, iñjitaṁ sallaṁ. </span><br> <span class=sujato>Disturbances are a disease, a boil, a dart. </span><br><p id=sn35.248:4.3><span class=root>Tasmātiha, bhikkhave, ‘aniñjamānena cetasā viharissāmā’ti—</span><br> <span class=sujato>So mendicants, you should train yourselves like this: ‘We will live with a heart free of disturbances.’ </span><br><p id=sn35.248:4.4><span class=root>evañhi vo, bhikkhave, sikkhitabbaṁ. </span><br><p id=sn35.248:5.1><span class=root>‘Asmī’ti, bhikkhave, phanditametaṁ, ‘ayamahamasmī’ti phanditametaṁ, ‘bhavissan’ti …pe… ‘na bhavissan’ti … ‘rūpī bhavissan’ti … ‘arūpī bhavissan’ti … ‘saññī bhavissan’ti … ‘asaññī bhavissan’ti … ‘nevasaññīnāsaññī bhavissan’ti phanditametaṁ. </span><br> <span class=sujato>These are all tremblings: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </span><br><p id=sn35.248:5.2><span class=root>Phanditaṁ, bhikkhave, rogo, phanditaṁ gaṇḍo, phanditaṁ sallaṁ. </span><br> <span class=sujato>Trembling is a disease, a boil, a dart. </span><br><p id=sn35.248:5.3><span class=root>Tasmātiha, bhikkhave, ‘aphandamānena cetasā viharissāmā’ti—</span><br> <span class=sujato>So mendicants, you should train yourselves like this: ‘We will live with a heart free of tremblings.’ </span><br><p id=sn35.248:5.4><span class=root>evañhi vo, bhikkhave, sikkhitabbaṁ. </span><br><p id=sn35.248:6.1><span class=root>‘Asmī’ti, bhikkhave, papañcitametaṁ, ‘ayamahamasmī’ti papañcitametaṁ, ‘bhavissan’ti …pe… ‘na bhavissan’ti … ‘rūpī bhavissan’ti … ‘arūpī bhavissan’ti … ‘saññī bhavissan’ti … ‘asaññī bhavissan’ti … ‘nevasaññīnāsaññī bhavissan’ti papañcitametaṁ. </span><br> <span class=sujato>These are all proliferations: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </span><br><p id=sn35.248:6.2><span class=root>Papañcitaṁ, bhikkhave, rogo, papañcitaṁ gaṇḍo, papañcitaṁ sallaṁ. </span><br> <span class=sujato>Proliferation is a disease, a boil, a dart. </span><br><p id=sn35.248:6.3><span class=root>Tasmātiha, bhikkhave, ‘nippapañcena cetasā viharissāmā’ti—</span><br> <span class=sujato>So mendicants, you should train yourselves like this: ‘We will live with a heart free of proliferation.’ </span><br><p id=sn35.248:6.4><span class=root>evañhi vo, bhikkhave, sikkhitabbaṁ. </span><br><p id=sn35.248:7.1><span class=root>‘Asmī’ti, bhikkhave, mānagatametaṁ, ‘ayamahamasmī’ti mānagatametaṁ, ‘bhavissan’ti mānagatametaṁ, ‘na bhavissan’ti mānagatametaṁ, ‘rūpī bhavissan’ti mānagatametaṁ, ‘arūpī bhavissan’ti mānagatametaṁ, ‘saññī bhavissan’ti mānagatametaṁ, ‘asaññī bhavissan’ti mānagatametaṁ, ‘nevasaññīnāsaññī bhavissan’ti mānagatametaṁ. </span><br> <span class=sujato>These are all conceits: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </span><br><p id=sn35.248:7.2><span class=root>Mānagataṁ, bhikkhave, rogo, mānagataṁ gaṇḍo, mānagataṁ sallaṁ. </span><br> <span class=sujato>Conceit is a disease, a boil, a dart. </span><br><p id=sn35.248:7.3><span class=root>Tasmātiha, bhikkhave, ‘nihatamānena cetasā viharissāmā’ti—</span><br> <span class=sujato>So mendicants, you should train yourselves like this: ‘We will live with a heart that has struck down conceit.’” </span><br><p id=sn35.248:7.4><span class=root>evañhi vo, bhikkhave, sikkhitabban”ti. </span><br><p id=sn35.248:7.5><span class=root>Ekādasamaṁ. </span><br><p id=sn35.248:7.6><span class=root>Āsīvisavaggo catuttho. </span><br><p id=sn35.248:8.0><span class=root>Tassuddānaṁ </span><br><p id=sn35.248:8.1><span class=root>Āsīviso ratho kummo, </span><br><p id=sn35.248:8.2><span class=root>dve dārukkhandhā avassuto; </span><br><p id=sn35.248:8.3><span class=root>Dukkhadhammā kiṁsukā vīṇā, </span><br><p id=sn35.248:8.4><span class=root>chappāṇā yavakalāpīti. </span><br><p id=sn35.248:8.5><span class=root>Saḷāyatanavagge catutthapaṇṇāsako samatto. </span><br><p id=sn35.248:9.0><span class=root>Tassa vagguddānaṁ </span><br><p id=sn35.248:9.1><span class=root>Nandikkhayo saṭṭhinayo, </span><br><p id=sn35.248:9.2><span class=root>samuddo uragena ca; </span><br><p id=sn35.248:9.3><span class=root>Catupaṇṇāsakā ete, </span><br><p id=sn35.248:9.4><span class=root>nipātesu pakāsitāti. </span><br><p id=sn35.248:9.5><span class=root>Saḷāyatanasaṁyuttaṁ samattaṁ. </span><br> <span class=sujato>The Linked Discourses on the six sense fields are complete. </span><br></main><footer class="container footer"><small><a href=/about>Contact info</a></small></footer>