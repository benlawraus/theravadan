<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0035.html> Saḷāyatanasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0035/sn0035P0234.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0035/sn0035P0233.html>Previous</a><a href=/canon/en/pli/ms/sutta/sn/sn0035/sn0035P0235.html>Next</a></div><p><div class=verse-container id=sn35.234:0.1><span>Saṁyutta Nikāya 35.234 </span><span class="translation sujato">Linked Discourses 35.234 </span></div><p><div class=verse-container id=sn35.234:0.2><span>18. Samuddavagga </span><span class="translation sujato">18. The Ocean </span></div><p><div class=verse-container id=sn35.234:0.3><span class=big-bold>Udāyīsutta </span><span class="translation sujato">With Udāyī </span></div><p><div class=verse-container id=sn35.234:1.1><span>Ekaṁ samayaṁ āyasmā ca ānando āyasmā ca udāyī kosambiyaṁ viharanti ghositārāme. </span><span class="translation sujato">At one time the venerables Ānanda and Udāyī were staying near Kosambī, in Ghosita’s Monastery. </span></div><p><div class=verse-container id=sn35.234:1.2><span>Atha kho āyasmā udāyī sāyanhasamayaṁ paṭisallānā vuṭṭhito yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi. </span><span class="translation sujato">Then in the late afternoon, Venerable Udāyī came out of retreat, went to Venerable Ānanda, and exchanged greetings with him. </span></div><p><div class=verse-container id=sn35.234:1.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā udāyī āyasmantaṁ ānandaṁ etadavoca: </span><span class="translation sujato">When the greetings and polite conversation were over, he sat down to one side and said to Ānanda: </span></div><p><div class=verse-container id=sn35.234:2.1><span>“Yatheva nu kho, āvuso ānanda, ayaṁ kāyo bhagavatā anekapariyāyena akkhāto vivaṭo pakāsito: </span><span class="translation sujato">“Reverend Ānanda, the Buddha has explained, opened, and illuminated in many ways how this body is not-self. </span></div><p><div class=verse-container id=sn35.234:2.2><span>‘itipāyaṁ kāyo anattā’ti, sakkā evameva viññāṇaṁ pidaṁ ācikkhituṁ desetuṁ paññapetuṁ paṭṭhapetuṁ vivarituṁ vibhajituṁ uttānīkātuṁ: ‘itipidaṁ viññāṇaṁ anattā’”ti? </span><span class="translation sujato">Is it possible to explain consciousness in the same way? To teach, assert, establish, clarify, analyze, and reveal how consciousness is not-self?” </span></div><p><div class=verse-container id=sn35.234:3.1><span>“Yatheva kho, āvuso udāyī, ayaṁ kāyo bhagavatā anekapariyāyena akkhāto vivaṭo pakāsito: </span></div><p><div class=verse-container id=sn35.234:3.2><span>‘itipāyaṁ kāyo anattā’ti, sakkā evameva viññāṇaṁ pidaṁ ācikkhituṁ desetuṁ paññapetuṁ paṭṭhapetuṁ vivarituṁ vibhajituṁ uttānīkātuṁ: ‘itipidaṁ viññāṇaṁ anattā’”ti. </span><span class="translation sujato">“It is possible, Reverend Udāyī. </span></div><p><div class=verse-container id=sn35.234:4.1><span>“Cakkhuñca, āvuso, paṭicca rūpe ca uppajjati cakkhuviññāṇan”ti? </span><span class="translation sujato">Does eye consciousness arise dependent on the eye and sights?” </span></div><p><div class=verse-container id=sn35.234:4.2><span>“Evamāvuso”ti. </span><span class="translation sujato">“Yes, reverend.” </span></div><p><div class=verse-container id=sn35.234:4.3><span>“Yo cāvuso, hetu, yo ca paccayo cakkhuviññāṇassa uppādāya, so ca hetu, so ca paccayo sabbena sabbaṁ sabbathā sabbaṁ aparisesaṁ nirujjheyya. Api nu kho cakkhuviññāṇaṁ paññāyethā”ti? </span><span class="translation sujato">“If the cause and reason that gives rise to eye consciousness were to totally and utterly cease without anything left over, would eye consciousness still be found?” </span></div><p><div class=verse-container id=sn35.234:4.4><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn35.234:4.5><span>“Imināpi kho etaṁ, āvuso, pariyāyena bhagavatā akkhātaṁ vivaṭaṁ pakāsitaṁ: ‘itipidaṁ viññāṇaṁ anattā’”ti …pe…. </span><span class="translation sujato">“In this way, too, it can be understood how consciousness is not-self. </span></div><p><div class=verse-container id=sn35.234:5.1><span>“Jivhañcāvuso, paṭicca rase ca uppajjati jivhāviññāṇan”ti? </span><span class="translation sujato">Does ear … nose … tongue … body … </span></div><p><div class=verse-container id=sn35.234:5.2><span>“Evamāvuso”ti. </span></div><p><div class=verse-container id=sn35.234:5.3><span>“Yo cāvuso, hetu yo ca paccayo jivhāviññāṇassa uppādāya, so ca hetu, so ca paccayo sabbena sabbaṁ sabbathā sabbaṁ aparisesaṁ nirujjheyya, api nu kho jivhāviññāṇaṁ paññāyethā”ti? </span></div><p><div class=verse-container id=sn35.234:5.4><span>“No hetaṁ, āvuso”. </span></div><p><div class=verse-container id=sn35.234:5.5><span>“Imināpi kho etaṁ, āvuso, pariyāyena bhagavatā akkhātaṁ vivaṭaṁ pakāsitaṁ: ‘itipidaṁ viññāṇaṁ anattā’”ti …pe…. </span></div><p><div class=verse-container id=sn35.234:6.1><span>“Manañcāvuso, paṭicca dhamme ca uppajjati manoviññāṇan”ti? </span><span class="translation sujato">mind consciousness arise dependent on the mind and ideas?” </span></div><p><div class=verse-container id=sn35.234:6.2><span>“Evamāvuso”ti. </span><span class="translation sujato">“Yes, reverend.” </span></div><p><div class=verse-container id=sn35.234:6.3><span>“Yo cāvuso, hetu, yo ca paccayo manoviññāṇassa uppādāya, so ca hetu, so ca paccayo sabbena sabbaṁ sabbathā sabbaṁ aparisesaṁ nirujjheyya, api nu kho manoviññāṇaṁ paññāyethā”ti? </span><span class="translation sujato">“If the cause and reason that gives rise to mind consciousness were to totally and utterly cease without anything left over, would mind consciousness still be found?” </span></div><p><div class=verse-container id=sn35.234:6.4><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn35.234:6.5><span>“Imināpi kho etaṁ, āvuso, pariyāyena bhagavatā akkhātaṁ vivaṭaṁ pakāsitaṁ: ‘itipidaṁ viññāṇaṁ anattā’ti. </span><span class="translation sujato">“In this way, too, it can be understood how consciousness is not-self. </span></div><p><div class=verse-container id=sn35.234:7.1><span>Seyyathāpi, āvuso, puriso sāratthiko sāragavesī sārapariyesanaṁ caramāno tiṇhaṁ kuṭhāriṁ ādāya vanaṁ paviseyya. So tattha passeyya mahantaṁ kadalikkhandhaṁ ujuṁ navaṁ akukkukajātaṁ. Tamenaṁ mūle chindeyya; mūle chetvā agge chindeyya; agge chetvā pattavaṭṭiṁ vinibbhujeyya. So tattha pheggumpi nādhigaccheyya, kuto sāraṁ. </span><span class="translation sujato">Suppose there was a person in need of heartwood. Wandering in search of heartwood, they’d take a sharp axe and enter a forest. There they’d see a big banana tree, straight and young and grown free of defects. They’d cut it down at the base, cut off the root, cut off the top, and unroll the coiled sheaths. But they wouldn’t even find sapwood, much less heartwood. </span></div><p><div class=verse-container id=sn35.234:7.2><span>Evameva kho, āvuso, bhikkhu chasu phassāyatanesu nevattānaṁ na attaniyaṁ samanupassati. </span><span class="translation sujato">In the same way, a mendicant sees these six fields of contact as neither self nor belonging to self. </span></div><p><div class=verse-container id=sn35.234:7.3><span>So evaṁ asamanupassanto na kiñci loke upādiyati. </span><span class="translation sujato">So seeing, they don’t grasp anything in the world. </span></div><p><div class=verse-container id=sn35.234:7.4><span>Anupādiyaṁ na paritassati. Aparitassaṁ paccattaññeva parinibbāyati. </span><span class="translation sujato">Not grasping, they’re not anxious. Not being anxious, they personally become extinguished. </span></div><p><div class=verse-container id=sn35.234:7.5><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti. </span><span class="translation sujato">They understand: ‘Rebirth is ended, the spiritual journey has been completed, what had to be done has been done, there is nothing further for this place.’” </span></div><p><div class=verse-container id=sn35.234:7.6><span>Sattamaṁ. </span></div><div class=flex-between><a href=/canon/en/pli/ms/sutta/sn/sn0035/sn0035P0233.html>Previous</a><a href=/canon/en/pli/ms/sutta/sn/sn0035/sn0035P0235.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>