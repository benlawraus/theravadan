<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0016.html> Kassapasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0016/sn0016P0009.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0016/sn0016P0008.html>Previous</a><a href=/canon/en/pli/ms/sutta/sn/sn0016/sn0016P0010.html>Next</a></div><p><div class=verse-container id=sn16.9:0.1><span>Saṁyutta Nikāya 16.9 </span><span class="translation sujato">Linked Discourses 16.9 </span></div><p><div class=verse-container id=sn16.9:0.2><span>1. Kassapavagga </span><span class="translation sujato">1. Kassapa </span></div><p><div class=verse-container id=sn16.9:0.3><span class=big-bold>Jhānābhiññasutta </span><span class="translation sujato">Absorptions and Insights </span></div><p><div class=verse-container id=sn16.9:1.1><span>Sāvatthiyaṁ viharati. </span><span class="translation sujato">At Sāvatthī. </span></div><p><div class=verse-container id=sn16.9:1.2><span>“Ahaṁ, bhikkhave, yāvade ākaṅkhāmi vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharāmi. </span><span class="translation sujato">“Mendicants, whenever I want, quite secluded from sensual pleasures, secluded from unskillful qualities, I enter and remain in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=sn16.9:1.3><span>Kassapopi, bhikkhave, yāvade ākaṅkhati vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">And so does Kassapa. </span></div><p><div class=verse-container id=sn16.9:2.1><span>Ahaṁ, bhikkhave, yāvade ākaṅkhāmi vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharāmi. </span><span class="translation sujato">Whenever I want, as the placing of the mind and keeping it connected are stilled, I enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=sn16.9:2.2><span>Kassapopi, bhikkhave, yāvade ākaṅkhati vitakkavicārānaṁ vūpasamā …pe… dutiyaṁ jhānaṁ upasampajja viharati. </span><span class="translation sujato">And so does Kassapa. </span></div><p><div class=verse-container id=sn16.9:3.1><span>Ahaṁ, bhikkhave, yāvade ākaṅkhāmi pītiyā ca virāgā upekkhako ca viharāmi sato ca sampajāno sukhañca kāyena paṭisaṁvedemi, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharāmi. </span><span class="translation sujato">Whenever I want, with the fading away of rapture, I enter and remain in the third absorption, where I meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=sn16.9:3.2><span>Kassapopi, bhikkhave, yāvade ākaṅkhati pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><span class="translation sujato">And so does Kassapa. </span></div><p><div class=verse-container id=sn16.9:4.1><span>Ahaṁ, bhikkhave, yāvade ākaṅkhāmi sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharāmi. </span><span class="translation sujato">Whenever I want, with the giving up of pleasure and pain, and the ending of former happiness and sadness, I enter and remain in the fourth absorption, without pleasure or pain, with pure equanimity and mindfulness. </span></div><p><div class=verse-container id=sn16.9:4.2><span>Kassapopi, bhikkhave, yāvade ākaṅkhati sukhassa ca pahānā …pe… catutthaṁ jhānaṁ upasampajja viharati. </span><span class="translation sujato">And so does Kassapa. </span></div><p><div class=verse-container id=sn16.9:5.1><span>Ahaṁ, bhikkhave, yāvade ākaṅkhāmi sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ananto ākāsoti ākāsānañcāyatanaṁ upasampajja viharāmi. </span><span class="translation sujato">Whenever I want, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, I enter and remain in the dimension of infinite space. </span></div><p><div class=verse-container id=sn16.9:5.2><span>Kassapopi, bhikkhave, yāvade ākaṅkhati sabbaso rūpasaññānaṁ samatikkamā …pe… ākāsānañcāyatanaṁ upasampajja viharati. </span><span class="translation sujato">And so does Kassapa. </span></div><p><div class=verse-container id=sn16.9:6.1><span>Ahaṁ, bhikkhave, yāvade ākaṅkhāmi sabbaso ākāsānañcāyatanaṁ samatikkamma anantaṁ viññāṇanti viññāṇañcāyatanaṁ upasampajja viharāmi. </span><span class="translation sujato">Whenever I want, going totally beyond the dimension of infinite space, aware that ‘consciousness is infinite’, I enter and remain in the dimension of infinite consciousness. </span></div><p><div class=verse-container id=sn16.9:6.2><span>Kassapopi, bhikkhave, yāvade ākaṅkhati sabbaso ākāsānañcāyatanaṁ samatikkamma anantaṁ viññāṇanti viññāṇañcāyatanaṁ upasampajja viharati. </span><span class="translation sujato">And so does Kassapa. </span></div><p><div class=verse-container id=sn16.9:7.1><span>Ahaṁ, bhikkhave, yāvade ākaṅkhāmi sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharāmi. </span><span class="translation sujato">Whenever I want, going totally beyond the dimension of infinite consciousness, aware that ‘there is nothing at all’, I enter and remain in the dimension of nothingness. </span></div><p><div class=verse-container id=sn16.9:7.2><span>Kassapopi, bhikkhave, yāvade ākaṅkhati …pe… ākiñcaññāyatanaṁ upasampajja viharati. </span><span class="translation sujato">And so does Kassapa. </span></div><p><div class=verse-container id=sn16.9:8.1><span>Ahaṁ, bhikkhave, yāvade ākaṅkhāmi sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharāmi. </span><span class="translation sujato">Whenever I want, going totally beyond the dimension of nothingness, I enter and remain in the dimension of neither perception nor non-perception. </span></div><p><div class=verse-container id=sn16.9:8.2><span>Kassapopi, bhikkhave, yāvade ākaṅkhati …pe… nevasaññānāsaññāyatanaṁ upasampajja viharati. </span><span class="translation sujato">And so does Kassapa. </span></div><p><div class=verse-container id=sn16.9:9.1><span>Ahaṁ, bhikkhave, yāvade ākaṅkhāmi sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharāmi. </span><span class="translation sujato">Whenever I want, going totally beyond the dimension of neither perception nor non-perception, I enter and remain in the cessation of perception and feeling. </span></div><p><div class=verse-container id=sn16.9:9.2><span>Kassapopi, bhikkhave …pe… saññāvedayitanirodhaṁ upasampajja viharati. </span><span class="translation sujato">And so does Kassapa. </span></div><p><div class=verse-container id=sn16.9:10.1><span>Ahaṁ, bhikkhave, yāvade ākaṅkhāmi anekavihitaṁ iddhividhaṁ paccanubhomi—ekopi hutvā bahudhā homi, bahudhāpi hutvā eko homi; āvibhāvaṁ, tirobhāvaṁ, tirokuṭṭaṁ, tiropākāraṁ, tiropabbataṁ, asajjamāno gacchāmi, seyyathāpi ākāse; pathaviyāpi ummujjanimujjaṁ karomi, seyyathāpi udake; udakepi abhijjamāne gacchāmi, seyyathāpi pathaviyaṁ; ākāsepi pallaṅkena kamāmi, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasāmi parimajjāmi; yāva brahmalokāpi kāyena vasaṁ vattemi. </span><span class="translation sujato">Whenever I want, I wield the many kinds of psychic power: multiplying myself and becoming one again; appearing and disappearing; going unobstructed through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful. I control the body as far as the realm of divinity. </span></div><p><div class=verse-container id=sn16.9:10.2><span>Kassapopi, bhikkhave, yāvade ākaṅkhati anekavihitaṁ iddhividhaṁ paccanubhoti …pe… yāva brahmalokāpi kāyena vasaṁ vatteti. </span><span class="translation sujato">And so does Kassapa. </span></div><p><div class=verse-container id=sn16.9:11.1><span>Ahaṁ, bhikkhave, yāvade ākaṅkhāmi dibbāya sotadhātuyā visuddhāya atikkantamānusikāya ubho sadde suṇāmi, dibbe ca mānuse ca, ye dūre santike ca. </span><span class="translation sujato">Whenever I want, with clairaudience that is purified and superhuman, I hear both kinds of sounds, human and heavenly, whether near or far. </span></div><p><div class=verse-container id=sn16.9:11.2><span>Kassapopi, bhikkhave, yāvade ākaṅkhati dibbāya sotadhātuyā …pe… dūre santike ca. </span><span class="translation sujato">And so does Kassapa. </span></div><p><div class=verse-container id=sn16.9:12.1><span>Ahaṁ, bhikkhave, yāvade ākaṅkhāmi parasattānaṁ parapuggalānaṁ cetasā ceto paricca pajānāmi—</span><span class="translation sujato">Whenever I want, I understand the minds of other beings and individuals, having comprehended them with my mind. </span></div><p><div class=verse-container id=sn16.9:12.2><span>sarāgaṁ vā cittaṁ sarāgaṁ cittanti pajānāmi, </span><span class="translation sujato">I understand mind with greed as ‘mind with greed’, </span></div><p><div class=verse-container id=sn16.9:12.3><span>vītarāgaṁ vā cittaṁ vītarāgaṁ cittanti pajānāmi, </span><span class="translation sujato">and mind without greed as ‘mind without greed’; </span></div><p><div class=verse-container id=sn16.9:12.4><span>sadosaṁ vā cittaṁ …pe… </span><span class="translation sujato">mind with hate … </span></div><p><div class=verse-container id=sn16.9:12.5><span>vītadosaṁ vā cittaṁ … </span><span class="translation sujato">mind without hate … </span></div><p><div class=verse-container id=sn16.9:12.6><span>samohaṁ vā cittaṁ … </span><span class="translation sujato">mind with delusion … </span></div><p><div class=verse-container id=sn16.9:12.7><span>vītamohaṁ vā cittaṁ … </span><span class="translation sujato">mind without delusion … </span></div><p><div class=verse-container id=sn16.9:12.8><span>saṅkhittaṁ vā cittaṁ … </span><span class="translation sujato">constricted mind … </span></div><p><div class=verse-container id=sn16.9:12.9><span>vikkhittaṁ vā cittaṁ … </span><span class="translation sujato">scattered mind … </span></div><p><div class=verse-container id=sn16.9:12.10><span>mahaggataṁ vā cittaṁ … </span><span class="translation sujato">expansive mind … </span></div><p><div class=verse-container id=sn16.9:12.11><span>amahaggataṁ vā cittaṁ … </span><span class="translation sujato">unexpansive mind … </span></div><p><div class=verse-container id=sn16.9:12.12><span>sauttaraṁ vā cittaṁ … </span><span class="translation sujato">mind that is not supreme … </span></div><p><div class=verse-container id=sn16.9:12.13><span>anuttaraṁ vā cittaṁ … </span><span class="translation sujato">mind that is supreme … </span></div><p><div class=verse-container id=sn16.9:12.14><span>samāhitaṁ vā cittaṁ … </span><span class="translation sujato">mind immersed in samādhi … </span></div><p><div class=verse-container id=sn16.9:12.15><span>asamāhitaṁ vā cittaṁ … </span><span class="translation sujato">mind not immersed in samādhi … </span></div><p><div class=verse-container id=sn16.9:12.16><span>vimuttaṁ vā cittaṁ … </span><span class="translation sujato">freed mind … </span></div><p><div class=verse-container id=sn16.9:12.17><span>avimuttaṁ vā cittaṁ avimuttaṁ cittanti pajānāmi. </span><span class="translation sujato">unfreed mind … </span></div><p><div class=verse-container id=sn16.9:12.18><span>Kassapopi, bhikkhave, yāvade ākaṅkhati parasattānaṁ parapuggalānaṁ cetasā ceto paricca pajānāti—</span><span class="translation sujato">And so does Kassapa. </span></div><p><div class=verse-container id=sn16.9:12.19><span>sarāgaṁ vā cittaṁ sarāgaṁ cittanti pajānāti …pe… </span></div><p><div class=verse-container id=sn16.9:12.20><span>avimuttaṁ vā cittaṁ avimuttaṁ cittanti pajānāti. </span></div><p><div class=verse-container id=sn16.9:13.1><span>Ahaṁ, bhikkhave, yāvade ākaṅkhāmi anekavihitaṁ pubbenivāsaṁ anussarāmi, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi, anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarāmi. </span><span class="translation sujato">Whenever I want, I recollect my many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. I remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so I recollect my many kinds of past lives, with features and details. </span></div><p><div class=verse-container id=sn16.9:13.2><span>Kassapopi, bhikkhave, yāvade ākaṅkhati anekavihitaṁ pubbenivāsaṁ anussarati, seyyathidaṁ—ekampi jātiṁ …pe… iti sākāraṁ sauddesaṁ anekavihitaṁ pubbenivāsaṁ anussarati. </span><span class="translation sujato">And so does Kassapa. </span></div><p><div class=verse-container id=sn16.9:14.1><span>Ahaṁ, bhikkhave, yāvade ākaṅkhāmi dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāmi: ‘ime vata, bhonto, sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā; te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā, ime vā pana, bhonto, sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā; te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāmi. </span><span class="translation sujato">Whenever I want, with clairvoyance that is purified and superhuman, I see sentient beings passing away and being reborn—inferior and superior, beautiful and ugly, in a good place or a bad place. I understand how sentient beings are reborn according to their deeds. ‘These dear beings did bad things by way of body, speech, and mind. They denounced the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never denounced the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, I see sentient beings passing away and being reborn—inferior and superior, beautiful and ugly, in a good place or a bad place. I understand how sentient beings are reborn according to their deeds. </span></div><p><div class=verse-container id=sn16.9:14.2><span>Kassapopi, bhikkhave, yāvade ākaṅkhati dibbena cakkhunā visuddhena atikkantamānusakena satte passati cavamāne …pe… yathākammūpage satte pajānāti. </span><span class="translation sujato">And so does Kassapa. </span></div><p><div class=verse-container id=sn16.9:15.1><span>Ahaṁ, bhikkhave, āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharāmi. </span><span class="translation sujato">I have realized the undefiled freedom of heart and freedom by wisdom in this very life. And I live having realized it with my own insight due to the ending of defilements. </span></div><p><div class=verse-container id=sn16.9:15.2><span>Kassapopi, bhikkhave, āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī”ti. </span><span class="translation sujato">And so does Kassapa.” </span></div><p><div class=verse-container id=sn16.9:15.3><span>Navamaṁ. </span></div><div class=flex-between><a href=/canon/en/pli/ms/sutta/sn/sn0016/sn0016P0008.html>Previous</a><a href=/canon/en/pli/ms/sutta/sn/sn0016/sn0016P0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>