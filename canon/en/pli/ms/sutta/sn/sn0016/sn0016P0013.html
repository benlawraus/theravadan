<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0016.html> Kassapasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0016/sn0016P0013.html>Deutsch</a> , <a href=/canon/pl/pli/ms/sutta/sn/sn0016/sn0016P0013.html>Polski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0016/sn0016P0012.html>Previous</a><a href=/canon/en/pli/ms/sutta/sn/sn0017.html>Next</a></div><p id=sn16.13:0.1><span class=root>Saṁyutta Nikāya 16.13 </span><br> <span class=sujato>Linked Discourses 16.13 </span><br><p id=sn16.13:0.2><span class=root>1. Kassapavagga </span><br> <span class=sujato>1. Kassapa </span><br><p id=sn16.13:0.3><span class="root big-bold">Saddhammappatirūpakasutta </span><br> <span class=sujato>The Counterfeit of the True Teaching </span><br><p id=sn16.13:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=sn16.13:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=sn16.13:1.3><span class=root>Atha kho āyasmā mahākassapo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahākassapo bhagavantaṁ etadavoca: </span><br> <span class=sujato>Then Venerable Mahākassapa went up to the Buddha, bowed, sat down to one side, and said to him: </span><br><p id=sn16.13:1.4><span class=root>“ko nu kho, bhante, hetu ko paccayo, yena pubbe appatarāni ceva sikkhāpadāni ahesuṁ bahutarā ca bhikkhū aññāya saṇṭhahiṁsu? </span><br> <span class=sujato>“What is the cause, sir, what is the reason why there used to be fewer training rules but more enlightened mendicants? </span><br><p id=sn16.13:1.5><span class=root>Ko pana, bhante, hetu ko paccayo, yenetarahi bahutarāni ceva sikkhāpadāni appatarā ca bhikkhū aññāya saṇṭhahantī”ti? </span><br> <span class=sujato>And what is the cause, what is the reason why these days there are more training rules and fewer enlightened mendicants?” </span><br><p id=sn16.13:1.6><span class=root>“Evañcetaṁ, kassapa, hoti sattesu hāyamānesu saddhamme antaradhāyamāne, bahutarāni ceva sikkhāpadāni honti appatarā ca bhikkhū aññāya saṇṭhahanti. </span><br> <span class=sujato>“That’s how it is, Kassapa. When sentient beings are in decline and the true teaching is disappearing there are more training rules and fewer enlightened mendicants. </span><br><p id=sn16.13:1.7><span class=root>Na tāva, kassapa, saddhammassa antaradhānaṁ hoti yāva na saddhammappatirūpakaṁ loke uppajjati. </span><br> <span class=sujato>The true teaching doesn’t disappear as long the counterfeit of the true teaching hasn’t appeared in the world. </span><br><p id=sn16.13:1.8><span class=root>Yato ca kho, kassapa, saddhammappatirūpakaṁ loke uppajjati, atha saddhammassa antaradhānaṁ hoti. </span><br> <span class=sujato>But when the counterfeit of the true teaching appears in the world then the true teaching disappears. </span><br><p id=sn16.13:2.1><span class=root>Seyyathāpi, kassapa, na tāva jātarūpassa antaradhānaṁ hoti yāva na jātarūpappatirūpakaṁ loke uppajjati. </span><br> <span class=sujato>It’s like native gold, which doesn’t disappear as long as counterfeit gold hasn’t appeared in the world. </span><br><p id=sn16.13:2.2><span class=root>Yato ca kho, kassapa, jātarūpappatirūpakaṁ loke uppajjati, atha kho jātarūpassa antaradhānaṁ hoti. </span><br> <span class=sujato>But when counterfeit gold appears in the world then native gold disappears. </span><br><p id=sn16.13:2.3><span class=root>Evameva kho, kassapa, na tāva saddhammassa antaradhānaṁ hoti yāva na saddhammappatirūpakaṁ loke uppajjati. </span><br> <span class=sujato>In the same way, the true teaching doesn’t disappear as long the counterfeit of the true teaching hasn’t appeared in the world. </span><br><p id=sn16.13:2.4><span class=root>Yato ca kho, kassapa, saddhammappatirūpakaṁ loke uppajjati, atha saddhammassa antaradhānaṁ hoti. </span><br> <span class=sujato>But when the counterfeit of the true teaching appears in the world then the true teaching disappears. </span><br><p id=sn16.13:3.1><span class=root>Na kho, kassapa, pathavīdhātu saddhammaṁ antaradhāpeti, na āpodhātu saddhammaṁ antaradhāpeti, na tejodhātu saddhammaṁ antaradhāpeti, na vāyodhātu saddhammaṁ antaradhāpeti; </span><br> <span class=sujato>It’s not the elements of earth, water, fire, or air that make the true teaching disappear. </span><br><p id=sn16.13:3.2><span class=root>atha kho idheva te uppajjanti moghapurisā ye imaṁ saddhammaṁ antaradhāpenti. </span><br> <span class=sujato>Rather, it’s the silly people who appear right here that make the true teaching disappear. </span><br><p id=sn16.13:3.3><span class=root>Seyyathāpi, kassapa, nāvā ādikeneva opilavati; </span><br> <span class=sujato>The true teaching doesn’t disappear like a ship that sinks all at once. </span><br><p id=sn16.13:3.4><span class=root>na kho, kassapa, evaṁ saddhammassa antaradhānaṁ hoti. </span><br><p id=sn16.13:4.1><span class=root>Pañca khome, kassapa, okkamaniyā dhammā saddhammassa sammosāya antaradhānāya saṁvattanti. </span><br> <span class=sujato>There are five detrimental things that lead to the decline and disappearance of the true teaching. </span><br><p id=sn16.13:4.2><span class=root>Katame pañca? </span><br> <span class=sujato>What five? </span><br><p id=sn16.13:4.3><span class=root>Idha, kassapa, bhikkhū bhikkhuniyo upāsakā upāsikāyo satthari agāravā viharanti appatissā, dhamme agāravā viharanti appatissā, saṅghe agāravā viharanti appatissā, sikkhāya agāravā viharanti appatissā, samādhismiṁ agāravā viharanti appatissā—</span><br> <span class=sujato>It’s when the monks, nuns, laymen, and laywomen lack respect and reverence for the Teacher, the teaching, the Saṅgha, the training, and immersion. </span><br><p id=sn16.13:4.4><span class=root>ime kho, kassapa, pañca okkamaniyā dhammā saddhammassa sammosāya antaradhānāya saṁvattanti. </span><br> <span class=sujato>These five detrimental things lead to the decline and disappearance of the true teaching. </span><br><p id=sn16.13:5.1><span class=root>Pañca khome, kassapa, dhammā saddhammassa ṭhitiyā asammosāya anantaradhānāya saṁvattanti. </span><br> <span class=sujato>There are five things that lead to the continuation, persistence, and enduring of the true teaching. </span><br><p id=sn16.13:5.2><span class=root>Katame pañca? </span><br> <span class=sujato>What five? </span><br><p id=sn16.13:5.3><span class=root>Idha, kassapa, bhikkhū bhikkhuniyo upāsakā upāsikāyo satthari sagāravā viharanti sappatissā, dhamme sagāravā viharanti sappatissā, saṅghe sagāravā viharanti sappatissā, sikkhāya sagāravā viharanti sappatissā, samādhismiṁ sagāravā viharanti sappatissā—</span><br> <span class=sujato>It’s when the monks, nuns, laymen, and laywomen maintain respect and reverence for the Teacher, the teaching, the Saṅgha, the training, and immersion. </span><br><p id=sn16.13:5.4><span class=root>ime kho, kassapa, pañca dhammā saddhammassa ṭhitiyā asammosāya anantaradhānāya saṁvattantī”ti. </span><br> <span class=sujato>These five things lead to the continuation, persistence, and enduring of the true teaching.” </span><br><p id=sn16.13:5.5><span class=root>Terasamaṁ. </span><br><p id=sn16.13:5.6><span class=root>Kassapavaggo paṭhamo. </span><br><p id=sn16.13:6.0><span class=root>Tassuddānaṁ </span><br><p id=sn16.13:6.1><span class=root>Santuṭṭhañca anottappī, </span><br><p id=sn16.13:6.2><span class=root>candūpamaṁ kulūpakaṁ; </span><br><p id=sn16.13:6.3><span class=root>Jiṇṇaṁ tayo ca ovādā, </span><br><p id=sn16.13:6.4><span class=root>jhānābhiññā upassayaṁ; </span><br><p id=sn16.13:6.5><span class=root>Cīvaraṁ paraṁmaraṇaṁ, </span><br><p id=sn16.13:6.6><span class=root>saddhammappatirūpakanti. </span><br><p id=sn16.13:6.7><span class=root>Kassapasaṁyuttaṁ samattaṁ. </span><br> <span class=sujato>The Linked Discourses with Kassapa are complete. </span><br></main><footer class="container footer"><small><a href=/about/>Contact info</a></small></footer>