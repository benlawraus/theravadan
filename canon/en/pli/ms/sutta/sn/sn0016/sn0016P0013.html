<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0016.html> Kassapasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0016/sn0016P0013.html>Deutsch</a> , <a href=/canon/pl/pli/ms/sutta/sn/sn0016/sn0016P0013.html>Polski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0016/sn0016P0012.html>Previous</a><a href=/canon/en/pli/ms/sutta/sn/sn0017.html>Next</a></div><p><div class=verse-container id=sn16.13:0.1><span>Saṁyutta Nikāya 16.13 </span><span class="translation sujato">Linked Discourses 16.13 </span></div><p><div class=verse-container id=sn16.13:0.2><span>1. Kassapavagga </span><span class="translation sujato">1. Kassapa </span></div><p><div class=verse-container id=sn16.13:0.3><span class=big-bold>Saddhammappatirūpakasutta </span><span class="translation sujato">The Counterfeit of the True Teaching </span></div><p><div class=verse-container id=sn16.13:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=sn16.13:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=sn16.13:1.3><span>Atha kho āyasmā mahākassapo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahākassapo bhagavantaṁ etadavoca: </span><span class="translation sujato">Then Venerable Mahākassapa went up to the Buddha, bowed, sat down to one side, and said to him: </span></div><p><div class=verse-container id=sn16.13:1.4><span>“ko nu kho, bhante, hetu ko paccayo, yena pubbe appatarāni ceva sikkhāpadāni ahesuṁ bahutarā ca bhikkhū aññāya saṇṭhahiṁsu? </span><span class="translation sujato">“What is the cause, sir, what is the reason why there used to be fewer training rules but more enlightened mendicants? </span></div><p><div class=verse-container id=sn16.13:1.5><span>Ko pana, bhante, hetu ko paccayo, yenetarahi bahutarāni ceva sikkhāpadāni appatarā ca bhikkhū aññāya saṇṭhahantī”ti? </span><span class="translation sujato">And what is the cause, what is the reason why these days there are more training rules and fewer enlightened mendicants?” </span></div><p><div class=verse-container id=sn16.13:1.6><span>“Evañcetaṁ, kassapa, hoti sattesu hāyamānesu saddhamme antaradhāyamāne, bahutarāni ceva sikkhāpadāni honti appatarā ca bhikkhū aññāya saṇṭhahanti. </span><span class="translation sujato">“That’s how it is, Kassapa. When sentient beings are in decline and the true teaching is disappearing there are more training rules and fewer enlightened mendicants. </span></div><p><div class=verse-container id=sn16.13:1.7><span>Na tāva, kassapa, saddhammassa antaradhānaṁ hoti yāva na saddhammappatirūpakaṁ loke uppajjati. </span><span class="translation sujato">The true teaching doesn’t disappear as long the counterfeit of the true teaching hasn’t appeared in the world. </span></div><p><div class=verse-container id=sn16.13:1.8><span>Yato ca kho, kassapa, saddhammappatirūpakaṁ loke uppajjati, atha saddhammassa antaradhānaṁ hoti. </span><span class="translation sujato">But when the counterfeit of the true teaching appears in the world then the true teaching disappears. </span></div><p><div class=verse-container id=sn16.13:2.1><span>Seyyathāpi, kassapa, na tāva jātarūpassa antaradhānaṁ hoti yāva na jātarūpappatirūpakaṁ loke uppajjati. </span><span class="translation sujato">It’s like native gold, which doesn’t disappear as long as counterfeit gold hasn’t appeared in the world. </span></div><p><div class=verse-container id=sn16.13:2.2><span>Yato ca kho, kassapa, jātarūpappatirūpakaṁ loke uppajjati, atha kho jātarūpassa antaradhānaṁ hoti. </span><span class="translation sujato">But when counterfeit gold appears in the world then native gold disappears. </span></div><p><div class=verse-container id=sn16.13:2.3><span>Evameva kho, kassapa, na tāva saddhammassa antaradhānaṁ hoti yāva na saddhammappatirūpakaṁ loke uppajjati. </span><span class="translation sujato">In the same way, the true teaching doesn’t disappear as long the counterfeit of the true teaching hasn’t appeared in the world. </span></div><p><div class=verse-container id=sn16.13:2.4><span>Yato ca kho, kassapa, saddhammappatirūpakaṁ loke uppajjati, atha saddhammassa antaradhānaṁ hoti. </span><span class="translation sujato">But when the counterfeit of the true teaching appears in the world then the true teaching disappears. </span></div><p><div class=verse-container id=sn16.13:3.1><span>Na kho, kassapa, pathavīdhātu saddhammaṁ antaradhāpeti, na āpodhātu saddhammaṁ antaradhāpeti, na tejodhātu saddhammaṁ antaradhāpeti, na vāyodhātu saddhammaṁ antaradhāpeti; </span><span class="translation sujato">It’s not the elements of earth, water, fire, or air that make the true teaching disappear. </span></div><p><div class=verse-container id=sn16.13:3.2><span>atha kho idheva te uppajjanti moghapurisā ye imaṁ saddhammaṁ antaradhāpenti. </span><span class="translation sujato">Rather, it’s the silly people who appear right here that make the true teaching disappear. </span></div><p><div class=verse-container id=sn16.13:3.3><span>Seyyathāpi, kassapa, nāvā ādikeneva opilavati; </span><span class="translation sujato">The true teaching doesn’t disappear like a ship that sinks all at once. </span></div><p><div class=verse-container id=sn16.13:3.4><span>na kho, kassapa, evaṁ saddhammassa antaradhānaṁ hoti. </span></div><p><div class=verse-container id=sn16.13:4.1><span>Pañca khome, kassapa, okkamaniyā dhammā saddhammassa sammosāya antaradhānāya saṁvattanti. </span><span class="translation sujato">There are five detrimental things that lead to the decline and disappearance of the true teaching. </span></div><p><div class=verse-container id=sn16.13:4.2><span>Katame pañca? </span><span class="translation sujato">What five? </span></div><p><div class=verse-container id=sn16.13:4.3><span>Idha, kassapa, bhikkhū bhikkhuniyo upāsakā upāsikāyo satthari agāravā viharanti appatissā, dhamme agāravā viharanti appatissā, saṅghe agāravā viharanti appatissā, sikkhāya agāravā viharanti appatissā, samādhismiṁ agāravā viharanti appatissā—</span><span class="translation sujato">It’s when the monks, nuns, laymen, and laywomen lack respect and reverence for the Teacher, the teaching, the Saṅgha, the training, and immersion. </span></div><p><div class=verse-container id=sn16.13:4.4><span>ime kho, kassapa, pañca okkamaniyā dhammā saddhammassa sammosāya antaradhānāya saṁvattanti. </span><span class="translation sujato">These five detrimental things lead to the decline and disappearance of the true teaching. </span></div><p><div class=verse-container id=sn16.13:5.1><span>Pañca khome, kassapa, dhammā saddhammassa ṭhitiyā asammosāya anantaradhānāya saṁvattanti. </span><span class="translation sujato">There are five things that lead to the continuation, persistence, and enduring of the true teaching. </span></div><p><div class=verse-container id=sn16.13:5.2><span>Katame pañca? </span><span class="translation sujato">What five? </span></div><p><div class=verse-container id=sn16.13:5.3><span>Idha, kassapa, bhikkhū bhikkhuniyo upāsakā upāsikāyo satthari sagāravā viharanti sappatissā, dhamme sagāravā viharanti sappatissā, saṅghe sagāravā viharanti sappatissā, sikkhāya sagāravā viharanti sappatissā, samādhismiṁ sagāravā viharanti sappatissā—</span><span class="translation sujato">It’s when the monks, nuns, laymen, and laywomen maintain respect and reverence for the Teacher, the teaching, the Saṅgha, the training, and immersion. </span></div><p><div class=verse-container id=sn16.13:5.4><span>ime kho, kassapa, pañca dhammā saddhammassa ṭhitiyā asammosāya anantaradhānāya saṁvattantī”ti. </span><span class="translation sujato">These five things lead to the continuation, persistence, and enduring of the true teaching.” </span></div><p><div class=verse-container id=sn16.13:5.5><span>Terasamaṁ. </span></div><p><div class=verse-container id=sn16.13:5.6><span>Kassapavaggo paṭhamo. </span></div><p><div class=verse-container id=sn16.13:6.0><span>Tassuddānaṁ </span></div><p><div class=verse-container id=sn16.13:6.1><span>Santuṭṭhañca anottappī, </span></div><p><div class=verse-container id=sn16.13:6.2><span>candūpamaṁ kulūpakaṁ; </span></div><p><div class=verse-container id=sn16.13:6.3><span>Jiṇṇaṁ tayo ca ovādā, </span></div><p><div class=verse-container id=sn16.13:6.4><span>jhānābhiññā upassayaṁ; </span></div><p><div class=verse-container id=sn16.13:6.5><span>Cīvaraṁ paraṁmaraṇaṁ, </span></div><p><div class=verse-container id=sn16.13:6.6><span>saddhammappatirūpakanti. </span></div><p><div class=verse-container id=sn16.13:6.7><span>Kassapasaṁyuttaṁ samattaṁ. </span><span class="translation sujato">The Linked Discourses with Kassapa are complete. </span></div><div class=flex-between><a href=/canon/en/pli/ms/sutta/sn/sn0016/sn0016P0012.html>Previous</a><a href=/canon/en/pli/ms/sutta/sn/sn0017.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>