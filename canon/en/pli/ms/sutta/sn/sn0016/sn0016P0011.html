<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0016.html> Kassapasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0016/sn0016P0011.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0016/sn0016P0010.html>Previous</a><a href=/canon/en/pli/ms/sutta/sn/sn0016/sn0016P0012.html>Next</a></div><p><div class=verse-container id=sn16.11:0.1><span>Saṁyutta Nikāya 16.11 </span><span class="translation sujato">Linked Discourses 16.11 </span></div><p><div class=verse-container id=sn16.11:0.2><span>1. Kassapavagga </span><span class="translation sujato">1. Kassapa </span></div><p><div class=verse-container id=sn16.11:0.3><span class=big-bold>Cīvarasutta </span><span class="translation sujato">Robes </span></div><p><div class=verse-container id=sn16.11:1.1><span>Ekaṁ samayaṁ āyasmā mahākassapo rājagahe viharati veḷuvane kalandakanivāpe. </span><span class="translation sujato">At one time Venerable Mahākassapa was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=sn16.11:1.2><span>Tena kho pana samayena āyasmā ānando dakkhiṇagirismiṁ cārikaṁ carati mahatā bhikkhusaṅghena saddhiṁ. </span><span class="translation sujato">Now at that time Venerable Ānanda was wandering in the Southern Hills together with a large Saṅgha of mendicants. </span></div><p><div class=verse-container id=sn16.11:2.1><span>Tena kho pana samayena āyasmato ānandassa tiṁsamattā saddhivihārino bhikkhū sikkhaṁ paccakkhāya hīnāyāvattā bhavanti yebhuyyena kumārabhūtā. </span><span class="translation sujato">And at that time thirty of Ānanda’s mendicant protégés resigned the training and returned to a lesser life. Most of them were youths. </span></div><p><div class=verse-container id=sn16.11:2.2><span>Atha kho āyasmā ānando dakkhiṇagirismiṁ yathābhirantaṁ cārikaṁ caritvā yena rājagahaṁ veḷuvanaṁ kalandakanivāpo yenāyasmā mahākassapo tenupasaṅkami; upasaṅkamitvā āyasmantaṁ mahākassapaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ āyasmā mahākassapo etadavoca: </span><span class="translation sujato">When Venerable Ānanda had wandered in the Southern Hills as long as he pleased, he set out for Rājagaha, to the Bamboo Grove, the squirrels’ feeding ground. He went up to Venerable Mahākassapa, bowed, and sat down to one side. Mahākassapa said to him: </span></div><p><div class=verse-container id=sn16.11:2.3><span>“kati nu kho, āvuso ānanda, atthavase paṭicca bhagavatā kulesu tikabhojanaṁ paññattan”ti? </span><span class="translation sujato">“Reverend Ānanda, for how many reasons did the Buddha lay down a rule against eating in groups of more than three among families?” </span></div><p><div class=verse-container id=sn16.11:3.1><span>“Tayo kho, bhante kassapa, atthavase paṭicca bhagavatā kulesu tikabhojanaṁ paññattaṁ—</span><span class="translation sujato">“Sir, the Buddha laid down that rule for three reasons. </span></div><p><div class=verse-container id=sn16.11:3.2><span>dummaṅkūnaṁ puggalānaṁ niggahāya pesalānaṁ bhikkhūnaṁ phāsuvihārāya, mā pāpicchā pakkhaṁ nissāya saṅghaṁ bhindeyyuṁ, kulānuddayatāya ca. </span><span class="translation sujato">For keeping difficult persons in check and for the comfort of good-hearted mendicants. To prevent those of corrupt wishes from taking sides and dividing the Saṅgha. And out of consideration for families. </span></div><p><div class=verse-container id=sn16.11:3.3><span>Ime kho, bhante kassapa, tayo atthavase paṭicca bhagavatā kulesu tikabhojanaṁ paññattan”ti. </span><span class="translation sujato">These are the three reasons why the Buddha laid down that rule.” </span></div><p><div class=verse-container id=sn16.11:4.1><span>“Atha kiñcarahi tvaṁ, āvuso ānanda, imehi navehi bhikkhūhi indriyesu aguttadvārehi bhojane amattaññūhi jāgariyaṁ ananuyuttehi saddhiṁ cārikaṁ carasi? </span><span class="translation sujato">“So what exactly are you doing, wandering together with these junior mendicants? They don’t guard their sense doors, they eat too much, and they’re not committed to wakefulness. </span></div><p><div class=verse-container id=sn16.11:4.2><span>Sassaghātaṁ maññe carasi, kulūpaghātaṁ maññe carasi. </span><span class="translation sujato">It’s like you’re wandering about wrecking crops and ruining families! </span></div><p><div class=verse-container id=sn16.11:4.3><span>Olujjati kho te, āvuso ānanda, parisā; </span><span class="translation sujato">Your following is falling apart, Reverend Ānanda, </span></div><p><div class=verse-container id=sn16.11:4.4><span>palujjanti kho te, āvuso, navappāyā. </span><span class="translation sujato">and those just getting started are slipping away. </span></div><p><div class=verse-container id=sn16.11:4.5><span>Na vāyaṁ kumārako mattamaññāsī”ti. </span><span class="translation sujato">Yet this boy knows no bounds!” </span></div><p><div class=verse-container id=sn16.11:5.1><span>“Api me, bhante kassapa, sirasmiṁ palitāni jātāni. </span><span class="translation sujato">“Though there are grey hairs on my head, </span></div><p><div class=verse-container id=sn16.11:5.2><span>Atha ca pana mayaṁ ajjāpi āyasmato mahākassapassa kumārakavādā na muccāmā”ti. </span><span class="translation sujato">I still can’t escape being called a boy by Venerable Mahākassapa.” </span></div><p><div class=verse-container id=sn16.11:5.3><span>“Tathā hi pana tvaṁ, āvuso ānanda, imehi navehi bhikkhūhi indriyesu aguttadvārehi bhojane amattaññūhi jāgariyaṁ ananuyuttehi saddhiṁ cārikaṁ carasi, sassaghātaṁ maññe carasi, kulūpaghātaṁ maññe carasi. </span><span class="translation sujato">“It’s because you wander with these junior mendicants. … </span></div><p><div class=verse-container id=sn16.11:5.4><span>Olujjati kho te, āvuso ānanda, parisā; </span><span class="translation sujato">Your following is falling apart, Reverend Ānanda, </span></div><p><div class=verse-container id=sn16.11:5.5><span>palujjanti kho te, āvuso, navappāyā. </span><span class="translation sujato">and those just getting started are slipping away. </span></div><p><div class=verse-container id=sn16.11:5.6><span>Na vāyaṁ kumārako mattamaññāsī”ti. </span><span class="translation sujato">Yet this boy knows no bounds!” </span></div><p><div class=verse-container id=sn16.11:6.1><span>Assosi kho thullanandā bhikkhunī: </span><span class="translation sujato">The nun Thullanandā heard a rumor that </span></div><p><div class=verse-container id=sn16.11:6.2><span>“ayyena kira mahākassapena ayyo ānando vedehamuni kumārakavādena apasādito”ti. </span><span class="translation sujato">Worthy Mahākassapa had rebuked the worthy Ānanda the Videhan sage by calling him a boy. </span></div><p><div class=verse-container id=sn16.11:7.1><span>Atha kho thullanandā bhikkhunī anattamanā anattamanavācaṁ nicchāresi: </span><span class="translation sujato">She was upset and blurted out, </span></div><p><div class=verse-container id=sn16.11:7.2><span>“kiṁ pana ayyo mahākassapo aññatitthiyapubbo samāno ayyaṁ ānandaṁ vedehamuniṁ kumārakavādena apasādetabbaṁ maññatī”ti. </span><span class="translation sujato">“How can the worthy Mahākassapa, who formerly followed another religion, presume to rebuke the worthy Ānanda the Videhan sage by calling him a boy?” </span></div><p><div class=verse-container id=sn16.11:7.3><span>Assosi kho āyasmā mahākassapo thullanandāya bhikkhuniyā imaṁ vācaṁ bhāsamānāya. </span><span class="translation sujato">Mahākassapa heard Thullanandā say these words, </span></div><p><div class=verse-container id=sn16.11:8.1><span>Atha kho āyasmā mahākassapo āyasmantaṁ ānandaṁ etadavoca: </span><span class="translation sujato">and he said to Ānanda, </span></div><p><div class=verse-container id=sn16.11:8.2><span>“tagghāvuso ānanda, thullanandāya bhikkhuniyā sahasā appaṭisaṅkhā vācā bhāsitā. </span><span class="translation sujato">“Indeed, Reverend Ānanda, the nun Thullanandā spoke rashly and without reflection. </span></div><p><div class=verse-container id=sn16.11:8.3><span>Yatvāhaṁ, āvuso, kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajito, nābhijānāmi aññaṁ satthāraṁ uddisitā, aññatra tena bhagavatā arahatā sammāsambuddhena. </span><span class="translation sujato">Since I shaved off my hair and beard, dressed in ocher robes, and went forth from the lay life to homelessness, I don’t recall acknowledging any other teacher apart from the Blessed One, the perfected one, the fully awakened Buddha. </span></div><p><div class=verse-container id=sn16.11:8.4><span>Pubbe me, āvuso, agārikabhūtassa sato etadahosi: </span><span class="translation sujato">Formerly when I was still a layman, I thought: </span></div><p><div class=verse-container id=sn16.11:8.5><span>‘sambādho gharāvāso rajāpatho, abbhokāso pabbajjā. </span><span class="translation sujato">‘Life at home is cramped and dirty, life gone forth is wide open. </span></div><p><div class=verse-container id=sn16.11:8.6><span>Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ. </span><span class="translation sujato">It’s not easy for someone living at home to lead the spiritual life utterly full and pure, like a polished shell. </span></div><p><div class=verse-container id=sn16.11:8.7><span>Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti. </span><span class="translation sujato">Why don’t I shave off my hair and beard, dress in ocher robes, and go forth from the lay life to homelessness?’ </span></div><p><div class=verse-container id=sn16.11:8.8><span>So khvāhaṁ, āvuso, aparena samayena paṭapilotikānaṁ saṅghāṭiṁ kāretvā ye loke arahanto te uddissa kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajiṁ. </span><span class="translation sujato">After some time I made an outer robe of patches and, in the name of the perfected ones in the world, I shaved off my hair and beard, dressed in ocher robes, and went forth from the lay life to homelessness. </span></div><p><div class=verse-container id=sn16.11:9.1><span>So evaṁ pabbajito samāno addhānamaggappaṭipanno addasaṁ bhagavantaṁ antarā ca rājagahaṁ antarā ca nāḷandaṁ bahuputte cetiye nisinnaṁ. </span><span class="translation sujato">When I had gone forth, I traveled along the road between Rājagaha and Nāḷandā, where I saw the Buddha sitting at the Many Sons Shrine. </span></div><p><div class=verse-container id=sn16.11:9.2><span>Disvāna me etadahosi: </span><span class="translation sujato">Seeing him, I thought: </span></div><p><div class=verse-container id=sn16.11:9.3><span>‘satthārañca vatāhaṁ passeyyaṁ, bhagavantameva passeyyaṁ; </span><span class="translation sujato">‘If I’m ever to see a Teacher, it would be this Blessed One! </span></div><p><div class=verse-container id=sn16.11:9.4><span>sugatañca vatāhaṁ passeyyaṁ, bhagavantameva passeyyaṁ; </span><span class="translation sujato">If I’m ever to see a Holy One, it would be this Blessed One! </span></div><p><div class=verse-container id=sn16.11:9.5><span>sammāsambuddhañca vatāhaṁ passeyyaṁ; </span><span class="translation sujato">If I’m ever to see a fully awakened Buddha, it would be this Blessed One!’ </span></div><p><div class=verse-container id=sn16.11:9.6><span>bhagavantameva passeyyan’ti. </span></div><p><div class=verse-container id=sn16.11:9.7><span>So khvāhaṁ, āvuso, tattheva bhagavato pādesu sirasā nipatitvā bhagavantaṁ etadavocaṁ: </span><span class="translation sujato">Then I bowed with my head at the Buddha’s feet and said: </span></div><p><div class=verse-container id=sn16.11:9.8><span>‘satthā me, bhante, bhagavā, sāvakohamasmi; </span><span class="translation sujato">‘Sir, the Buddha is my Teacher, I am his disciple! </span></div><p><div class=verse-container id=sn16.11:9.9><span>satthā me, bhante, bhagavā, sāvakohamasmī’ti. </span><span class="translation sujato">The Buddha is my Teacher, I am his disciple!’ </span></div><p><div class=verse-container id=sn16.11:9.10><span>Evaṁ vutte, maṁ, āvuso, bhagavā etadavoca: </span><span class="translation sujato">The Buddha said to me, </span></div><p><div class=verse-container id=sn16.11:9.11><span>‘yo kho, kassapa, evaṁ sabbacetasā samannāgataṁ sāvakaṁ ajānaññeva vadeyya jānāmīti, apassaññeva vadeyya passāmīti, muddhāpi tassa vipateyya. </span><span class="translation sujato">‘Kassapa, if anyone was to say to such a wholehearted disciple that they know when they don’t know, or that they see when they don’t see, their head would explode. </span></div><p><div class=verse-container id=sn16.11:9.12><span>Ahaṁ kho pana, kassapa, jānaññeva vadāmi jānāmīti, passaññeva vadāmi passāmīti. </span><span class="translation sujato">But Kassapa, when I say that I know and see I really do know and see. </span></div><p><div class=verse-container id=sn16.11:10.1><span>Tasmātiha te, kassapa, evaṁ sikkhitabbaṁ: </span><span class="translation sujato">So you should train like this: </span></div><p><div class=verse-container id=sn16.11:10.2><span>“tibbaṁ me hirottappaṁ paccupaṭṭhitaṁ bhavissati theresu navesu majjhimesū”ti. </span><span class="translation sujato">“I will set up a keen sense of conscience and prudence for seniors, juniors, and those in the middle.” </span></div><p><div class=verse-container id=sn16.11:10.3><span>Evañhi te, kassapa, sikkhitabbaṁ. </span><span class="translation sujato">That’s how you should train. </span></div><p><div class=verse-container id=sn16.11:11.1><span>Tasmātiha te, kassapa, evaṁ sikkhitabbaṁ: </span><span class="translation sujato">And you should train like this: </span></div><p><div class=verse-container id=sn16.11:11.2><span>“yaṁ kiñci dhammaṁ suṇissāmi kusalūpasaṁhitaṁ sabbaṁ taṁ aṭṭhiṁ katvā manasi karitvā sabbacetasā samannāharitvā ohitasoto dhammaṁ suṇissāmī”ti. </span><span class="translation sujato">“Whenever I hear a teaching connected with what’s skillful, I will pay attention, apply the mind, concentrate wholeheartedly, and actively listen to that teaching.” </span></div><p><div class=verse-container id=sn16.11:11.3><span>Evañhi te, kassapa, sikkhitabbaṁ. </span><span class="translation sujato">That’s how you should train. </span></div><p><div class=verse-container id=sn16.11:12.1><span>Tasmātiha te, kassapa, evaṁ sikkhitabbaṁ: </span><span class="translation sujato">And you should train like this: </span></div><p><div class=verse-container id=sn16.11:12.2><span>“sātasahagatā ca me kāyagatāsati na vijahissatī”ti. </span><span class="translation sujato">“I will never neglect mindfulness of the body that is full of pleasure.” </span></div><p><div class=verse-container id=sn16.11:12.3><span>Evañhi te, kassapa, sikkhitabbanti’. </span><span class="translation sujato">That’s how you should train.’ </span></div><p><div class=verse-container id=sn16.11:13.1><span>Atha kho maṁ, āvuso, bhagavā iminā ovādena ovaditvā uṭṭhāyāsanā pakkāmi. </span><span class="translation sujato">And when the Buddha had given me this advice he got up from his seat and left. </span></div><p><div class=verse-container id=sn16.11:13.2><span>Sattāhameva khvāhaṁ, āvuso, saraṇo raṭṭhapiṇḍaṁ bhuñjiṁ aṭṭhamiyā aññā udapādi. </span><span class="translation sujato">For seven days I ate the nation’s almsfood as a debtor. On the eighth day I was enlightened. </span></div><p><div class=verse-container id=sn16.11:14.1><span>Atha kho, āvuso, bhagavā maggā okkamma yena aññataraṁ rukkhamūlaṁ tenupasaṅkami. </span><span class="translation sujato">And then the Buddha left the road and went to the root of a certain tree. </span></div><p><div class=verse-container id=sn16.11:14.2><span>Atha khvāhaṁ, āvuso, paṭapilotikānaṁ saṅghāṭiṁ catugguṇaṁ paññapetvā bhagavantaṁ etadavocaṁ: </span><span class="translation sujato">So I spread out my outer robe of patches folded in four and said to him, </span></div><p><div class=verse-container id=sn16.11:14.3><span>‘idha, bhante, bhagavā nisīdatu, yaṁ mamassa dīgharattaṁ hitāya sukhāyā’ti. </span><span class="translation sujato">‘Sir, sit here. That would be for my lasting welfare and happiness.’ </span></div><p><div class=verse-container id=sn16.11:14.4><span>Nisīdi kho, āvuso, bhagavā paññatte āsane. </span><span class="translation sujato">The Buddha sat on the seat spread out </span></div><p><div class=verse-container id=sn16.11:14.5><span>Nisajja kho maṁ, āvuso, bhagavā etadavoca: </span><span class="translation sujato">and said to me, </span></div><p><div class=verse-container id=sn16.11:14.6><span>‘mudukā kho tyāyaṁ, kassapa, paṭapilotikānaṁ saṅghāṭī’ti. </span><span class="translation sujato">‘Kassapa, this outer robe of patches is soft.’ </span></div><p><div class=verse-container id=sn16.11:14.7><span>‘Paṭiggaṇhātu me, bhante, bhagavā paṭapilotikānaṁ saṅghāṭiṁ anukampaṁ upādāyā’ti. </span><span class="translation sujato">‘Sir, please accept my outer robe of patches out of sympathy.’ </span></div><p><div class=verse-container id=sn16.11:14.8><span>‘Dhāressasi pana me tvaṁ, kassapa, sāṇāni paṁsukūlāni nibbasanānī’ti. </span><span class="translation sujato">‘In that case, Kassapa, will you wear my worn-out hempen rag robe?’ </span></div><p><div class=verse-container id=sn16.11:14.9><span>‘Dhāressāmahaṁ, bhante, bhagavato sāṇāni paṁsukūlāni nibbasanānī’ti. </span><span class="translation sujato">‘I will wear it, sir.’ </span></div><p><div class=verse-container id=sn16.11:14.10><span>So khvāhaṁ, āvuso, paṭapilotikānaṁ saṅghāṭiṁ bhagavato pādāsiṁ. </span><span class="translation sujato">And so I presented my outer robe of patches to the Buddha, </span></div><p><div class=verse-container id=sn16.11:14.11><span>Ahaṁ pana bhagavato sāṇāni paṁsukūlāni nibbasanāni paṭipajjiṁ. </span><span class="translation sujato">and the Buddha presented me with his worn-out hempen rag robe. </span></div><p><div class=verse-container id=sn16.11:15.1><span>Yañhi taṁ, āvuso, sammā vadamāno vadeyya: </span><span class="translation sujato">For if anyone should be rightly called </span></div><p><div class=verse-container id=sn16.11:15.2><span>‘bhagavato putto oraso mukhato jāto dhammajo dhammanimmito dhammadāyādo, paṭiggahitāni sāṇāni paṁsukūlāni nibbasanānī’ti, mamaṁ taṁ sammā vadamāno vadeyya: </span><span class="translation sujato">the Buddha’s true-born son, born from his mouth, born of the teaching, created by the teaching, heir to the teaching, and receiver of his worn-out hempen rag robes, it’s me. </span></div><p><div class=verse-container id=sn16.11:15.3><span>‘bhagavato putto oraso mukhato jāto dhammajo dhammanimmito dhammadāyādo, paṭiggahitāni sāṇāni paṁsukūlāni nibbasanānī’ti. </span></div><p><div class=verse-container id=sn16.11:16.1><span>Ahaṁ kho, āvuso, yāvade ākaṅkhāmi vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharāmi. </span><span class="translation sujato">Whenever I want, quite secluded from sensual pleasures, secluded from unskillful qualities, I enter and remain in the first absorption, which has the rapture and bliss born of seclusion, while placing the mind and keeping it connected. … </span></div><p><div class=verse-container id=sn16.11:16.2><span>Ahaṁ kho, āvuso, yāvade ākaṅkhāmi …pe… </span></div><p><div class=verse-container id=sn16.11:16.3><span>(navannaṁ anupubbavihārasamāpattīnaṁ pañcannañca abhiññānaṁ evaṁ vitthāro veditabbo.) </span><span class="translation sujato">(The nine progressive meditations and the five insights should be told in full.) </span></div><p><div class=verse-container id=sn16.11:17.1><span>Ahaṁ kho, āvuso, āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharāmi; </span><span class="translation sujato">I have realized the undefiled freedom of heart and freedom by wisdom in this very life. And I live having realized it with my own insight due to the ending of defilements. </span></div><p><div class=verse-container id=sn16.11:17.2><span>sattaratanaṁ vā, āvuso, nāgaṁ aḍḍhaṭṭhamaratanaṁ vā tālapattikāya chādetabbaṁ maññeyya, yo me cha abhiññā chādetabbaṁ maññeyyā”ti. </span><span class="translation sujato">Reverend, you might as well think to hide a bull elephant that’s three or three and a half meters tall behind a palm leaf as to hide my six insights.” </span></div><p><div class=verse-container id=sn16.11:18.1><span>Cavittha ca pana thullanandā bhikkhunī brahmacariyamhāti. </span><span class="translation sujato">But the nun Thullanandā fell from the spiritual life. </span></div><p><div class=verse-container id=sn16.11:18.2><span>Ekādasamaṁ. </span></div><div class=flex-between><a href=/canon/en/pli/ms/sutta/sn/sn0016/sn0016P0010.html>Previous</a><a href=/canon/en/pli/ms/sutta/sn/sn0016/sn0016P0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>