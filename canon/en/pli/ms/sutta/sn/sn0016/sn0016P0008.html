<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0016.html> Kassapasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0016/sn0016P0008.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0016/sn0016P0007.html>Previous</a><a href=/canon/en/pli/ms/sutta/sn/sn0016/sn0016P0009.html>Next</a></div><p><div class=verse-container id=sn16.8:0.1><span>Saṁyutta Nikāya 16.8 </span><span class="translation sujato">Linked Discourses 16.8 </span></div><p><div class=verse-container id=sn16.8:0.2><span>1. Kassapavagga </span><span class="translation sujato">1. Kassapa </span></div><p><div class=verse-container id=sn16.8:0.3><span class=big-bold>Tatiyaovādasutta </span><span class="translation sujato">Advice (3rd) </span></div><p><div class=verse-container id=sn16.8:1.1><span>Rājagahe kalandakanivāpe. </span><span class="translation sujato">Near Rājagaha, in the squirrels’ feeding ground. </span></div><p><div class=verse-container id=sn16.8:1.2><span>Atha kho āyasmā mahākassapo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ mahākassapaṁ bhagavā etadavoca: </span><span class="translation sujato">Then Venerable Mahākassapa went up to the Buddha, bowed, and sat down to one side. The Buddha said to him: </span></div><p><div class=verse-container id=sn16.8:1.3><span>“ovada, kassapa, bhikkhū; </span><span class="translation sujato">“Kassapa, advise the mendicants! </span></div><p><div class=verse-container id=sn16.8:1.4><span>karohi, kassapa, bhikkhūnaṁ dhammiṁ kathaṁ. </span><span class="translation sujato">Give them a Dhamma talk! </span></div><p><div class=verse-container id=sn16.8:1.5><span>Ahaṁ vā, kassapa, bhikkhūnaṁ ovadeyyaṁ tvaṁ vā; </span><span class="translation sujato">Either you or I should advise the mendicants </span></div><p><div class=verse-container id=sn16.8:1.6><span>ahaṁ vā bhikkhūnaṁ dhammiṁ kathaṁ kareyyaṁ tvaṁ vā”ti. </span><span class="translation sujato">and give them a Dhamma talk.” </span></div><p><div class=verse-container id=sn16.8:2.1><span>“Dubbacā kho, bhante, etarahi bhikkhū, dovacassakaraṇehi dhammehi samannāgatā, akkhamā, appadakkhiṇaggāhino anusāsanin”ti. </span><span class="translation sujato">“Sir, the mendicants these days are hard to admonish, having qualities that make them hard to admonish. They’re impatient, and don’t take instruction respectfully.” </span></div><p><div class=verse-container id=sn16.8:2.2><span>“Tathā hi pana, kassapa, pubbe therā bhikkhū āraññikā ceva ahesuṁ āraññikattassa ca vaṇṇavādino, piṇḍapātikā ceva ahesuṁ piṇḍapātikattassa ca vaṇṇavādino, paṁsukūlikā ceva ahesuṁ paṁsukūlikattassa ca vaṇṇavādino, tecīvarikā ceva ahesuṁ tecīvarikattassa ca vaṇṇavādino, appicchā ceva ahesuṁ appicchatāya ca vaṇṇavādino, santuṭṭhā ceva ahesuṁ santuṭṭhiyā ca vaṇṇavādino, pavivittā ceva ahesuṁ pavivekassa ca vaṇṇavādino, asaṁsaṭṭhā ceva ahesuṁ asaṁsaggassa ca vaṇṇavādino, āraddhavīriyā ceva ahesuṁ vīriyārambhassa ca vaṇṇavādino. </span><span class="translation sujato">“Kassapa, that’s because formerly the senior mendicants lived in the wilderness, ate only almsfood, wore rag robes, and owned just three robes; and they praised these things. They were of few wishes, content, secluded, aloof, and energetic; and they praised these things. </span></div><p><div class=verse-container id=sn16.8:3.1><span>Tatra yo hoti bhikkhu āraññiko ceva āraññikattassa ca vaṇṇavādī, piṇḍapātiko ceva piṇḍapātikattassa ca vaṇṇavādī, paṁsukūliko ceva paṁsukūlikattassa ca vaṇṇavādī, tecīvariko ceva tecīvarikattassa ca vaṇṇavādī, appiccho ceva appicchatāya ca vaṇṇavādī, santuṭṭho ceva santuṭṭhiyā ca vaṇṇavādī, pavivitto ceva pavivekassa ca vaṇṇavādī, asaṁsaṭṭho ceva asaṁsaggassa ca vaṇṇavādī, āraddhavīriyo ceva vīriyārambhassa ca vaṇṇavādī, taṁ therā bhikkhū āsanena nimantenti: </span><span class="translation sujato">The senior mendicants invite such a mendicant to a seat, saying: </span></div><p><div class=verse-container id=sn16.8:3.2><span>‘ehi, bhikkhu, ko nāmāyaṁ bhikkhu, bhaddako vatāyaṁ bhikkhu, sikkhākāmo vatāyaṁ bhikkhu; ehi, bhikkhu, idaṁ āsanaṁ nisīdāhī’ti. </span><span class="translation sujato">‘Welcome, mendicant! What is this mendicant’s name? This mendicant is good-natured; he really wants to train. Please, mendicant, take a seat.’ </span></div><p><div class=verse-container id=sn16.8:4.1><span>Tatra, kassapa, navānaṁ bhikkhūnaṁ evaṁ hoti: </span><span class="translation sujato">Then the junior mendicants think: </span></div><p><div class=verse-container id=sn16.8:4.2><span>‘yo kira so hoti bhikkhu āraññiko ceva āraññikattassa ca vaṇṇavādī, piṇḍapātiko ceva …pe… paṁsukūliko ceva … tecīvariko ceva … appiccho ceva … santuṭṭho ceva … pavivitto ceva … asaṁsaṭṭho ceva … āraddhavīriyo ceva vīriyārambhassa ca vaṇṇavādī, taṁ therā bhikkhū āsanena nimantenti—</span><span class="translation sujato">‘It seems that when a mendicant lives in the wilderness … and is energetic, and praises these things, senior mendicants invite them to a seat …’ </span></div><p><div class=verse-container id=sn16.8:4.3><span>ehi, bhikkhu, ko nāmāyaṁ bhikkhu, bhaddako vatāyaṁ bhikkhu, sikkhākāmo vatāyaṁ bhikkhu; ehi, bhikkhu, idaṁ āsanaṁ nisīdāhī’ti. </span></div><p><div class=verse-container id=sn16.8:4.4><span>Te tathattāya paṭipajjanti; </span><span class="translation sujato">They practice accordingly. </span></div><p><div class=verse-container id=sn16.8:4.5><span>tesaṁ taṁ hoti dīgharattaṁ hitāya sukhāya. </span><span class="translation sujato">That is for their lasting welfare and happiness. </span></div><p><div class=verse-container id=sn16.8:5.1><span>Etarahi pana, kassapa, therā bhikkhū na ceva āraññikā na ca āraññikattassa vaṇṇavādino, na ceva piṇḍapātikā na ca piṇḍapātikattassa vaṇṇavādino, na ceva paṁsukūlikā na ca paṁsukūlikattassa vaṇṇavādino, na ceva tecīvarikā na ca tecīvarikattassa vaṇṇavādino, na ceva appicchā na ca appicchatāya vaṇṇavādino, na ceva santuṭṭhā na ca santuṭṭhiyā vaṇṇavādino, na ceva pavivittā na ca pavivekassa vaṇṇavādino, na ceva asaṁsaṭṭhā na ca asaṁsaggassa vaṇṇavādino, na ceva āraddhavīriyā na ca vīriyārambhassa vaṇṇavādino. </span><span class="translation sujato">But these days, Kassapa, the senior mendicants don’t live in the wilderness … and aren’t energetic; and they don’t praise these things. </span></div><p><div class=verse-container id=sn16.8:6.1><span>Tatra yo hoti bhikkhu ñāto yasassī lābhī cīvarapiṇḍapātasenāsanagilānappaccayabhesajjaparikkhārānaṁ taṁ therā bhikkhū āsanena nimantenti: </span><span class="translation sujato">When a mendicant is well-known and famous, a recipient of robes, almsfood, lodgings, and medicines and supplies for the sick, senior mendicants invite them to a seat: </span></div><p><div class=verse-container id=sn16.8:6.2><span>‘ehi, bhikkhu, ko nāmāyaṁ bhikkhu, bhaddako vatāyaṁ bhikkhu, sabrahmacārikāmo vatāyaṁ bhikkhu; ehi, bhikkhu, idaṁ āsanaṁ nisīdāhī’ti. </span><span class="translation sujato">‘Welcome, mendicant! What is this mendicant’s name? This mendicant is good-natured; he really likes his fellow monks. Please, mendicant, take a seat.’ </span></div><p><div class=verse-container id=sn16.8:7.1><span>Tatra, kassapa, navānaṁ bhikkhūnaṁ evaṁ hoti: </span><span class="translation sujato">Then the junior mendicants think: </span></div><p><div class=verse-container id=sn16.8:7.2><span>‘yo kira so hoti bhikkhu ñāto yasassī lābhī cīvarapiṇḍapātasenāsanagilānappaccayabhesajjaparikkhārānaṁ taṁ therā bhikkhū āsanena nimantenti—</span><span class="translation sujato">‘It seems that when a mendicant is well-known and famous, a recipient of robes, almsfood, lodgings, and medicines and supplies for the sick, senior mendicants invite them to a seat …’ </span></div><p><div class=verse-container id=sn16.8:7.3><span>ehi, bhikkhu, ko nāmāyaṁ bhikkhu, bhaddako vatāyaṁ bhikkhu, sabrahmacārikāmo vatāyaṁ bhikkhu; ehi, bhikkhu, idaṁ āsanaṁ nisīdāhī’ti. </span></div><p><div class=verse-container id=sn16.8:7.4><span>Te tathattāya paṭipajjanti. </span><span class="translation sujato">They practice accordingly. </span></div><p><div class=verse-container id=sn16.8:7.5><span>Tesaṁ taṁ hoti dīgharattaṁ ahitāya dukkhāya. </span><span class="translation sujato">That is for their lasting harm and suffering. </span></div><p><div class=verse-container id=sn16.8:7.6><span>Yañhi taṁ, kassapa, sammā vadamāno vadeyya: </span><span class="translation sujato">And if it could ever be rightly said that </span></div><p><div class=verse-container id=sn16.8:7.7><span>‘upaddutā brahmacārī brahmacārūpaddavena abhipatthanā brahmacārī brahmacāriabhipatthanenā’ti, etarahi taṁ, kassapa, sammā vadamāno vadeyya: ‘upaddutā brahmacārī brahmacārūpaddavena abhipatthanā brahmacārī brahmacāriabhipatthanenā’”ti. </span><span class="translation sujato">spiritual practitioners are imperiled by the peril of a spiritual practitioner, and vanquished by the vanquishing of a spiritual practitioner, it is these days that this could be rightly said.” </span></div><p><div class=verse-container id=sn16.8:7.8><span>Aṭṭhamaṁ. </span></div><div class=flex-between><a href=/canon/en/pli/ms/sutta/sn/sn0016/sn0016P0007.html>Previous</a><a href=/canon/en/pli/ms/sutta/sn/sn0016/sn0016P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>