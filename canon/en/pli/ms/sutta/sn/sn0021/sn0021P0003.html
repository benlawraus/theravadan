<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0021.html> Bhikkhusaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0021/sn0021P0003.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0021/sn0021P0002.html>Previous</a><a href=/canon/en/pli/ms/sutta/sn/sn0021/sn0021P0004.html>Next</a></div><p><div class=verse-container id=sn21.3:0.1><span>Saṁyutta Nikāya 21.3 </span><span class="translation sujato">Linked Discourses 21.3 </span></div><p><div class=verse-container id=sn21.3:0.2><span>1. Bhikkhuvagga </span><span class="translation sujato">1. Monks </span></div><p><div class=verse-container id=sn21.3:0.3><span class=big-bold>Ghaṭasutta </span><span class="translation sujato">A Mound of Salt </span></div><p><div class=verse-container id=sn21.3:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=sn21.3:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=sn21.3:1.3><span>Tena kho pana samayena āyasmā ca sāriputto āyasmā ca mahāmoggallāno rājagahe viharanti veḷuvane kalandakanivāpe ekavihāre. </span><span class="translation sujato">At that time Venerables Sāriputta and Moggallāna were staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=sn21.3:1.4><span>Atha kho āyasmā sāriputto sāyanhasamayaṁ paṭisallānā vuṭṭhito yenāyasmā mahāmoggallāno tenupasaṅkami; upasaṅkamitvā āyasmatā mahāmoggallānena saddhiṁ sammodi. </span><span class="translation sujato">Then in the late afternoon, Venerable Sāriputta came out of retreat, went to Venerable Moggallāna, and exchanged greetings with him. </span></div><p><div class=verse-container id=sn21.3:1.5><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā sāriputto āyasmantaṁ mahāmoggallānaṁ etadavoca: </span><span class="translation sujato">When the greetings and polite conversation were over, Sāriputta sat down to one side, and said to Mahāmoggallāna: </span></div><p><div class=verse-container id=sn21.3:2.1><span>“Vippasannāni kho te, āvuso moggallāna, indriyāni; </span><span class="translation sujato">“Reverend Moggallāna, your faculties are so very clear, and your complexion is pure and bright. </span></div><p><div class=verse-container id=sn21.3:2.2><span>parisuddho mukhavaṇṇo pariyodāto santena nūnāyasmā mahāmoggallāno ajja vihārena vihāsī”ti. </span><span class="translation sujato">Have you spent the day in a peaceful meditation?” </span></div><p><div class=verse-container id=sn21.3:2.3><span>“Oḷārikena khvāhaṁ, āvuso, ajja vihārena vihāsiṁ. </span><span class="translation sujato">“Reverend, I’ve spent the day in a coarse meditation. </span></div><p><div class=verse-container id=sn21.3:2.4><span>Api ca me ahosi dhammī kathā”ti. </span><span class="translation sujato">But I have had some Dhamma talk.” </span></div><p><div class=verse-container id=sn21.3:2.5><span>“Kena saddhiṁ panāyasmato mahāmoggallānassa ahosi dhammī kathā”ti? </span><span class="translation sujato">“Who did you have a Dhamma talk with?” </span></div><p><div class=verse-container id=sn21.3:2.6><span>“Bhagavatā kho me, āvuso, saddhiṁ ahosi dhammī kathā”ti. </span><span class="translation sujato">“With the Buddha.” </span></div><p><div class=verse-container id=sn21.3:2.7><span>“Dūre kho, āvuso, bhagavā etarahi sāvatthiyaṁ viharati jetavane anāthapiṇḍikassa ārāme. </span><span class="translation sujato">“But Reverend, the Buddha is far away. He’s staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=sn21.3:2.8><span>Kiṁ nu kho āyasmā mahāmoggallāno bhagavantaṁ iddhiyā upasaṅkami; </span><span class="translation sujato">Did you go to him with your psychic power, </span></div><p><div class=verse-container id=sn21.3:2.9><span>udāhu bhagavā āyasmantaṁ mahāmoggallānaṁ iddhiyā upasaṅkamī”ti? </span><span class="translation sujato">or did he come to you?” </span></div><p><div class=verse-container id=sn21.3:2.10><span>“Na khvāhaṁ, āvuso, bhagavantaṁ iddhiyā upasaṅkamiṁ; </span><span class="translation sujato">“No reverend, I didn’t go to him with my psychic power, </span></div><p><div class=verse-container id=sn21.3:2.11><span>napi maṁ bhagavā iddhiyā upasaṅkami. </span><span class="translation sujato">nor did he come to me. </span></div><p><div class=verse-container id=sn21.3:2.12><span>Api ca me yāvatā bhagavā ettāvatā dibbacakkhu visujjhi dibbā ca sotadhātu. </span><span class="translation sujato">Rather, the Buddha cleared his clairvoyance and clairaudience towards me, </span></div><p><div class=verse-container id=sn21.3:2.13><span>Bhagavatopi yāvatāhaṁ ettāvatā dibbacakkhu visujjhi dibbā ca sotadhātū”ti. </span><span class="translation sujato">and I cleared my clairvoyance and clairaudience towards him.” </span></div><p><div class=verse-container id=sn21.3:2.14><span>“Yathākathaṁ panāyasmato mahāmoggallānassa bhagavatā saddhiṁ ahosi dhammī kathā”ti? </span><span class="translation sujato">“But what manner of Dhamma talk did you have together?” </span></div><p><div class=verse-container id=sn21.3:3.1><span>“Idhāhaṁ, āvuso, bhagavantaṁ etadavocaṁ: </span><span class="translation sujato">“Well, reverend, I said to the Buddha, </span></div><p><div class=verse-container id=sn21.3:3.2><span>‘āraddhavīriyo āraddhavīriyoti, bhante, vuccati. </span><span class="translation sujato">‘Sir, they speak of one who is energetic. </span></div><p><div class=verse-container id=sn21.3:3.3><span>Kittāvatā nu kho, bhante, āraddhavīriyo hotī’ti? </span><span class="translation sujato">How is an energetic person defined?’ </span></div><p><div class=verse-container id=sn21.3:3.4><span>Evaṁ vutte, maṁ, āvuso, bhagavā etadavoca: </span><span class="translation sujato">When I said this, the Buddha said, </span></div><p><div class=verse-container id=sn21.3:3.5><span>‘idha, moggallāna, bhikkhu āraddhavīriyo viharati—</span><span class="translation sujato">‘Moggallāna, it’s when a mendicant lives with energy roused up: </span></div><p><div class=verse-container id=sn21.3:3.6><span>kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatīti. </span><span class="translation sujato">“Gladly, let only skin, sinews, and bones remain! Let the flesh and blood waste away in my body! I will not stop trying until I have achieved what is possible by human strength, energy, and vigor.” </span></div><p><div class=verse-container id=sn21.3:3.7><span>Evaṁ kho, moggallāna, āraddhavīriyo hotī’ti. </span><span class="translation sujato">That’s how a person is energetic.’ </span></div><p><div class=verse-container id=sn21.3:3.8><span>Evaṁ kho me, āvuso, bhagavatā saddhiṁ ahosi dhammī kathā”ti. </span><span class="translation sujato">That’s the Dhamma talk I had together with the Buddha.” </span></div><p><div class=verse-container id=sn21.3:4.1><span>“Seyyathāpi, āvuso, himavato pabbatarājassa parittā pāsāṇasakkharā yāvadeva upanikkhepanamattāya; </span><span class="translation sujato">“Reverend, next to Venerable Mahāmoggallāna I’m like a few pieces of gravel next to the Himalayas, the king of mountains. </span></div><p><div class=verse-container id=sn21.3:4.2><span>evameva kho mayaṁ āyasmato mahāmoggallānassa yāvadeva upanikkhepanamattāya. </span></div><p><div class=verse-container id=sn21.3:4.3><span>Āyasmā hi mahāmoggallāno mahiddhiko mahānubhāvo ākaṅkhamāno kappaṁ tiṭṭheyyā”ti. </span><span class="translation sujato">Venerable Mahāmoggallāna is so mighty and powerful he could, if he wished, live on for the proper lifespan.” </span></div><p><div class=verse-container id=sn21.3:5.1><span>“Seyyathāpi, āvuso, mahatiyā loṇaghaṭāya parittā loṇasakkharāya yāvadeva upanikkhepanamattāya; </span><span class="translation sujato">“Reverend, next to Venerable Sāriputta I’m like a few grains of salt next to a mound of salt. </span></div><p><div class=verse-container id=sn21.3:5.2><span>evameva kho mayaṁ āyasmato sāriputtassa yāvadeva upanikkhepanamattāya. </span></div><p><div class=verse-container id=sn21.3:5.3><span>Āyasmā hi sāriputto bhagavatā anekapariyāyena thomito vaṇṇito pasattho: </span><span class="translation sujato">Venerable Sāriputta has been commended, complimented, and praised by the Buddha: </span></div><p><div class=verse-container id=sn21.3:6.1><span>‘Sāriputtova paññāya, </span><span class="translation sujato">‘Sāriputta is full of wisdom, </span></div><p><div class=verse-container id=sn21.3:6.2><span>sīlena upasamena ca; </span><span class="translation sujato">ethics, and peace. </span></div><p><div class=verse-container id=sn21.3:6.3><span>Yopi pāraṅgato bhikkhu, </span><span class="translation sujato">Even a mendicant who has crossed over </span></div><p><div class=verse-container id=sn21.3:6.4><span>etāvaparamo siyā’”ti. </span><span class="translation sujato">might at best equal him.’” </span></div><p><div class=verse-container id=sn21.3:7.1><span>Itiha te ubho mahānāgā aññamaññassa subhāsitaṁ sulapitaṁ samanumodiṁsūti. </span><span class="translation sujato">And so these two spiritual giants agreed with each others’ fine words. </span></div><p><div class=verse-container id=sn21.3:7.2><span>Tatiyaṁ. </span></div><div class=flex-between><a href=/canon/en/pli/ms/sutta/sn/sn0021/sn0021P0002.html>Previous</a><a href=/canon/en/pli/ms/sutta/sn/sn0021/sn0021P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>