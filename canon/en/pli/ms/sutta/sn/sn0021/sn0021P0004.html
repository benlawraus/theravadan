<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0021.html> Bhikkhusaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0021/sn0021P0004.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0021/sn0021P0003.html>Previous</a><a href=/canon/en/pli/ms/sutta/sn/sn0021/sn0021P0005.html>Next</a></div><p><div class=verse-container id=sn21.4:0.1><span>Saṁyutta Nikāya 21.4 </span><span class="translation sujato">Linked Discourses 21.4 </span></div><p><div class=verse-container id=sn21.4:0.2><span>1. Bhikkhuvagga </span><span class="translation sujato">1. Monks </span></div><p><div class=verse-container id=sn21.4:0.3><span class=big-bold>Navasutta </span><span class="translation sujato">A Junior Mendicant </span></div><p><div class=verse-container id=sn21.4:1.1><span>Sāvatthiyaṁ viharati. </span><span class="translation sujato">At Sāvatthī. </span></div><p><div class=verse-container id=sn21.4:1.2><span>Tena kho pana samayena aññataro navo bhikkhu pacchābhattaṁ piṇḍapātapaṭikkanto vihāraṁ pavisitvā appossukko tuṇhībhūto saṅkasāyati, na bhikkhūnaṁ veyyāvaccaṁ karoti cīvarakārasamaye. </span><span class="translation sujato">Now at that time a certain junior monk, after his meal, on his return from almsround, entered his dwelling, where he adhered to passivity and silence. And he didn’t help the mendicants out when it was time to sew robes. </span></div><p><div class=verse-container id=sn21.4:1.3><span>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">Then several mendicants went up to the Buddha, bowed, sat down to one side, and told him what had happened. </span></div><p><div class=verse-container id=sn21.4:1.4><span>“idha, bhante, aññataro navo bhikkhu pacchābhattaṁ piṇḍapātapaṭikkanto vihāraṁ pavisitvā appossukko tuṇhībhūto saṅkasāyati, na bhikkhūnaṁ veyyāvaccaṁ karoti cīvarakārasamaye”ti. </span></div><p><div class=verse-container id=sn21.4:2.1><span>Atha kho bhagavā aññataraṁ bhikkhuṁ āmantesi: </span><span class="translation sujato">So the Buddha addressed one of the monks, </span></div><p><div class=verse-container id=sn21.4:2.2><span>“ehi tvaṁ, bhikkhu, mama vacanena taṁ bhikkhuṁ āmantehi ‘satthā taṁ, āvuso, āmantetī’”ti. </span><span class="translation sujato">“Please, monk, in my name tell that monk that the Teacher summons him.” </span></div><p><div class=verse-container id=sn21.4:2.3><span>“Evaṁ, bhante”ti kho so bhikkhu bhagavato paṭissutvā yena so bhikkhu tenupasaṅkami; upasaṅkamitvā taṁ bhikkhuṁ etadavoca: </span><span class="translation sujato">“Yes, sir,” that monk replied. He went to that monk and said to him, </span></div><p><div class=verse-container id=sn21.4:2.4><span>“satthā taṁ, āvuso, āmantetī”ti. </span><span class="translation sujato">“Reverend, the teacher summons you.” </span></div><p><div class=verse-container id=sn21.4:2.5><span>“Evamāvuso”ti kho so bhikkhu tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho taṁ bhikkhuṁ bhagavā etadavoca: </span><span class="translation sujato">“Yes, reverend,” that monk replied. He went to the Buddha, bowed, and sat down to one side. The Buddha said to him: </span></div><p><div class=verse-container id=sn21.4:2.6><span>“saccaṁ kira tvaṁ, bhikkhu, pacchābhattaṁ piṇḍapātapaṭikkanto vihāraṁ pavisitvā appossukko tuṇhībhūto saṅkasāyasi, na bhikkhūnaṁ veyyāvaccaṁ karosi cīvarakārasamaye”ti? </span><span class="translation sujato">“Is it really true, monk, that after your meal, on your return from almsround, you entered your dwelling, where you adhered to passivity and silence, and you didn’t help the mendicants out when it was time to sew robes?” </span></div><p><div class=verse-container id=sn21.4:2.7><span>“Ahampi kho, bhante, sakaṁ kiccaṁ karomī”ti. </span><span class="translation sujato">“Sir, I am doing my own work.” </span></div><p><div class=verse-container id=sn21.4:3.1><span>Atha kho bhagavā tassa bhikkhuno cetasā cetoparivitakkamaññāya bhikkhū āmantesi: </span><span class="translation sujato">Then the Buddha, knowing that monk’s train of thought, addressed the mendicants: </span></div><p><div class=verse-container id=sn21.4:3.2><span>“mā kho tumhe, bhikkhave, etassa bhikkhuno ujjhāyittha. </span><span class="translation sujato">“Mendicants, don’t complain about this monk. </span></div><p><div class=verse-container id=sn21.4:3.3><span>Eso kho, bhikkhave, bhikkhu catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī akicchalābhī akasiralābhī, yassa catthāya kulaputtā sammadeva agārasmā anagāriyaṁ pabbajanti, tadanuttaraṁ brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharatī”ti. </span><span class="translation sujato">This monk gets the four absorptions—blissful meditations in this life that belong to the higher mind—when he wants, without trouble or difficulty. He has realized the supreme culmination of the spiritual path in this very life, and lives having achieved with his own insight the goal for which gentlemen rightly go forth from the lay life to homelessness.” </span></div><p><div class=verse-container id=sn21.4:4.1><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=sn21.4:4.2><span>Idaṁ vatvāna sugato athāparaṁ etadavoca satthā: </span><span class="translation sujato">Then the Holy One, the Teacher, went on to say: </span></div><p><div class=verse-container id=sn21.4:5.1><span>“Nayidaṁ sithilamārabbha, </span><span class="translation sujato">“Not by being slack, </span></div><p><div class=verse-container id=sn21.4:5.2><span>nayidaṁ appena thāmasā; </span><span class="translation sujato">or with little strength </span></div><p><div class=verse-container id=sn21.4:5.3><span>Nibbānaṁ adhigantabbaṁ, </span><span class="translation sujato">is extinguishment realized, </span></div><p><div class=verse-container id=sn21.4:5.4><span>sabbadukkhappamocanaṁ. </span><span class="translation sujato">the freedom from all suffering. </span></div><p><div class=verse-container id=sn21.4:6.1><span>Ayañca daharo bhikkhu, </span><span class="translation sujato">This young monk, </span></div><p><div class=verse-container id=sn21.4:6.2><span>ayamuttamapuriso; </span><span class="translation sujato">this best of men, </span></div><p><div class=verse-container id=sn21.4:6.3><span>Dhāreti antimaṁ dehaṁ, </span><span class="translation sujato">bears his final body, </span></div><p><div class=verse-container id=sn21.4:6.4><span>jetvā māraṁ savāhinin”ti. </span><span class="translation sujato">having vanquished Māra and his mount.” </span></div><p><div class=verse-container id=sn21.4:6.5><span>Catutthaṁ. </span></div><div class=flex-between><a href=/canon/en/pli/ms/sutta/sn/sn0021/sn0021P0003.html>Previous</a><a href=/canon/en/pli/ms/sutta/sn/sn0021/sn0021P0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>