<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0002.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0022/sn0022P0001.html>Previous</a><a href=/canon/en/pli/ms/sutta/sn/sn0022/sn0022P0003.html>Next</a></div><p id=sn22.2:0.1><span class=root>Saṁyutta Nikāya 22.2 </span><br> <span class=sujato>Linked Discourses 22.2 </span><br><p id=sn22.2:0.2><span class=root>1. Nakulapituvagga </span><br> <span class=sujato>1. Nakula’s Father </span><br><p id=sn22.2:0.3><span class="root big-bold">Devadahasutta </span><br> <span class=sujato>At Devadaha </span><br><p id=sn22.2:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=sn22.2:1.2><span class=root>ekaṁ samayaṁ bhagavā sakkesu viharati devadahaṁ nāma sakyānaṁ nigamo. </span><br> <span class=sujato>At one time the Buddha was staying in the land of the Sakyans, where they have a town named Devadaha. </span><br><p id=sn22.2:1.3><span class=root>Atha kho sambahulā pacchābhūmagamikā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>Then several mendicants who were heading for the west went up to the Buddha, bowed, sat down to one side, and said to him, </span><br><p id=sn22.2:1.4><span class=root>“icchāma mayaṁ, bhante, pacchābhūmaṁ janapadaṁ gantuṁ, pacchābhūme janapade nivāsaṁ kappetun”ti. </span><br> <span class=sujato>“Sir, we wish to go to a western land to take up residence there.” </span><br><p id=sn22.2:2.1><span class=root>“Apalokito pana vo, bhikkhave, sāriputto”ti? </span><br> <span class=sujato>“But mendicants, have you taken leave of Sāriputta?” </span><br><p id=sn22.2:2.2><span class=root>“Na kho no, bhante, apalokito āyasmā sāriputto”ti. </span><br> <span class=sujato>“No, sir, we haven’t.” </span><br><p id=sn22.2:2.3><span class=root>“Apaloketha, bhikkhave, sāriputtaṁ. </span><br> <span class=sujato>“You should take leave of Sāriputta. </span><br><p id=sn22.2:2.4><span class=root>Sāriputto, bhikkhave, paṇḍito, bhikkhūnaṁ anuggāhako sabrahmacārīnan”ti. </span><br> <span class=sujato>He’s astute, and supports his spiritual companions, the mendicants.” </span><br><p id=sn22.2:2.5><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=sn22.2:3.1><span class=root>Tena kho pana samayena āyasmā sāriputto bhagavato avidūre aññatarasmiṁ eḷagalāgumbe nisinno hoti. </span><br> <span class=sujato>Now at that time Venerable Sāriputta was sitting not far from the Buddha in a clump of golden shower trees. </span><br><p id=sn22.2:3.2><span class=root>Atha kho te bhikkhū bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā yenāyasmā sāriputto tenupasaṅkamiṁsu; upasaṅkamitvā āyasmatā sāriputtena saddhiṁ sammodiṁsu. </span><br> <span class=sujato>And then those mendicants approved and agreed with what the Buddha said. They got up from their seat, bowed, and respectfully circled the Buddha, keeping him on their right. Then they went up to Venerable Sāriputta, and exchanged greetings with him. </span><br><p id=sn22.2:3.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ sāriputtaṁ etadavocuṁ: </span><br> <span class=sujato>When the greetings and polite conversation were over, they sat down to one side and said to him, </span><br><p id=sn22.2:3.4><span class=root>“icchāma mayaṁ, āvuso sāriputta, pacchābhūmaṁ janapadaṁ gantuṁ, pacchābhūme janapade nivāsaṁ kappetuṁ. </span><br> <span class=sujato>“Reverend Sāriputta, we wish to go to a western land to take up residence there. </span><br><p id=sn22.2:3.5><span class=root>Apalokito no satthā”ti. </span><br> <span class=sujato>We have taken leave of the Teacher.” </span><br><p id=sn22.2:4.1><span class=root>“Santi hāvuso, nānāverajjagataṁ bhikkhuṁ pañhaṁ pucchitāro—</span><br> <span class=sujato>“Reverends, there are those who question a mendicant who has gone abroad—</span><br><p id=sn22.2:4.2><span class=root>khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi. </span><br> <span class=sujato>astute aristocrats, brahmins, householders, and ascetics—</span><br><p id=sn22.2:4.3><span class=root>Paṇḍitā hāvuso, manussā vīmaṁsakā: </span><br> <span class=sujato>for astute people are inquisitive: </span><br><p id=sn22.2:4.4><span class=root>‘kiṁvādī panāyasmantānaṁ satthā kimakkhāyī’ti, kacci vo āyasmantānaṁ dhammā sussutā suggahitā sumanasikatā sūpadhāritā suppaṭividdhā paññāya, yathā byākaramānā āyasmanto vuttavādino ceva bhagavato assatha, na ca bhagavantaṁ abhūtena abbhācikkheyyātha, dhammassa cānudhammaṁ byākareyyātha, na ca koci sahadhammiko vādānuvādo gārayhaṁ ṭhānaṁ āgaccheyyā”ti? </span><br> <span class=sujato>‘But what does the venerables’ Teacher teach? What does he explain?’ I trust the venerables have properly heard, learned, applied the mind, and remembered the teachings, and penetrated them with wisdom. That way, when answering you will repeat what the Buddha has said and not misrepresent him with an untruth. You will explain in line with the teaching, with no legitimate grounds for rebuttal and criticism.” </span><br><p id=sn22.2:5.1><span class=root>“Dūratopi kho mayaṁ, āvuso, āgaccheyyāma āyasmato sāriputtassa santike etassa bhāsitassa atthamaññātuṁ. </span><br> <span class=sujato>“Reverend, we would travel a long way to learn the meaning of this statement in the presence of Venerable Sāriputta. </span><br><p id=sn22.2:5.2><span class=root>Sādhu vatāyasmantaṁyeva sāriputtaṁ paṭibhātu etassa bhāsitassa attho”ti. </span><br> <span class=sujato>May Venerable Sāriputta himself please clarify the meaning of this.” </span><br><p id=sn22.2:5.3><span class=root>“Tena hāvuso, suṇātha, sādhukaṁ manasi karotha, bhāsissāmī”ti. </span><br> <span class=sujato>“Well then, reverends, listen and apply your mind well, I will speak.” </span><br><p id=sn22.2:5.4><span class=root>“Evamāvuso”ti kho te bhikkhū āyasmato sāriputtassa paccassosuṁ. </span><br> <span class=sujato>“Yes, reverend,” they replied. </span><br><p id=sn22.2:5.5><span class=root>Āyasmā sāriputto etadavoca: </span><br> <span class=sujato>Sāriputta said this: </span><br><p id=sn22.2:6.1><span class=root>“Santi hāvuso, nānāverajjagataṁ bhikkhuṁ pañhaṁ pucchitāro—</span><br> <span class=sujato>“Reverends, there are those who question a mendicant who has gone abroad—</span><br><p id=sn22.2:6.2><span class=root>khattiyapaṇḍitāpi …pe… samaṇapaṇḍitāpi. </span><br> <span class=sujato>astute aristocrats, brahmins, householders, and ascetics—</span><br><p id=sn22.2:6.3><span class=root>Paṇḍitā hāvuso, manussā vīmaṁsakā: </span><br> <span class=sujato>for astute people are inquisitive: </span><br><p id=sn22.2:6.4><span class=root>‘kiṁvādī panāyasmantānaṁ satthā kimakkhāyī’ti? </span><br> <span class=sujato>‘But what does the venerables’ Teacher teach? What does he explain?’ </span><br><p id=sn22.2:6.5><span class=root>Evaṁ puṭṭhā tumhe, āvuso, evaṁ byākareyyātha: </span><br> <span class=sujato>When questioned like this, reverends, you should answer: </span><br><p id=sn22.2:6.6><span class=root>‘chandarāgavinayakkhāyī kho no, āvuso, satthā’ti. </span><br> <span class=sujato>‘Reverend, our Teacher explained the removal of desire and lust.’ </span><br><p id=sn22.2:7.1><span class=root>Evaṁ byākatepi kho, āvuso, assuyeva uttariṁ pañhaṁ pucchitāro—</span><br> <span class=sujato>When you answer like this, such astute people may inquire further: </span><br><p id=sn22.2:7.2><span class=root>khattiyapaṇḍitāpi …pe… samaṇapaṇḍitāpi. </span><br><p id=sn22.2:7.3><span class=root>Paṇḍitā hāvuso, manussā vīmaṁsakā: </span><br><p id=sn22.2:7.4><span class=root>‘kismiṁ panāyasmantānaṁ chandarāgavinayakkhāyī satthā’ti? </span><br> <span class=sujato>‘But regarding what does the venerables’ teacher explain the removal of desire and lust?’ </span><br><p id=sn22.2:7.5><span class=root>Evaṁ puṭṭhā tumhe, āvuso, evaṁ byākareyyātha: </span><br> <span class=sujato>When questioned like this, reverends, you should answer: </span><br><p id=sn22.2:7.6><span class=root>‘rūpe kho, āvuso, chandarāgavinayakkhāyī satthā, </span><br> <span class=sujato>‘Our teacher explains the removal of desire and lust for form, </span><br><p id=sn22.2:7.7><span class=root>vedanāya … </span><br> <span class=sujato>feeling, </span><br><p id=sn22.2:7.8><span class=root>saññāya … </span><br> <span class=sujato>perception, </span><br><p id=sn22.2:7.9><span class=root>saṅkhāresu … </span><br> <span class=sujato>choices, </span><br><p id=sn22.2:7.10><span class=root>viññāṇe chandarāgavinayakkhāyī satthā’ti. </span><br> <span class=sujato>and consciousness.’ </span><br><p id=sn22.2:8.1><span class=root>Evaṁ byākatepi kho, āvuso, assuyeva uttariṁ pañhaṁ pucchitāro—</span><br> <span class=sujato>When you answer like this, such astute people may inquire further: </span><br><p id=sn22.2:8.2><span class=root>khattiyapaṇḍitāpi …pe… samaṇapaṇḍitāpi. </span><br><p id=sn22.2:8.3><span class=root>Paṇḍitā hāvuso, manussā vīmaṁsakā: </span><br><p id=sn22.2:8.4><span class=root>‘kiṁ panāyasmantānaṁ ādīnavaṁ disvā rūpe chandarāgavinayakkhāyī satthā, </span><br> <span class=sujato>‘But what drawback has he seen that he teaches the removal of desire and lust for form, </span><br><p id=sn22.2:8.5><span class=root>vedanāya … </span><br> <span class=sujato>feeling, </span><br><p id=sn22.2:8.6><span class=root>saññāya … </span><br> <span class=sujato>perception, </span><br><p id=sn22.2:8.7><span class=root>saṅkhāresu … </span><br> <span class=sujato>choices, </span><br><p id=sn22.2:8.8><span class=root>viññāṇe chandarāgavinayakkhāyī satthā’ti? </span><br> <span class=sujato>and consciousness?’ </span><br><p id=sn22.2:8.9><span class=root>Evaṁ puṭṭhā tumhe, āvuso, evaṁ byākareyyātha: </span><br> <span class=sujato>When questioned like this, reverends, you should answer: </span><br><p id=sn22.2:8.10><span class=root>‘rūpe kho, āvuso, avigatarāgassa avigatacchandassa avigatapemassa avigatapipāsassa avigatapariḷāhassa avigatataṇhassa tassa rūpassa vipariṇāmaññathābhāvā uppajjanti sokaparidevadukkhadomanassupāyāsā. </span><br> <span class=sujato>‘If you’re not free of greed, desire, fondness, thirst, passion, and craving for form, when that form decays and perishes it gives rise to sorrow, lamentation, pain, sadness, and distress. </span><br><p id=sn22.2:8.11><span class=root>Vedanāya … </span><br> <span class=sujato>If you’re not free of greed, desire, fondness, thirst, passion, and craving for feeling … </span><br><p id=sn22.2:8.12><span class=root>saññāya … </span><br> <span class=sujato>perception … </span><br><p id=sn22.2:8.13><span class=root>saṅkhāresu avigatarāgassa …pe… </span><br> <span class=sujato>choices … </span><br><p id=sn22.2:8.14><span class=root>avigatataṇhassa tesaṁ saṅkhārānaṁ vipariṇāmaññathābhāvā uppajjanti sokaparidevadukkhadomanassupāyāsā. </span><br><p id=sn22.2:8.15><span class=root>Viññāṇe avigatarāgassa avigatacchandassa avigatapemassa avigatapipāsassa avigatapariḷāhassa avigatataṇhassa tassa viññāṇassa vipariṇāmaññathābhāvā uppajjanti sokaparidevadukkhadomanassupāyāsā. </span><br> <span class=sujato>consciousness, when that consciousness decays and perishes it gives rise to sorrow, lamentation, pain, sadness, and distress. </span><br><p id=sn22.2:8.16><span class=root>Idaṁ kho no, āvuso, ādīnavaṁ disvā rūpe chandarāgavinayakkhāyī satthā, </span><br> <span class=sujato>This is the drawback our Teacher has seen that he teaches the removal of desire and lust for form, </span><br><p id=sn22.2:8.17><span class=root>vedanāya … </span><br> <span class=sujato>feeling, </span><br><p id=sn22.2:8.18><span class=root>saññāya … </span><br> <span class=sujato>perception, </span><br><p id=sn22.2:8.19><span class=root>saṅkhāresu … </span><br> <span class=sujato>choices, </span><br><p id=sn22.2:8.20><span class=root>viññāṇe chandarāgavinayakkhāyī satthā’ti. </span><br> <span class=sujato>and consciousness.’ </span><br><p id=sn22.2:9.1><span class=root>Evaṁ byākatepi kho, āvuso, assuyeva uttariṁ pañhaṁ pucchitāro—</span><br> <span class=sujato>When you answer like this, such astute people may inquire further: </span><br><p id=sn22.2:9.2><span class=root>khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi. </span><br><p id=sn22.2:9.3><span class=root>Paṇḍitā hāvuso, manussā vīmaṁsakā: </span><br><p id=sn22.2:9.4><span class=root>‘kiṁ panāyasmantānaṁ ānisaṁsaṁ disvā rūpe chandarāgavinayakkhāyī satthā, </span><br> <span class=sujato>‘But what benefit has he seen that he teaches the removal of desire and lust for form, </span><br><p id=sn22.2:9.5><span class=root>vedanāya … </span><br> <span class=sujato>feeling, </span><br><p id=sn22.2:9.6><span class=root>saññāya … </span><br> <span class=sujato>perception, </span><br><p id=sn22.2:9.7><span class=root>saṅkhāresu … </span><br> <span class=sujato>choices, </span><br><p id=sn22.2:9.8><span class=root>viññāṇe chandarāgavinayakkhāyī satthā’ti? </span><br> <span class=sujato>and consciousness?’ </span><br><p id=sn22.2:9.9><span class=root>Evaṁ puṭṭhā tumhe, āvuso, evaṁ byākareyyātha: </span><br> <span class=sujato>When questioned like this, reverends, you should answer: </span><br><p id=sn22.2:9.10><span class=root>‘rūpe kho, āvuso, vigatarāgassa vigatacchandassa vigatapemassa vigatapipāsassa vigatapariḷāhassa vigatataṇhassa tassa rūpassa vipariṇāmaññathābhāvā nuppajjanti sokaparidevadukkhadomanassupāyāsā. </span><br> <span class=sujato>‘If you are rid of greed, desire, fondness, thirst, passion, and craving for form, when that form decays and perishes it doesn’t give rise to sorrow, lamentation, pain, sadness, and distress. </span><br><p id=sn22.2:9.11><span class=root>Vedanāya … </span><br> <span class=sujato>If you are rid of greed, desire, fondness, thirst, passion, and craving for feeling … </span><br><p id=sn22.2:9.12><span class=root>saññāya … </span><br> <span class=sujato>perception … </span><br><p id=sn22.2:9.13><span class=root>saṅkhāresu vigatarāgassa vigatacchandassa vigatapemassa vigatapipāsassa vigatapariḷāhassa vigatataṇhassa tesaṁ saṅkhārānaṁ vipariṇāmaññathābhāvā nuppajjanti sokaparidevadukkhadomanassupāyāsā. </span><br> <span class=sujato>choices … </span><br><p id=sn22.2:9.14><span class=root>Viññāṇe vigatarāgassa vigatacchandassa vigatapemassa vigatapipāsassa vigatapariḷāhassa vigatataṇhassa tassa viññāṇassa vipariṇāmaññathābhāvā nuppajjanti sokaparidevadukkhadomanassupāyāsā. </span><br> <span class=sujato>consciousness, when that consciousness decays and perishes it doesn’t give rise to sorrow, lamentation, pain, sadness, and distress. </span><br><p id=sn22.2:9.15><span class=root>Idaṁ kho no, āvuso, ānisaṁsaṁ disvā rūpe chandarāgavinayakkhāyī satthā, vedanāya … </span><br> <span class=sujato>This is the benefit our Teacher has seen that he teaches the removal of desire and lust for form, feeling, </span><br><p id=sn22.2:9.16><span class=root>saññāya … </span><br> <span class=sujato>perception, </span><br><p id=sn22.2:9.17><span class=root>saṅkhāresu … </span><br> <span class=sujato>choices, </span><br><p id=sn22.2:9.18><span class=root>viññāṇe chandarāgavinayakkhāyī satthā’ti. </span><br> <span class=sujato>and consciousness.’ </span><br><p id=sn22.2:10.1><span class=root>Akusale cāvuso, dhamme upasampajja viharato diṭṭhe ceva dhamme sukho vihāro abhavissa avighāto anupāyāso apariḷāho, kāyassa ca bhedā paraṁ maraṇā sugati pāṭikaṅkhā, nayidaṁ bhagavā akusalānaṁ dhammānaṁ pahānaṁ vaṇṇeyya. </span><br> <span class=sujato>If those who acquired and kept unskillful qualities were to live happily in the present life, free of distress, anguish, and fever; and if, when their body breaks up, after death, they could expect to go to a good place, the Buddha would not praise giving up unskillful qualities. </span><br><p id=sn22.2:10.2><span class=root>Yasmā ca kho, āvuso, akusale dhamme upasampajja viharato diṭṭhe ceva dhamme dukkho vihāro savighāto saupāyāso sapariḷāho, kāyassa ca bhedā paraṁ maraṇā duggati pāṭikaṅkhā, tasmā bhagavā akusalānaṁ dhammānaṁ pahānaṁ vaṇṇeti. </span><br> <span class=sujato>But since those who acquire and keep unskillful qualities live unhappily in the present life, full of distress, anguish, and fever; and since, when their body breaks up, after death, they can expect to go to a bad place, the Buddha praises giving up unskillful qualities. </span><br><p id=sn22.2:11.1><span class=root>Kusale cāvuso, dhamme upasampajja viharato diṭṭhe ceva dhamme dukkho vihāro abhavissa savighāto saupāyāso sapariḷāho, kāyassa ca bhedā paraṁ maraṇā duggati pāṭikaṅkhā, nayidaṁ bhagavā kusalānaṁ dhammānaṁ upasampadaṁ vaṇṇeyya. </span><br> <span class=sujato>If those who embraced and kept skillful qualities were to live unhappily in the present life, full of distress, anguish, and fever; and if, when their body breaks up, after death, they could expect to go to a bad place, the Buddha would not praise embracing skillful qualities. </span><br><p id=sn22.2:11.2><span class=root>Yasmā ca kho, āvuso, kusale dhamme upasampajja viharato diṭṭhe ceva dhamme sukho vihāro avighāto anupāyāso apariḷāho, kāyassa ca bhedā paraṁ maraṇā sugati pāṭikaṅkhā, tasmā bhagavā kusalānaṁ dhammānaṁ upasampadaṁ vaṇṇetī”ti. </span><br> <span class=sujato>But since those who embrace and keep skillful qualities live happily in the present life, free of distress, anguish, and fever; and since, when their body breaks up, after death, they can expect to go to a good place, the Buddha praises embracing skillful qualities.” </span><br><p id=sn22.2:12.1><span class=root>Idamavocāyasmā sāriputto. </span><br> <span class=sujato>This is what Venerable Sāriputta said. </span><br><p id=sn22.2:12.2><span class=root>Attamanā te bhikkhū āyasmato sāriputtassa bhāsitaṁ abhinandunti. </span><br> <span class=sujato>Satisfied, the mendicants approved what Sāriputta said. </span><br><p id=sn22.2:12.3><span class=root>Dutiyaṁ. </span><br></main><footer class="container footer"><small><a href=/about/>Contact info</a></small></footer>