<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0002.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0022/sn0022P0001.html>Previous</a><a href=/canon/en/pli/ms/sutta/sn/sn0022/sn0022P0003.html>Next</a></div><p><div class=verse-container id=sn22.2:0.1><span>Saṁyutta Nikāya 22.2 </span><span class="translation sujato">Linked Discourses 22.2 </span></div><p><div class=verse-container id=sn22.2:0.2><span>1. Nakulapituvagga </span><span class="translation sujato">1. Nakula’s Father </span></div><p><div class=verse-container id=sn22.2:0.3><span class=big-bold>Devadahasutta </span><span class="translation sujato">At Devadaha </span></div><p><div class=verse-container id=sn22.2:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=sn22.2:1.2><span>ekaṁ samayaṁ bhagavā sakkesu viharati devadahaṁ nāma sakyānaṁ nigamo. </span><span class="translation sujato">At one time the Buddha was staying in the land of the Sakyans, where they have a town named Devadaha. </span></div><p><div class=verse-container id=sn22.2:1.3><span>Atha kho sambahulā pacchābhūmagamikā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">Then several mendicants who were heading for the west went up to the Buddha, bowed, sat down to one side, and said to him, </span></div><p><div class=verse-container id=sn22.2:1.4><span>“icchāma mayaṁ, bhante, pacchābhūmaṁ janapadaṁ gantuṁ, pacchābhūme janapade nivāsaṁ kappetun”ti. </span><span class="translation sujato">“Sir, we wish to go to a western land to take up residence there.” </span></div><p><div class=verse-container id=sn22.2:2.1><span>“Apalokito pana vo, bhikkhave, sāriputto”ti? </span><span class="translation sujato">“But mendicants, have you taken leave of Sāriputta?” </span></div><p><div class=verse-container id=sn22.2:2.2><span>“Na kho no, bhante, apalokito āyasmā sāriputto”ti. </span><span class="translation sujato">“No, sir, we haven’t.” </span></div><p><div class=verse-container id=sn22.2:2.3><span>“Apaloketha, bhikkhave, sāriputtaṁ. </span><span class="translation sujato">“You should take leave of Sāriputta. </span></div><p><div class=verse-container id=sn22.2:2.4><span>Sāriputto, bhikkhave, paṇḍito, bhikkhūnaṁ anuggāhako sabrahmacārīnan”ti. </span><span class="translation sujato">He’s astute, and supports his spiritual companions, the mendicants.” </span></div><p><div class=verse-container id=sn22.2:2.5><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=sn22.2:3.1><span>Tena kho pana samayena āyasmā sāriputto bhagavato avidūre aññatarasmiṁ eḷagalāgumbe nisinno hoti. </span><span class="translation sujato">Now at that time Venerable Sāriputta was sitting not far from the Buddha in a clump of golden shower trees. </span></div><p><div class=verse-container id=sn22.2:3.2><span>Atha kho te bhikkhū bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā yenāyasmā sāriputto tenupasaṅkamiṁsu; upasaṅkamitvā āyasmatā sāriputtena saddhiṁ sammodiṁsu. </span><span class="translation sujato">And then those mendicants approved and agreed with what the Buddha said. They got up from their seat, bowed, and respectfully circled the Buddha, keeping him on their right. Then they went up to Venerable Sāriputta, and exchanged greetings with him. </span></div><p><div class=verse-container id=sn22.2:3.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ sāriputtaṁ etadavocuṁ: </span><span class="translation sujato">When the greetings and polite conversation were over, they sat down to one side and said to him, </span></div><p><div class=verse-container id=sn22.2:3.4><span>“icchāma mayaṁ, āvuso sāriputta, pacchābhūmaṁ janapadaṁ gantuṁ, pacchābhūme janapade nivāsaṁ kappetuṁ. </span><span class="translation sujato">“Reverend Sāriputta, we wish to go to a western land to take up residence there. </span></div><p><div class=verse-container id=sn22.2:3.5><span>Apalokito no satthā”ti. </span><span class="translation sujato">We have taken leave of the Teacher.” </span></div><p><div class=verse-container id=sn22.2:4.1><span>“Santi hāvuso, nānāverajjagataṁ bhikkhuṁ pañhaṁ pucchitāro—</span><span class="translation sujato">“Reverends, there are those who question a mendicant who has gone abroad—</span></div><p><div class=verse-container id=sn22.2:4.2><span>khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi. </span><span class="translation sujato">astute aristocrats, brahmins, householders, and ascetics—</span></div><p><div class=verse-container id=sn22.2:4.3><span>Paṇḍitā hāvuso, manussā vīmaṁsakā: </span><span class="translation sujato">for astute people are inquisitive: </span></div><p><div class=verse-container id=sn22.2:4.4><span>‘kiṁvādī panāyasmantānaṁ satthā kimakkhāyī’ti, kacci vo āyasmantānaṁ dhammā sussutā suggahitā sumanasikatā sūpadhāritā suppaṭividdhā paññāya, yathā byākaramānā āyasmanto vuttavādino ceva bhagavato assatha, na ca bhagavantaṁ abhūtena abbhācikkheyyātha, dhammassa cānudhammaṁ byākareyyātha, na ca koci sahadhammiko vādānuvādo gārayhaṁ ṭhānaṁ āgaccheyyā”ti? </span><span class="translation sujato">‘But what does the venerables’ Teacher teach? What does he explain?’ I trust the venerables have properly heard, learned, applied the mind, and remembered the teachings, and penetrated them with wisdom. That way, when answering you will repeat what the Buddha has said and not misrepresent him with an untruth. You will explain in line with the teaching, with no legitimate grounds for rebuttal and criticism.” </span></div><p><div class=verse-container id=sn22.2:5.1><span>“Dūratopi kho mayaṁ, āvuso, āgaccheyyāma āyasmato sāriputtassa santike etassa bhāsitassa atthamaññātuṁ. </span><span class="translation sujato">“Reverend, we would travel a long way to learn the meaning of this statement in the presence of Venerable Sāriputta. </span></div><p><div class=verse-container id=sn22.2:5.2><span>Sādhu vatāyasmantaṁyeva sāriputtaṁ paṭibhātu etassa bhāsitassa attho”ti. </span><span class="translation sujato">May Venerable Sāriputta himself please clarify the meaning of this.” </span></div><p><div class=verse-container id=sn22.2:5.3><span>“Tena hāvuso, suṇātha, sādhukaṁ manasi karotha, bhāsissāmī”ti. </span><span class="translation sujato">“Well then, reverends, listen and apply your mind well, I will speak.” </span></div><p><div class=verse-container id=sn22.2:5.4><span>“Evamāvuso”ti kho te bhikkhū āyasmato sāriputtassa paccassosuṁ. </span><span class="translation sujato">“Yes, reverend,” they replied. </span></div><p><div class=verse-container id=sn22.2:5.5><span>Āyasmā sāriputto etadavoca: </span><span class="translation sujato">Sāriputta said this: </span></div><p><div class=verse-container id=sn22.2:6.1><span>“Santi hāvuso, nānāverajjagataṁ bhikkhuṁ pañhaṁ pucchitāro—</span><span class="translation sujato">“Reverends, there are those who question a mendicant who has gone abroad—</span></div><p><div class=verse-container id=sn22.2:6.2><span>khattiyapaṇḍitāpi …pe… samaṇapaṇḍitāpi. </span><span class="translation sujato">astute aristocrats, brahmins, householders, and ascetics—</span></div><p><div class=verse-container id=sn22.2:6.3><span>Paṇḍitā hāvuso, manussā vīmaṁsakā: </span><span class="translation sujato">for astute people are inquisitive: </span></div><p><div class=verse-container id=sn22.2:6.4><span>‘kiṁvādī panāyasmantānaṁ satthā kimakkhāyī’ti? </span><span class="translation sujato">‘But what does the venerables’ Teacher teach? What does he explain?’ </span></div><p><div class=verse-container id=sn22.2:6.5><span>Evaṁ puṭṭhā tumhe, āvuso, evaṁ byākareyyātha: </span><span class="translation sujato">When questioned like this, reverends, you should answer: </span></div><p><div class=verse-container id=sn22.2:6.6><span>‘chandarāgavinayakkhāyī kho no, āvuso, satthā’ti. </span><span class="translation sujato">‘Reverend, our Teacher explained the removal of desire and lust.’ </span></div><p><div class=verse-container id=sn22.2:7.1><span>Evaṁ byākatepi kho, āvuso, assuyeva uttariṁ pañhaṁ pucchitāro—</span><span class="translation sujato">When you answer like this, such astute people may inquire further: </span></div><p><div class=verse-container id=sn22.2:7.2><span>khattiyapaṇḍitāpi …pe… samaṇapaṇḍitāpi. </span></div><p><div class=verse-container id=sn22.2:7.3><span>Paṇḍitā hāvuso, manussā vīmaṁsakā: </span></div><p><div class=verse-container id=sn22.2:7.4><span>‘kismiṁ panāyasmantānaṁ chandarāgavinayakkhāyī satthā’ti? </span><span class="translation sujato">‘But regarding what does the venerables’ teacher explain the removal of desire and lust?’ </span></div><p><div class=verse-container id=sn22.2:7.5><span>Evaṁ puṭṭhā tumhe, āvuso, evaṁ byākareyyātha: </span><span class="translation sujato">When questioned like this, reverends, you should answer: </span></div><p><div class=verse-container id=sn22.2:7.6><span>‘rūpe kho, āvuso, chandarāgavinayakkhāyī satthā, </span><span class="translation sujato">‘Our teacher explains the removal of desire and lust for form, </span></div><p><div class=verse-container id=sn22.2:7.7><span>vedanāya … </span><span class="translation sujato">feeling, </span></div><p><div class=verse-container id=sn22.2:7.8><span>saññāya … </span><span class="translation sujato">perception, </span></div><p><div class=verse-container id=sn22.2:7.9><span>saṅkhāresu … </span><span class="translation sujato">choices, </span></div><p><div class=verse-container id=sn22.2:7.10><span>viññāṇe chandarāgavinayakkhāyī satthā’ti. </span><span class="translation sujato">and consciousness.’ </span></div><p><div class=verse-container id=sn22.2:8.1><span>Evaṁ byākatepi kho, āvuso, assuyeva uttariṁ pañhaṁ pucchitāro—</span><span class="translation sujato">When you answer like this, such astute people may inquire further: </span></div><p><div class=verse-container id=sn22.2:8.2><span>khattiyapaṇḍitāpi …pe… samaṇapaṇḍitāpi. </span></div><p><div class=verse-container id=sn22.2:8.3><span>Paṇḍitā hāvuso, manussā vīmaṁsakā: </span></div><p><div class=verse-container id=sn22.2:8.4><span>‘kiṁ panāyasmantānaṁ ādīnavaṁ disvā rūpe chandarāgavinayakkhāyī satthā, </span><span class="translation sujato">‘But what drawback has he seen that he teaches the removal of desire and lust for form, </span></div><p><div class=verse-container id=sn22.2:8.5><span>vedanāya … </span><span class="translation sujato">feeling, </span></div><p><div class=verse-container id=sn22.2:8.6><span>saññāya … </span><span class="translation sujato">perception, </span></div><p><div class=verse-container id=sn22.2:8.7><span>saṅkhāresu … </span><span class="translation sujato">choices, </span></div><p><div class=verse-container id=sn22.2:8.8><span>viññāṇe chandarāgavinayakkhāyī satthā’ti? </span><span class="translation sujato">and consciousness?’ </span></div><p><div class=verse-container id=sn22.2:8.9><span>Evaṁ puṭṭhā tumhe, āvuso, evaṁ byākareyyātha: </span><span class="translation sujato">When questioned like this, reverends, you should answer: </span></div><p><div class=verse-container id=sn22.2:8.10><span>‘rūpe kho, āvuso, avigatarāgassa avigatacchandassa avigatapemassa avigatapipāsassa avigatapariḷāhassa avigatataṇhassa tassa rūpassa vipariṇāmaññathābhāvā uppajjanti sokaparidevadukkhadomanassupāyāsā. </span><span class="translation sujato">‘If you’re not free of greed, desire, fondness, thirst, passion, and craving for form, when that form decays and perishes it gives rise to sorrow, lamentation, pain, sadness, and distress. </span></div><p><div class=verse-container id=sn22.2:8.11><span>Vedanāya … </span><span class="translation sujato">If you’re not free of greed, desire, fondness, thirst, passion, and craving for feeling … </span></div><p><div class=verse-container id=sn22.2:8.12><span>saññāya … </span><span class="translation sujato">perception … </span></div><p><div class=verse-container id=sn22.2:8.13><span>saṅkhāresu avigatarāgassa …pe… </span><span class="translation sujato">choices … </span></div><p><div class=verse-container id=sn22.2:8.14><span>avigatataṇhassa tesaṁ saṅkhārānaṁ vipariṇāmaññathābhāvā uppajjanti sokaparidevadukkhadomanassupāyāsā. </span></div><p><div class=verse-container id=sn22.2:8.15><span>Viññāṇe avigatarāgassa avigatacchandassa avigatapemassa avigatapipāsassa avigatapariḷāhassa avigatataṇhassa tassa viññāṇassa vipariṇāmaññathābhāvā uppajjanti sokaparidevadukkhadomanassupāyāsā. </span><span class="translation sujato">consciousness, when that consciousness decays and perishes it gives rise to sorrow, lamentation, pain, sadness, and distress. </span></div><p><div class=verse-container id=sn22.2:8.16><span>Idaṁ kho no, āvuso, ādīnavaṁ disvā rūpe chandarāgavinayakkhāyī satthā, </span><span class="translation sujato">This is the drawback our Teacher has seen that he teaches the removal of desire and lust for form, </span></div><p><div class=verse-container id=sn22.2:8.17><span>vedanāya … </span><span class="translation sujato">feeling, </span></div><p><div class=verse-container id=sn22.2:8.18><span>saññāya … </span><span class="translation sujato">perception, </span></div><p><div class=verse-container id=sn22.2:8.19><span>saṅkhāresu … </span><span class="translation sujato">choices, </span></div><p><div class=verse-container id=sn22.2:8.20><span>viññāṇe chandarāgavinayakkhāyī satthā’ti. </span><span class="translation sujato">and consciousness.’ </span></div><p><div class=verse-container id=sn22.2:9.1><span>Evaṁ byākatepi kho, āvuso, assuyeva uttariṁ pañhaṁ pucchitāro—</span><span class="translation sujato">When you answer like this, such astute people may inquire further: </span></div><p><div class=verse-container id=sn22.2:9.2><span>khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi. </span></div><p><div class=verse-container id=sn22.2:9.3><span>Paṇḍitā hāvuso, manussā vīmaṁsakā: </span></div><p><div class=verse-container id=sn22.2:9.4><span>‘kiṁ panāyasmantānaṁ ānisaṁsaṁ disvā rūpe chandarāgavinayakkhāyī satthā, </span><span class="translation sujato">‘But what benefit has he seen that he teaches the removal of desire and lust for form, </span></div><p><div class=verse-container id=sn22.2:9.5><span>vedanāya … </span><span class="translation sujato">feeling, </span></div><p><div class=verse-container id=sn22.2:9.6><span>saññāya … </span><span class="translation sujato">perception, </span></div><p><div class=verse-container id=sn22.2:9.7><span>saṅkhāresu … </span><span class="translation sujato">choices, </span></div><p><div class=verse-container id=sn22.2:9.8><span>viññāṇe chandarāgavinayakkhāyī satthā’ti? </span><span class="translation sujato">and consciousness?’ </span></div><p><div class=verse-container id=sn22.2:9.9><span>Evaṁ puṭṭhā tumhe, āvuso, evaṁ byākareyyātha: </span><span class="translation sujato">When questioned like this, reverends, you should answer: </span></div><p><div class=verse-container id=sn22.2:9.10><span>‘rūpe kho, āvuso, vigatarāgassa vigatacchandassa vigatapemassa vigatapipāsassa vigatapariḷāhassa vigatataṇhassa tassa rūpassa vipariṇāmaññathābhāvā nuppajjanti sokaparidevadukkhadomanassupāyāsā. </span><span class="translation sujato">‘If you are rid of greed, desire, fondness, thirst, passion, and craving for form, when that form decays and perishes it doesn’t give rise to sorrow, lamentation, pain, sadness, and distress. </span></div><p><div class=verse-container id=sn22.2:9.11><span>Vedanāya … </span><span class="translation sujato">If you are rid of greed, desire, fondness, thirst, passion, and craving for feeling … </span></div><p><div class=verse-container id=sn22.2:9.12><span>saññāya … </span><span class="translation sujato">perception … </span></div><p><div class=verse-container id=sn22.2:9.13><span>saṅkhāresu vigatarāgassa vigatacchandassa vigatapemassa vigatapipāsassa vigatapariḷāhassa vigatataṇhassa tesaṁ saṅkhārānaṁ vipariṇāmaññathābhāvā nuppajjanti sokaparidevadukkhadomanassupāyāsā. </span><span class="translation sujato">choices … </span></div><p><div class=verse-container id=sn22.2:9.14><span>Viññāṇe vigatarāgassa vigatacchandassa vigatapemassa vigatapipāsassa vigatapariḷāhassa vigatataṇhassa tassa viññāṇassa vipariṇāmaññathābhāvā nuppajjanti sokaparidevadukkhadomanassupāyāsā. </span><span class="translation sujato">consciousness, when that consciousness decays and perishes it doesn’t give rise to sorrow, lamentation, pain, sadness, and distress. </span></div><p><div class=verse-container id=sn22.2:9.15><span>Idaṁ kho no, āvuso, ānisaṁsaṁ disvā rūpe chandarāgavinayakkhāyī satthā, vedanāya … </span><span class="translation sujato">This is the benefit our Teacher has seen that he teaches the removal of desire and lust for form, feeling, </span></div><p><div class=verse-container id=sn22.2:9.16><span>saññāya … </span><span class="translation sujato">perception, </span></div><p><div class=verse-container id=sn22.2:9.17><span>saṅkhāresu … </span><span class="translation sujato">choices, </span></div><p><div class=verse-container id=sn22.2:9.18><span>viññāṇe chandarāgavinayakkhāyī satthā’ti. </span><span class="translation sujato">and consciousness.’ </span></div><p><div class=verse-container id=sn22.2:10.1><span>Akusale cāvuso, dhamme upasampajja viharato diṭṭhe ceva dhamme sukho vihāro abhavissa avighāto anupāyāso apariḷāho, kāyassa ca bhedā paraṁ maraṇā sugati pāṭikaṅkhā, nayidaṁ bhagavā akusalānaṁ dhammānaṁ pahānaṁ vaṇṇeyya. </span><span class="translation sujato">If those who acquired and kept unskillful qualities were to live happily in the present life, free of distress, anguish, and fever; and if, when their body breaks up, after death, they could expect to go to a good place, the Buddha would not praise giving up unskillful qualities. </span></div><p><div class=verse-container id=sn22.2:10.2><span>Yasmā ca kho, āvuso, akusale dhamme upasampajja viharato diṭṭhe ceva dhamme dukkho vihāro savighāto saupāyāso sapariḷāho, kāyassa ca bhedā paraṁ maraṇā duggati pāṭikaṅkhā, tasmā bhagavā akusalānaṁ dhammānaṁ pahānaṁ vaṇṇeti. </span><span class="translation sujato">But since those who acquire and keep unskillful qualities live unhappily in the present life, full of distress, anguish, and fever; and since, when their body breaks up, after death, they can expect to go to a bad place, the Buddha praises giving up unskillful qualities. </span></div><p><div class=verse-container id=sn22.2:11.1><span>Kusale cāvuso, dhamme upasampajja viharato diṭṭhe ceva dhamme dukkho vihāro abhavissa savighāto saupāyāso sapariḷāho, kāyassa ca bhedā paraṁ maraṇā duggati pāṭikaṅkhā, nayidaṁ bhagavā kusalānaṁ dhammānaṁ upasampadaṁ vaṇṇeyya. </span><span class="translation sujato">If those who embraced and kept skillful qualities were to live unhappily in the present life, full of distress, anguish, and fever; and if, when their body breaks up, after death, they could expect to go to a bad place, the Buddha would not praise embracing skillful qualities. </span></div><p><div class=verse-container id=sn22.2:11.2><span>Yasmā ca kho, āvuso, kusale dhamme upasampajja viharato diṭṭhe ceva dhamme sukho vihāro avighāto anupāyāso apariḷāho, kāyassa ca bhedā paraṁ maraṇā sugati pāṭikaṅkhā, tasmā bhagavā kusalānaṁ dhammānaṁ upasampadaṁ vaṇṇetī”ti. </span><span class="translation sujato">But since those who embrace and keep skillful qualities live happily in the present life, free of distress, anguish, and fever; and since, when their body breaks up, after death, they can expect to go to a good place, the Buddha praises embracing skillful qualities.” </span></div><p><div class=verse-container id=sn22.2:12.1><span>Idamavocāyasmā sāriputto. </span><span class="translation sujato">This is what Venerable Sāriputta said. </span></div><p><div class=verse-container id=sn22.2:12.2><span>Attamanā te bhikkhū āyasmato sāriputtassa bhāsitaṁ abhinandunti. </span><span class="translation sujato">Satisfied, the mendicants approved what Sāriputta said. </span></div><p><div class=verse-container id=sn22.2:12.3><span>Dutiyaṁ. </span></div><div class=flex-between><a href=/canon/en/pli/ms/sutta/sn/sn0022/sn0022P0001.html>Previous</a><a href=/canon/en/pli/ms/sutta/sn/sn0022/sn0022P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>