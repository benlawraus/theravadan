<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0027.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0022/sn0022P0026.html>Previous</a><a href=/canon/en/pli/ms/sutta/sn/sn0022/sn0022P0028.html>Next</a></div><p id=sn22.27:0.1><span class=root>Saṁyutta Nikāya 22.27 </span><br> <span class=sujato>Linked Discourses 22.27 </span><br><p id=sn22.27:0.2><span class=root>3. Bhāravagga </span><br> <span class=sujato>3. The Burden </span><br><p id=sn22.27:0.3><span class="root big-bold">Dutiyaassādasutta </span><br> <span class=sujato>Gratification (2nd) </span><br><p id=sn22.27:1.1><span class=root>Sāvatthinidānaṁ. </span><br> <span class=sujato>At Sāvatthī. </span><br><p id=sn22.27:1.2><span class=root>“Rūpassāhaṁ, bhikkhave, assādapariyesanaṁ acariṁ. </span><br> <span class=sujato>“Mendicants, I went in search of form’s gratification, </span><br><p id=sn22.27:1.3><span class=root>Yo rūpassa assādo tadajjhagamaṁ. </span><br> <span class=sujato>and I found it. </span><br><p id=sn22.27:1.4><span class=root>Yāvatā rūpassa assādo paññāya me so sudiṭṭho. </span><br> <span class=sujato>I’ve seen clearly with wisdom the full extent of form’s gratification. </span><br><p id=sn22.27:1.5><span class=root>Rūpassāhaṁ, bhikkhave, ādīnavapariyesanaṁ acariṁ. </span><br> <span class=sujato>I went in search of form’s drawback, </span><br><p id=sn22.27:1.6><span class=root>Yo rūpassa ādīnavo tadajjhagamaṁ. </span><br> <span class=sujato>and I found it. </span><br><p id=sn22.27:1.7><span class=root>Yāvatā rūpassa ādīnavo paññāya me so sudiṭṭho. </span><br> <span class=sujato>I’ve seen clearly with wisdom the full extent of form’s drawback. </span><br><p id=sn22.27:1.8><span class=root>Rūpassāhaṁ, bhikkhave, nissaraṇapariyesanaṁ acariṁ. </span><br> <span class=sujato>I went in search of form’s escape, </span><br><p id=sn22.27:1.9><span class=root>Yaṁ rūpassa nissaraṇaṁ tadajjhagamaṁ. </span><br> <span class=sujato>and I found it. </span><br><p id=sn22.27:1.10><span class=root>Yāvatā rūpassa nissaraṇaṁ paññāya me taṁ sudiṭṭhaṁ. </span><br> <span class=sujato>I’ve seen clearly with wisdom the full extent of form’s escape. </span><br><p id=sn22.27:1.11><span class=root>Vedanāyāhaṁ, bhikkhave … </span><br> <span class=sujato>I went in search of the gratification of feeling … </span><br><p id=sn22.27:1.12><span class=root>saññāyāhaṁ, bhikkhave … </span><br> <span class=sujato>perception … </span><br><p id=sn22.27:1.13><span class=root>saṅkhārānāhaṁ, bhikkhave … </span><br> <span class=sujato>choices … </span><br><p id=sn22.27:1.14><span class=root>viññāṇassāhaṁ, bhikkhave, assādapariyesanaṁ acariṁ. </span><br> <span class=sujato>and consciousness, </span><br><p id=sn22.27:1.15><span class=root>Yo viññāṇassa assādo tadajjhagamaṁ. </span><br> <span class=sujato>and I found it. </span><br><p id=sn22.27:1.16><span class=root>Yāvatā viññāṇassa assādo paññāya me so sudiṭṭho. </span><br> <span class=sujato>I’ve seen clearly with wisdom the full extent of consciousness’s gratification. </span><br><p id=sn22.27:1.17><span class=root>Viññāṇassāhaṁ, bhikkhave, ādīnavapariyesanaṁ acariṁ. </span><br> <span class=sujato>I went in search of consciousness’s drawback, </span><br><p id=sn22.27:1.18><span class=root>Yo viññāṇassa ādīnavo tadajjhagamaṁ. </span><br> <span class=sujato>and I found it. </span><br><p id=sn22.27:1.19><span class=root>Yāvatā viññāṇassa ādīnavo paññāya me so sudiṭṭho. </span><br> <span class=sujato>I’ve seen clearly with wisdom the full extent of consciousness’s drawback. </span><br><p id=sn22.27:1.20><span class=root>Viññāṇassāhaṁ, bhikkhave, nissaraṇapariyesanaṁ acariṁ. </span><br> <span class=sujato>I went in search of consciousness’s escape, </span><br><p id=sn22.27:1.21><span class=root>Yaṁ viññāṇassa nissaraṇaṁ tadajjhagamaṁ. </span><br> <span class=sujato>and I found it. </span><br><p id=sn22.27:1.22><span class=root>Yāvatā viññāṇassa nissaraṇaṁ paññāya me taṁ sudiṭṭhaṁ. </span><br> <span class=sujato>I’ve seen clearly with wisdom the full extent of consciousness’s escape. </span><br><p id=sn22.27:1.23><span class=root>Yāvakīvañcāhaṁ, bhikkhave, imesaṁ pañcannaṁ upādānakkhandhānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nābbhaññāsiṁ …pe… </span><br> <span class=sujato>As long as I didn’t truly understand these five grasping aggregates’ gratification, drawback, and escape for what they are, I didn’t announce my supreme perfect awakening … </span><br><p id=sn22.27:1.24><span class=root>abbhaññāsiṁ. </span><br> <span class=sujato>But when I did truly understand these five grasping aggregates’ gratification, drawback, and escape for what they are, I announced my supreme perfect awakening … </span><br><p id=sn22.27:1.25><span class=root>Ñāṇañca pana me dassanaṁ udapādi: </span><br> <span class=sujato>Knowledge and vision arose in me: </span><br><p id=sn22.27:1.26><span class=root>‘akuppā me vimutti; ayamantimā jāti; natthi dāni punabbhavo’”ti. </span><br> <span class=sujato>‘My freedom is unshakable; this is my last rebirth; now there’ll be no more future lives.’” </span><br><p id=sn22.27:1.27><span class=root>Chaṭṭhaṁ. </span><br></main><footer class="container footer"><small><a href=/about>Contact info</a></small></footer>