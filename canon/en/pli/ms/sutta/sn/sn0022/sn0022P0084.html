<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0084.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0022/sn0022P0083.html>Previous</a><a href=/canon/en/pli/ms/sutta/sn/sn0022/sn0022P0085.html>Next</a></div><p id=sn22.84:0.1><span class=root>Saṁyutta Nikāya 22.84 </span><br> <span class=sujato>Linked Discourses 22.84 </span><br><p id=sn22.84:0.2><span class=root>9. Theravagga </span><br> <span class=sujato>9. Senior Mendicants </span><br><p id=sn22.84:0.3><span class="root big-bold">Tissasutta </span><br> <span class=sujato>With Tissa </span><br><p id=sn22.84:1.1><span class=root>Sāvatthinidānaṁ. </span><br> <span class=sujato>At Sāvatthī. </span><br><p id=sn22.84:1.2><span class=root>Tena kho pana samayena āyasmā tisso bhagavato pitucchāputto sambahulānaṁ bhikkhūnaṁ evamāroceti: </span><br> <span class=sujato>Now at that time Venerable Tissa, the Buddha’s paternal cousin, informed several mendicants: </span><br><p id=sn22.84:1.3><span class=root>“api me, āvuso, madhurakajāto viya kāyo; disāpi me na pakkhāyanti; dhammāpi maṁ na paṭibhanti; thinamiddhañca me cittaṁ pariyādāya tiṭṭhati; anabhirato ca brahmacariyaṁ carāmi; hoti ca me dhammesu vicikicchā”ti. </span><br> <span class=sujato>“Reverends, my body feels like it’s drugged. I’m disorientated, the teachings don’t spring to mind, and dullness and drowsiness fill my mind. I lead the spiritual life dissatisfied, and have doubts about the teachings.” </span><br><p id=sn22.84:2.1><span class=root>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>Then several mendicants went up to the Buddha, bowed, sat down to one side, and told him what had happened. </span><br><p id=sn22.84:2.2><span class=root>“āyasmā, bhante, tisso bhagavato pitucchāputto sambahulānaṁ bhikkhūnaṁ evamāroceti: </span><br><p id=sn22.84:2.3><span class=root>‘api me, āvuso, madhurakajāto viya kāyo; disāpi me na pakkhāyanti; dhammāpi maṁ na paṭibhanti; thinamiddhañca me cittaṁ pariyādāya tiṭṭhati; anabhirato ca brahmacariyaṁ carāmi; hoti ca me dhammesu vicikicchā’”ti. </span><br><p id=sn22.84:3.1><span class=root>Atha kho bhagavā aññataraṁ bhikkhuṁ āmantesi: </span><br> <span class=sujato>So the Buddha addressed one of the monks, </span><br><p id=sn22.84:3.2><span class=root>“ehi tvaṁ, bhikkhu, mama vacanena tissaṁ bhikkhuṁ āmantehī”ti. </span><br> <span class=sujato>“Please, monk, in my name tell the mendicant Tissa that the Teacher summons him.” </span><br><p id=sn22.84:3.3><span class=root>“Evaṁ, bhante”ti kho so bhikkhu bhagavato paṭissutvā yenāyasmā tisso tenupasaṅkami; upasaṅkamitvā āyasmantaṁ tissaṁ etadavoca: </span><br> <span class=sujato>“Yes, sir,” that monk replied. He went to Tissa and said to him, </span><br><p id=sn22.84:3.4><span class=root>“satthā taṁ, āvuso tissa, āmantetī”ti. </span><br> <span class=sujato>“Reverend Tissa, the teacher summons you.” </span><br><p id=sn22.84:3.5><span class=root>“Evamāvuso”ti kho āyasmā tisso tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ tissaṁ bhagavā etadavoca: </span><br> <span class=sujato>“Yes, reverend,” Tissa replied. He went to the Buddha, bowed, and sat down to one side. The Buddha said to him: </span><br><p id=sn22.84:3.6><span class=root>“saccaṁ kira tvaṁ, tissa, sambahulānaṁ bhikkhūnaṁ evamārocesi: </span><br> <span class=sujato>“Is it really true, Tissa, that you informed several mendicants that </span><br><p id=sn22.84:3.7><span class=root>‘api me, āvuso, madhurakajāto viya kāyo …pe… hoti ca me dhammesu vicikicchā’”ti? </span><br> <span class=sujato>your body feels like it’s drugged … and you have doubts about the teachings?” </span><br><p id=sn22.84:3.8><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn22.84:3.9><span class=root>“Taṁ kiṁ maññasi, tissa, </span><br> <span class=sujato>“What do you think, Tissa? </span><br><p id=sn22.84:3.10><span class=root>rūpe avigatarāgassa avigatacchandassa avigatapemassa avigatapipāsassa avigatapariḷāhassa avigatataṇhassa, tassa rūpassa vipariṇāmaññathābhāvā uppajjanti sokaparidevadukkhadomanassupāyāsā”ti? </span><br> <span class=sujato>If you’re not rid of greed, desire, fondness, thirst, passion, and craving for form, when that form decays and perishes, will it give rise to sorrow, lamentation, pain, sadness, and distress?” </span><br><p id=sn22.84:3.11><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn22.84:4.1><span class=root>“Sādhu sādhu, tissa. </span><br> <span class=sujato>“Good, good, Tissa! </span><br><p id=sn22.84:4.2><span class=root>Evañhetaṁ, tissa, hoti. </span><br> <span class=sujato>That’s how it is, Tissa, </span><br><p id=sn22.84:4.3><span class=root>Yathā taṁ rūpe avigatarāgassa … </span><br> <span class=sujato>when you’re not rid of greed for form. </span><br><p id=sn22.84:4.4><span class=root>vedanāya … </span><br> <span class=sujato>If you’re not rid of greed for feeling … </span><br><p id=sn22.84:4.5><span class=root>saññāya … </span><br> <span class=sujato>perception … </span><br><p id=sn22.84:4.6><span class=root>saṅkhāresu avigatarāgassa …pe… </span><br> <span class=sujato>choices … </span><br><p id=sn22.84:4.7><span class=root>tesaṁ saṅkhārānaṁ vipariṇāmaññathābhāvā uppajjanti sokaparidevadukkhadomanassupāyāsā”ti? </span><br><p id=sn22.84:4.8><span class=root>“Evaṁ, bhante”. </span><br><p id=sn22.84:5.1><span class=root>“Sādhu sādhu, tissa. </span><br><p id=sn22.84:5.2><span class=root>Evañhetaṁ, tissa, hoti. </span><br><p id=sn22.84:5.3><span class=root>Yathā taṁ saṅkhāresu anigatarāgassa, viññāṇe avigatarāgassa avigatacchandassa avigatapemassa avigatapipāsassa avigatapariḷāhassa avigatataṇhassa, tassa viññāṇassa vipariṇāmaññathābhāvā uppajjanti sokaparidevadukkhadomanassupāyāsā”ti? </span><br> <span class=sujato>consciousness, when that consciousness decays and perishes, will it give rise to sorrow, lamentation, pain, sadness, and distress?” </span><br><p id=sn22.84:5.4><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn22.84:6.1><span class=root>“Sādhu sādhu, tissa. </span><br> <span class=sujato>“Good, good, Tissa! </span><br><p id=sn22.84:6.2><span class=root>Evañhetaṁ, tissa, hoti. </span><br> <span class=sujato>That’s how it is, Tissa, </span><br><p id=sn22.84:6.3><span class=root>Yathā taṁ viññāṇe avigatarāgassa. </span><br> <span class=sujato>when you’re not rid of greed for consciousness. </span><br><p id=sn22.84:6.4><span class=root>Taṁ kiṁ maññasi, tissa, </span><br> <span class=sujato>What do you think, Tissa? </span><br><p id=sn22.84:6.5><span class=root>rūpe vigatarāgassa vigatacchandassa vigatapemassa vigatapipāsassa vigatapariḷāhassa vigatataṇhassa, tassa rūpassa vipariṇāmaññathābhāvā uppajjanti sokaparidevadukkhadomanassupāyāsā”ti? </span><br> <span class=sujato>If you are rid of greed, desire, fondness, thirst, passion, and craving for form, when that form decays and perishes, will it give rise to sorrow, lamentation, pain, sadness, and distress?” </span><br><p id=sn22.84:6.6><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn22.84:7.1><span class=root>“Sādhu sādhu, tissa. </span><br> <span class=sujato>“Good, good, Tissa! </span><br><p id=sn22.84:7.2><span class=root>Evañhetaṁ, tissa, hoti. </span><br> <span class=sujato>That’s how it is, Tissa, </span><br><p id=sn22.84:7.3><span class=root>Yathā taṁ rūpe vigatarāgassa … </span><br> <span class=sujato>when you are rid of greed for form … </span><br><p id=sn22.84:7.4><span class=root>vedanāya … </span><br> <span class=sujato>feeling … </span><br><p id=sn22.84:7.5><span class=root>saññāya … </span><br> <span class=sujato>perception … </span><br><p id=sn22.84:7.6><span class=root>saṅkhāresu vigatarāgassa … </span><br> <span class=sujato>choices … </span><br><p id=sn22.84:7.7><span class=root>viññāṇe vigatarāgassa vigatacchandassa vigatapemassa vigatapipāsassa vigatapariḷāhassa vigatataṇhassa tassa viññāṇassa vipariṇāmaññathābhāvā uppajjanti sokaparidevadukkhadomanassupāyāsā”ti? </span><br><p id=sn22.84:7.8><span class=root>“No hetaṁ, bhante”. </span><br><p id=sn22.84:8.1><span class=root>“Sādhu sādhu, tissa. </span><br><p id=sn22.84:8.2><span class=root>Evañhetaṁ, tissa, hoti. </span><br><p id=sn22.84:8.3><span class=root>Yathā taṁ viññāṇe vigatarāgassa. </span><br> <span class=sujato>consciousness. </span><br><p id=sn22.84:8.4><span class=root>Taṁ kiṁ maññasi, tissa, </span><br> <span class=sujato>What do you think, Tissa? </span><br><p id=sn22.84:8.5><span class=root>rūpaṁ niccaṁ vā aniccaṁ vā”ti? </span><br> <span class=sujato>Is form permanent or impermanent?” </span><br><p id=sn22.84:8.6><span class=root>“Aniccaṁ, bhante”. </span><br> <span class=sujato>“Impermanent, sir.” </span><br><p id=sn22.84:8.7><span class=root>“Vedanā … </span><br> <span class=sujato>“Is feeling … </span><br><p id=sn22.84:8.8><span class=root>saññā … </span><br> <span class=sujato>perception … </span><br><p id=sn22.84:8.9><span class=root>saṅkhārā … </span><br> <span class=sujato>choices … </span><br><p id=sn22.84:8.10><span class=root>viññāṇaṁ niccaṁ vā aniccaṁ vā”ti? </span><br> <span class=sujato>consciousness permanent or impermanent?” </span><br><p id=sn22.84:8.11><span class=root>“Aniccaṁ, bhante”. </span><br> <span class=sujato>“Impermanent, sir.” </span><br><p id=sn22.84:8.12><span class=root>“Tasmātiha …pe… </span><br> <span class=sujato>“So you should truly see … </span><br><p id=sn22.84:8.13><span class=root>evaṁ passaṁ …pe… </span><br> <span class=sujato>Seeing this … </span><br><p id=sn22.84:8.14><span class=root>nāparaṁ itthattāyāti pajānāti. </span><br> <span class=sujato>They understand: ‘… there is nothing further for this place.’ </span><br><p id=sn22.84:9.1><span class=root>Seyyathāpi, tissa, dve purisā—</span><br> <span class=sujato>Suppose, Tissa, there were two people. </span><br><p id=sn22.84:9.2><span class=root>eko puriso amaggakusalo, eko puriso maggakusalo. </span><br> <span class=sujato>One was not skilled in the path, the other was. </span><br><p id=sn22.84:9.3><span class=root>Tamenaṁ so amaggakusalo puriso amuṁ maggakusalaṁ purisaṁ maggaṁ puccheyya. </span><br> <span class=sujato>The one not skilled in the path would question the one skilled in the path, </span><br><p id=sn22.84:9.4><span class=root>So evaṁ vadeyya: </span><br> <span class=sujato>who would reply: </span><br><p id=sn22.84:9.5><span class=root>‘ehi, bho purisa, ayaṁ maggo. </span><br> <span class=sujato>‘Come, good man, this is the path. </span><br><p id=sn22.84:9.6><span class=root>Tena muhuttaṁ gaccha. </span><br> <span class=sujato>Go down it an hour, </span><br><p id=sn22.84:9.7><span class=root>Tena muhuttaṁ gantvā dakkhissasi dvedhāpathaṁ, tattha vāmaṁ muñcitvā dakkhiṇaṁ gaṇhāhi. </span><br> <span class=sujato>and you’ll see a fork in the road. Ignore the left, and take the right-hand path. </span><br><p id=sn22.84:9.8><span class=root>Tena muhuttaṁ gaccha. </span><br> <span class=sujato>Go an hour more, </span><br><p id=sn22.84:9.9><span class=root>Tena muhuttaṁ gantvā dakkhissasi tibbaṁ vanasaṇḍaṁ. </span><br> <span class=sujato>and you’ll see a dense forest grove. </span><br><p id=sn22.84:9.10><span class=root>Tena muhuttaṁ gaccha. </span><br> <span class=sujato>Go an hour more, </span><br><p id=sn22.84:9.11><span class=root>Tena muhuttaṁ gantvā dakkhissasi mahantaṁ ninnaṁ pallalaṁ. </span><br> <span class=sujato>and you’ll see an expanse of low-lying marshes. </span><br><p id=sn22.84:9.12><span class=root>Tena muhuttaṁ gaccha. </span><br> <span class=sujato>Go an hour more, </span><br><p id=sn22.84:9.13><span class=root>Tena muhuttaṁ gantvā dakkhissasi sobbhaṁ papātaṁ. </span><br> <span class=sujato>and you’ll see a large, steep cliff. </span><br><p id=sn22.84:9.14><span class=root>Tena muhuttaṁ gaccha. </span><br> <span class=sujato>Go an hour more, </span><br><p id=sn22.84:9.15><span class=root>Tena muhuttaṁ gantvā dakkhissasi samaṁ bhūmibhāgaṁ ramaṇīyan’ti. </span><br> <span class=sujato>and you’ll see level, cleared parkland.’ </span><br><p id=sn22.84:10.1><span class=root>Upamā kho myāyaṁ, tissa, katā atthassa viññāpanāya. </span><br> <span class=sujato>I’ve made up this simile to make a point. </span><br><p id=sn22.84:10.2><span class=root>Ayaṁ cevettha attho: </span><br> <span class=sujato>And this is what it means. </span><br><p id=sn22.84:10.3><span class=root>‘puriso amaggakusalo’ti kho, tissa, puthujjanassetaṁ adhivacanaṁ. </span><br> <span class=sujato>‘A person who is not skilled in the path’ is a term for an ordinary unlearned person. </span><br><p id=sn22.84:10.4><span class=root>‘Puriso maggakusalo’ti kho, tissa, tathāgatassetaṁ adhivacanaṁ arahato sammāsambuddhassa. </span><br> <span class=sujato>‘A person who is skilled in the path’ is a term for the Realized One, the perfected one, the fully awakened Buddha. </span><br><p id=sn22.84:10.5><span class=root>‘Dvedhāpatho’ti kho, tissa, vicikicchāyetaṁ adhivacanaṁ. </span><br> <span class=sujato>‘A fork in the road’ is a term for doubt. </span><br><p id=sn22.84:10.6><span class=root>‘Vāmo maggo’ti kho, tissa, aṭṭhaṅgikassetaṁ micchāmaggassa adhivacanaṁ, seyyathidaṁ—</span><br> <span class=sujato>‘The left-hand path’ is a term for the wrong eightfold path, that is, </span><br><p id=sn22.84:10.7><span class=root>micchādiṭṭhiyā …pe… micchāsamādhissa. </span><br> <span class=sujato>wrong view … wrong immersion. </span><br><p id=sn22.84:10.8><span class=root>‘Dakkhiṇo maggo’ti kho, tissa, ariyassetaṁ aṭṭhaṅgikassa maggassa adhivacanaṁ, seyyathidaṁ—</span><br> <span class=sujato>‘The right-hand path’ is a term for the noble eightfold path, that is, </span><br><p id=sn22.84:10.9><span class=root>sammādiṭṭhiyā …pe… sammāsamādhissa. </span><br> <span class=sujato>right view … right immersion. </span><br><p id=sn22.84:10.10><span class=root>‘Tibbo vanasaṇḍo’ti kho, tissa, avijjāyetaṁ adhivacanaṁ. </span><br> <span class=sujato>‘A dense forest grove’ is a term for ignorance. </span><br><p id=sn22.84:10.11><span class=root>‘Mahantaṁ ninnaṁ pallalan’ti kho, tissa, kāmānametaṁ adhivacanaṁ. </span><br> <span class=sujato>‘An expanse of low-lying marshes’ is a term for sensual pleasures. </span><br><p id=sn22.84:10.12><span class=root>‘Sobbho papāto’ti kho, tissa, kodhūpāyāsassetaṁ adhivacanaṁ. </span><br> <span class=sujato>‘A large, steep cliff’ is a term for anger and distress. </span><br><p id=sn22.84:10.13><span class=root>‘Samo bhūmibhāgo ramaṇīyo’ti kho, tissa, nibbānassetaṁ adhivacanaṁ. </span><br> <span class=sujato>‘Level, cleared parkland’ is a term for extinguishment. </span><br><p id=sn22.84:10.14><span class=root>Abhirama, tissa, abhirama, tissa. </span><br> <span class=sujato>Rejoice, Tissa, rejoice! </span><br><p id=sn22.84:10.15><span class=root>Ahamovādena ahamanuggahena ahamanusāsaniyā”ti. </span><br> <span class=sujato>I’m here to advise you, to support you, and to teach you.” </span><br><p id=sn22.84:11.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=sn22.84:11.2><span class=root>Attamano āyasmā tisso bhagavato bhāsitaṁ abhinandīti. </span><br> <span class=sujato>Satisfied, Venerable Tissa approved what the Buddha said. </span><br><p id=sn22.84:11.3><span class=root>Dutiyaṁ. </span><br></main><footer class="container footer"><small><a href=/about/>Contact info</a></small></footer>