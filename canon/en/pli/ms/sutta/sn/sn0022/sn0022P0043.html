<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0043.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0022/sn0022P0042.html>Previous</a><a href=/canon/en/pli/ms/sutta/sn/sn0022/sn0022P0044.html>Next</a></div><p id=sn22.43:0.1><span class=root>Saṁyutta Nikāya 22.43 </span><br> <span class=sujato>Linked Discourses 22.43 </span><br><p id=sn22.43:0.2><span class=root>5. Attadīpavagga </span><br> <span class=sujato>5. Be Your Own Island </span><br><p id=sn22.43:0.3><span class="root big-bold">Attadīpasutta </span><br> <span class=sujato>Be Your Own Island </span><br><p id=sn22.43:1.1><span class=root>Sāvatthinidānaṁ. </span><br> <span class=sujato>At Sāvatthī. </span><br><p id=sn22.43:1.2><span class=root>“Attadīpā, bhikkhave, viharatha attasaraṇā anaññasaraṇā, dhammadīpā dhammasaraṇā anaññasaraṇā. </span><br> <span class=sujato>“Mendicants, be your own island, your own refuge, with no other refuge. Let the teaching be your island and your refuge, with no other refuge. </span><br><p id=sn22.43:1.3><span class=root>Attadīpānaṁ, bhikkhave, viharataṁ attasaraṇānaṁ anaññasaraṇānaṁ, dhammadīpānaṁ dhammasaraṇānaṁ anaññasaraṇānaṁ yoni upaparikkhitabbā ‘Kiṁjātikā sokaparidevadukkhadomanassupāyāsā, kiṁpahotikā’ti? </span><br> <span class=sujato>When you live like this, you should examine the cause: ‘From what are sorrow, lamentation, pain, sadness, and distress born and produced?’ </span><br><p id=sn22.43:2.1><span class=root>Kiṁjātikā ca, bhikkhave, sokaparidevadukkhadomanassupāyāsā, kiṁpahotikā? </span><br> <span class=sujato>And, mendicants, from what are sorrow, lamentation, pain, sadness, and distress born and produced? </span><br><p id=sn22.43:2.2><span class=root>Idha, bhikkhave, assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto, </span><br> <span class=sujato>It’s when an unlearned ordinary person has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons. </span><br><p id=sn22.43:2.3><span class=root>rūpaṁ attato samanupassati, rūpavantaṁ vā attānaṁ; attani vā rūpaṁ, rūpasmiṁ vā attānaṁ. </span><br> <span class=sujato>They regard form as self, self as having form, form in self, or self in form. </span><br><p id=sn22.43:2.4><span class=root>Tassa taṁ rūpaṁ vipariṇamati, aññathā ca hoti. </span><br> <span class=sujato>But that form of theirs decays and perishes, </span><br><p id=sn22.43:2.5><span class=root>Tassa rūpavipariṇāmaññathābhāvā uppajjanti sokaparidevadukkhadomanassupāyāsā. </span><br> <span class=sujato>which gives rise to sorrow, lamentation, pain, sadness, and distress. </span><br><p id=sn22.43:2.6><span class=root>Vedanaṁ attato samanupassati, vedanāvantaṁ vā attānaṁ; attani vā vedanaṁ, vedanāya vā attānaṁ. </span><br> <span class=sujato>They regard feeling as self … </span><br><p id=sn22.43:2.7><span class=root>Tassa sā vedanā vipariṇamati, aññathā ca hoti. </span><br><p id=sn22.43:2.8><span class=root>Tassa vedanāvipariṇāmaññathābhāvā uppajjanti sokaparideva …pe… pāyāsā. </span><br><p id=sn22.43:2.9><span class=root>Saññaṁ attato samanupassati … </span><br> <span class=sujato>They regard perception as self … </span><br><p id=sn22.43:2.10><span class=root>saṅkhāre attato samanupassati … </span><br> <span class=sujato>They regard choices as self … </span><br><p id=sn22.43:2.11><span class=root>viññāṇaṁ attato samanupassati, viññāṇavantaṁ vā attānaṁ; attani vā viññāṇaṁ, viññāṇasmiṁ vā attānaṁ. </span><br> <span class=sujato>They regard consciousness as self, self as having consciousness, consciousness in self, or self in consciousness. </span><br><p id=sn22.43:2.12><span class=root>Tassa taṁ viññāṇaṁ vipariṇamati, aññathā ca hoti. </span><br> <span class=sujato>But that consciousness of theirs decays and perishes, </span><br><p id=sn22.43:2.13><span class=root>Tassa viññāṇavipariṇāmaññathābhāvā uppajjanti sokaparidevadukkhadomanassupāyāsā. </span><br> <span class=sujato>which gives rise to sorrow, lamentation, pain, sadness, and distress. </span><br><p id=sn22.43:3.1><span class=root>Rūpassa tveva, bhikkhave, aniccataṁ viditvā vipariṇāmaṁ virāgaṁ nirodhaṁ, ‘pubbe ceva rūpaṁ etarahi ca sabbaṁ rūpaṁ aniccaṁ dukkhaṁ vipariṇāmadhamman’ti, evametaṁ yathābhūtaṁ sammappaññāya passato ye sokaparidevadukkhadomanassupāyāsā te pahīyanti. </span><br> <span class=sujato>Sorrow, lamentation, pain, sadness, and distress are given up when you understand the impermanence of form—its perishing, fading away, and cessation—and you truly see with right understanding that all form, whether past or present, is impermanent, suffering, and perishable. </span><br><p id=sn22.43:3.2><span class=root>Tesaṁ pahānā na paritassati, aparitassaṁ sukhaṁ viharati, sukhavihārī bhikkhu ‘tadaṅganibbuto’ti vuccati. </span><br> <span class=sujato>When these things are given up there’s no anxiety. Without anxiety you live happily. A mendicant who lives happily is said to be quenched in that respect. </span><br><p id=sn22.43:3.3><span class=root>Vedanāya tveva, bhikkhave, aniccataṁ viditvā vipariṇāmaṁ virāgaṁ nirodhaṁ, ‘pubbe ceva vedanā etarahi ca sabbā vedanā aniccā dukkhā vipariṇāmadhammā’ti, evametaṁ yathābhūtaṁ sammappaññāya passato ye sokaparidevadukkhadomanassupāyāsā te pahīyanti. </span><br> <span class=sujato>Sorrow, lamentation, pain, sadness, and distress are given up when you understand the impermanence of feeling … </span><br><p id=sn22.43:3.4><span class=root>Tesaṁ pahānā na paritassati, aparitassaṁ sukhaṁ viharati, sukhavihārī bhikkhu ‘tadaṅganibbuto’ti vuccati. </span><br><p id=sn22.43:3.5><span class=root>Saññāya … </span><br> <span class=sujato>perception … </span><br><p id=sn22.43:3.6><span class=root>saṅkhārānaṁ tveva, bhikkhave, aniccataṁ viditvā vipariṇāmaṁ virāgaṁ nirodhaṁ, ‘pubbe ceva saṅkhārā etarahi ca sabbe saṅkhārā aniccā dukkhā vipariṇāmadhammā’ti, evametaṁ yathābhūtaṁ sammappaññāya passato ye sokaparidevadukkhadomanassupāyāsā te pahīyanti. </span><br> <span class=sujato>choices … </span><br><p id=sn22.43:3.7><span class=root>Tesaṁ pahānā na paritassati, aparitassaṁ sukhaṁ viharati, sukhavihārī bhikkhu ‘tadaṅganibbuto’ti vuccati. </span><br><p id=sn22.43:3.8><span class=root>Viññāṇassa tveva, bhikkhave, aniccataṁ viditvā vipariṇāmaṁ virāgaṁ nirodhaṁ, ‘pubbe ceva viññāṇaṁ etarahi ca sabbaṁ viññāṇaṁ aniccaṁ dukkhaṁ vipariṇāmadhamman’ti, evametaṁ yathābhūtaṁ sammappaññāya passato ye sokaparidevadukkhadomanassupāyāsā te pahīyanti. </span><br> <span class=sujato>consciousness—its perishing, fading away, and cessation—and you truly see with right understanding that all consciousness, whether past or present, is impermanent, suffering, and perishable. </span><br><p id=sn22.43:3.9><span class=root>Tesaṁ pahānā na paritassati, aparitassaṁ sukhaṁ viharati, sukhavihārī bhikkhu ‘tadaṅganibbuto’ti vuccatī”ti. </span><br> <span class=sujato>When these things are given up there’s no anxiety. Without anxiety you live happily. A mendicant who lives happily is said to be quenched in that respect.” </span><br><p id=sn22.43:3.10><span class=root>Paṭhamaṁ. </span><br></main><footer class="container footer"><small><a href=/about/>Contact info</a></small></footer>