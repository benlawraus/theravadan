<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0001.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0022.html>Previous</a><a href=/canon/en/pli/ms/sutta/sn/sn0022/sn0022P0002.html>Next</a></div><p id=sn22.1:0.1><span class=root>Saṁyutta Nikāya 22.1 </span><br> <span class=sujato>Linked Discourses 22.1 </span><br><p id=sn22.1:0.2><span class=root>1. Nakulapituvagga </span><br> <span class=sujato>1. Nakula’s Father </span><br><p id=sn22.1:0.3><span class="root big-bold">Nakulapitusutta </span><br> <span class=sujato>Nakula’s Father </span><br><p id=sn22.1:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=sn22.1:1.2><span class=root>ekaṁ samayaṁ bhagavā bhaggesu viharati susumāragire bhesakaḷāvane migadāye. </span><br> <span class=sujato>At one time the Buddha was staying in the land of the Bhaggas at Crocodile Hill, in the deer park at Bhesakaḷā’s Wood. </span><br><p id=sn22.1:1.3><span class=root>Atha kho nakulapitā gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho nakulapitā gahapati bhagavantaṁ etadavoca: </span><br> <span class=sujato>Then the householder Nakula’s father went up to the Buddha, bowed, sat down to one side, and said to the Buddha: </span><br><p id=sn22.1:2.1><span class=root>“Ahamasmi, bhante, jiṇṇo vuḍḍho mahallako addhagato vayoanuppatto āturakāyo abhikkhaṇātaṅko. </span><br> <span class=sujato>“Sir, I’m an old man, elderly and senior. I’m advanced in years and have reached the final stage of life. My body is ailing and I’m constantly unwell. </span><br><p id=sn22.1:2.2><span class=root>Aniccadassāvī kho panāhaṁ, bhante, bhagavato manobhāvanīyānañca bhikkhūnaṁ. </span><br> <span class=sujato>I hardly ever get to see the esteemed mendicants. </span><br><p id=sn22.1:2.3><span class=root>Ovadatu maṁ, bhante, bhagavā; </span><br> <span class=sujato>May the Buddha please advise me </span><br><p id=sn22.1:2.4><span class=root>anusāsatu maṁ, bhante, bhagavā; </span><br> <span class=sujato>and instruct me. </span><br><p id=sn22.1:2.5><span class=root>yaṁ mamassa dīgharattaṁ hitāya sukhāyā”ti. </span><br> <span class=sujato>It will be for my lasting welfare and happiness.” </span><br><p id=sn22.1:3.1><span class=root>“Evametaṁ, gahapati, evametaṁ, gahapati. </span><br> <span class=sujato>“That’s so true, householder! That’s so true, householder! </span><br><p id=sn22.1:3.2><span class=root>Āturo hāyaṁ, gahapati, kāyo aṇḍabhūto pariyonaddho. </span><br> <span class=sujato>For this body is ailing, swaddled in its shell. </span><br><p id=sn22.1:3.3><span class=root>Yo hi, gahapati, imaṁ kāyaṁ pariharanto muhuttampi ārogyaṁ paṭijāneyya, kimaññatra bālyā? </span><br> <span class=sujato>If anyone dragging around this body claimed to be healthy even for an hour, what is that but foolishness? </span><br><p id=sn22.1:3.4><span class=root>Tasmātiha te, gahapati, evaṁ sikkhitabbaṁ: </span><br> <span class=sujato>So you should train like this: </span><br><p id=sn22.1:3.5><span class=root>‘āturakāyassa me sato cittaṁ anāturaṁ bhavissatī’ti. </span><br> <span class=sujato>‘Though my body is ailing, my mind will be healthy.’ </span><br><p id=sn22.1:3.6><span class=root>Evañhi te, gahapati, sikkhitabban”ti. </span><br> <span class=sujato>That’s how you should train.” </span><br><p id=sn22.1:4.1><span class=root>Atha kho nakulapitā gahapati bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ abhivādetvā ekamantaṁ nisīdi. Ekamantaṁ nisinnaṁ kho nakulapitaraṁ gahapatiṁ āyasmā sāriputto etadavoca: </span><br> <span class=sujato>And then the householder Nakula’s father approved and agreed with what the Buddha said. He got up from his seat, bowed, and respectfully circled the Buddha, keeping him on his right. Then he went up to Venerable Sāriputta, bowed, and sat down to one side. Sāriputta said to him: </span><br><p id=sn22.1:4.2><span class=root>“vippasannāni kho te, gahapati, indriyāni; </span><br> <span class=sujato>“Householder, your faculties are so very clear, </span><br><p id=sn22.1:4.3><span class=root>parisuddho mukhavaṇṇo pariyodāto. </span><br> <span class=sujato>and your complexion is pure and bright. </span><br><p id=sn22.1:4.4><span class=root>Alattha no ajja bhagavato sammukhā dhammiṁ kathaṁ savanāyā”ti? </span><br> <span class=sujato>Did you get to hear a Dhamma talk in the Buddha’s presence today?” </span><br><p id=sn22.1:5.1><span class=root>“Kathañhi no siyā, bhante. </span><br> <span class=sujato>“What else, sir, could it possibly be? </span><br><p id=sn22.1:5.2><span class=root>Idānāhaṁ, bhante, bhagavatā dhammiyā kathāya amatena abhisitto”ti. </span><br> <span class=sujato>Just now the Buddha anointed me with the deathless ambrosia of a Dhamma talk.” </span><br><p id=sn22.1:5.3><span class=root>“Yathā kathaṁ pana tvaṁ, gahapati, bhagavatā dhammiyā kathāya amatena abhisitto”ti? </span><br> <span class=sujato>“But what kind of ambrosial Dhamma talk has the Buddha anointed you with?” </span><br><p id=sn22.1:5.4><span class=root>“Idhāhaṁ, bhante, yena bhagavā tenupasaṅkamiṁ; upasaṅkamitvā bhagavantaṁ abhivādetvā ekamantaṁ nisīdiṁ. Ekamantaṁ nisinno khvāhaṁ, bhante, bhagavantaṁ etadavocaṁ: </span><br> <span class=sujato>So Nakula’s father told Sāriputta all that had happened, and said, </span><br><p id=sn22.1:5.5><span class=root>‘ahamasmi, bhante, jiṇṇo vuḍḍho mahallako addhagato vayoanuppatto āturakāyo abhikkhaṇātaṅko. </span><br><p id=sn22.1:5.6><span class=root>Aniccadassāvī kho panāhaṁ, bhante, bhagavato manobhāvanīyānañca bhikkhūnaṁ. </span><br><p id=sn22.1:5.7><span class=root>Ovadatu maṁ, bhante, bhagavā; </span><br><p id=sn22.1:5.8><span class=root>anusāsatu maṁ, bhante, bhagavā; </span><br><p id=sn22.1:5.9><span class=root>yaṁ mamassa dīgharattaṁ hitāya sukhāyā’ti. </span><br><p id=sn22.1:6.1><span class=root>Evaṁ vutte, maṁ, bhante, bhagavā etadavoca: </span><br><p id=sn22.1:6.2><span class=root>‘evametaṁ, gahapati, evametaṁ, gahapati. </span><br><p id=sn22.1:6.3><span class=root>Āturo hāyaṁ, gahapati, kāyo aṇḍabhūto pariyonaddho. </span><br><p id=sn22.1:6.4><span class=root>Yo hi, gahapati, imaṁ kāyaṁ pariharanto muhuttampi ārogyaṁ paṭijāneyya, kimaññatra bālyā? </span><br><p id=sn22.1:6.5><span class=root>Tasmātiha te, gahapati, evaṁ sikkhitabbaṁ—</span><br><p id=sn22.1:6.6><span class=root>āturakāyassa me sato cittaṁ anāturaṁ bhavissatīti. </span><br><p id=sn22.1:6.7><span class=root>Evañhi te, gahapati, sikkhitabban’ti. </span><br><p id=sn22.1:6.8><span class=root>Evaṁ khvāhaṁ, bhante, bhagavatā dhammiyā kathāya amatena abhisitto”ti. </span><br> <span class=sujato>“That’s the ambrosial Dhamma talk that the Buddha anointed me with.” </span><br><p id=sn22.1:7.1><span class=root>“Na hi pana taṁ, gahapati, paṭibhāsi bhagavantaṁ uttariṁ paṭipucchituṁ: </span><br> <span class=sujato>“But didn’t you feel the need to ask the Buddha the further question: </span><br><p id=sn22.1:7.2><span class=root>‘kittāvatā nu kho, bhante, āturakāyo ceva hoti āturacitto ca, kittāvatā ca pana āturakāyo hi kho hoti no ca āturacitto’”ti? </span><br> <span class=sujato>‘Sir, how do you define someone ailing in body and ailing in mind, and someone ailing in body and healthy in mind’?” </span><br><p id=sn22.1:7.3><span class=root>“Dūratopi kho mayaṁ, bhante, āgaccheyyāma āyasmato sāriputtassa santike etassa bhāsitassa atthamaññātuṁ. </span><br> <span class=sujato>“Sir, we would travel a long way to learn the meaning of this statement in the presence of Venerable Sāriputta. </span><br><p id=sn22.1:7.4><span class=root>Sādhu vatāyasmantaṁyeva sāriputtaṁ paṭibhātu etassa bhāsitassa attho”ti. </span><br> <span class=sujato>May Venerable Sāriputta himself please clarify the meaning of this.” </span><br><p id=sn22.1:8.1><span class=root>“Tena hi, gahapati, suṇāhi, sādhukaṁ manasi karohi; bhāsissāmī”ti. </span><br> <span class=sujato>“Well then, householder, listen and apply your mind well, I will speak.” </span><br><p id=sn22.1:8.2><span class=root>“Evaṁ, bhante”ti kho nakulapitā gahapati āyasmato sāriputtassa paccassosi. </span><br> <span class=sujato>“Yes, sir,” replied Nakula’s father. </span><br><p id=sn22.1:8.3><span class=root>Āyasmā sāriputto etadavoca: </span><br> <span class=sujato>Sāriputta said this: </span><br><p id=sn22.1:9.1><span class=root>“Kathañca, gahapati, āturakāyo ceva hoti, āturacitto ca? </span><br> <span class=sujato>“And how is a person ailing in body and ailing in mind? </span><br><p id=sn22.1:9.2><span class=root>Idha, gahapati, assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto </span><br> <span class=sujato>It’s when an unlearned ordinary person has not seen the noble ones, and is neither skilled nor trained in the qualities of a noble one. They’ve not seen true persons, and are neither skilled nor trained in the qualities of a true person. </span><br><p id=sn22.1:9.3><span class=root>rūpaṁ attato samanupassati, rūpavantaṁ vā attānaṁ; attani vā rūpaṁ, rūpasmiṁ vā attānaṁ. </span><br> <span class=sujato>They regard form as self, self as having form, form in self, or self in form. </span><br><p id=sn22.1:9.4><span class=root>‘Ahaṁ rūpaṁ, mama rūpan’ti pariyuṭṭhaṭṭhāyī hoti. </span><br> <span class=sujato>They’re obsessed with the thought: ‘I am form, form is mine!’ </span><br><p id=sn22.1:9.5><span class=root>Tassa ‘ahaṁ rūpaṁ, mama rūpan’ti pariyuṭṭhaṭṭhāyino taṁ rūpaṁ vipariṇamati aññathā hoti. </span><br> <span class=sujato>But that form of theirs decays and perishes, </span><br><p id=sn22.1:9.6><span class=root>Tassa rūpavipariṇāmaññathābhāvā uppajjanti sokaparidevadukkhadomanassupāyāsā. </span><br> <span class=sujato>which gives rise to sorrow, lamentation, pain, sadness, and distress. </span><br><p id=sn22.1:10.1><span class=root>Vedanaṁ attato samanupassati, vedanāvantaṁ vā attānaṁ; attani vā vedanaṁ, vedanāya vā attānaṁ. </span><br> <span class=sujato>They regard feeling as self, self as having feeling, feeling in self, or self in feeling. </span><br><p id=sn22.1:10.2><span class=root>‘Ahaṁ vedanā, mama vedanā’ti pariyuṭṭhaṭṭhāyī hoti. </span><br> <span class=sujato>They’re obsessed with the thought: ‘I am feeling, feeling is mine!’ </span><br><p id=sn22.1:10.3><span class=root>Tassa ‘ahaṁ vedanā, mama vedanā’ti pariyuṭṭhaṭṭhāyino, sā vedanā vipariṇamati aññathā hoti. </span><br> <span class=sujato>But that feeling of theirs decays and perishes, </span><br><p id=sn22.1:10.4><span class=root>Tassa vedanāvipariṇāmaññathābhāvā uppajjanti sokaparidevadukkhadomanassupāyāsā. </span><br> <span class=sujato>which gives rise to sorrow, lamentation, pain, sadness, and distress. </span><br><p id=sn22.1:11.1><span class=root>Saññaṁ attato samanupassati, saññāvantaṁ vā attānaṁ; attani vā saññaṁ, saññāya vā attānaṁ. </span><br> <span class=sujato>They regard perception as self, self as having perception, perception in self, or self in perception. </span><br><p id=sn22.1:11.2><span class=root>‘Ahaṁ saññā, mama saññā’ti pariyuṭṭhaṭṭhāyī hoti. </span><br> <span class=sujato>They’re obsessed with the thought: ‘I am perception, perception is mine!’ </span><br><p id=sn22.1:11.3><span class=root>Tassa ‘ahaṁ saññā, mama saññā’ti pariyuṭṭhaṭṭhāyino, sā saññā vipariṇamati aññathā hoti. </span><br> <span class=sujato>But that perception of theirs decays and perishes, </span><br><p id=sn22.1:11.4><span class=root>Tassa saññāvipariṇāmaññathābhāvā uppajjanti sokaparidevadukkhadomanassupāyāsā. </span><br> <span class=sujato>which gives rise to sorrow, lamentation, pain, sadness, and distress. </span><br><p id=sn22.1:12.1><span class=root>Saṅkhāre attato samanupassati, saṅkhāravantaṁ vā attānaṁ; attani vā saṅkhāre, saṅkhāresu vā attānaṁ. </span><br> <span class=sujato>They regard choices as self, self as having choices, choices in self, or self in choices. </span><br><p id=sn22.1:12.2><span class=root>‘Ahaṁ saṅkhārā, mama saṅkhārā’ti pariyuṭṭhaṭṭhāyī hoti. </span><br> <span class=sujato>They’re obsessed with the thought: ‘I am choices, choices are mine!’ </span><br><p id=sn22.1:12.3><span class=root>Tassa ‘ahaṁ saṅkhārā, mama saṅkhārā’ti pariyuṭṭhaṭṭhāyino, te saṅkhārā vipariṇamanti aññathā honti. </span><br> <span class=sujato>But those choices of theirs decay and perish, </span><br><p id=sn22.1:12.4><span class=root>Tassa saṅkhāravipariṇāmaññathābhāvā uppajjanti sokaparidevadukkhadomanassupāyāsā. </span><br> <span class=sujato>which gives rise to sorrow, lamentation, pain, sadness, and distress. </span><br><p id=sn22.1:13.1><span class=root>Viññāṇaṁ attato samanupassati, viññāṇavantaṁ vā attānaṁ; attani vā viññāṇaṁ, viññāṇasmiṁ vā attānaṁ. </span><br> <span class=sujato>They regard consciousness as self, self as having consciousness, consciousness in self, or self in consciousness. </span><br><p id=sn22.1:13.2><span class=root>‘Ahaṁ viññāṇaṁ, mama viññāṇan’ti pariyuṭṭhaṭṭhāyī hoti. </span><br> <span class=sujato>They’re obsessed with the thought: ‘I am consciousness, consciousness is mine!’ </span><br><p id=sn22.1:13.3><span class=root>Tassa ‘ahaṁ viññāṇaṁ, mama viññāṇan’ti pariyuṭṭhaṭṭhāyino, taṁ viññāṇaṁ vipariṇamati aññathā hoti. </span><br> <span class=sujato>But that consciousness of theirs decays and perishes, </span><br><p id=sn22.1:13.4><span class=root>Tassa viññāṇavipariṇāmaññathābhāvā uppajjanti sokaparidevadukkhadomanassupāyāsā. </span><br> <span class=sujato>which gives rise to sorrow, lamentation, pain, sadness, and distress. </span><br><p id=sn22.1:13.5><span class=root>Evaṁ kho, gahapati, āturakāyo ceva hoti āturacitto ca. </span><br> <span class=sujato>That’s how a person is ailing in body and ailing in mind. </span><br><p id=sn22.1:14.1><span class=root>Kathañca, gahapati, āturakāyo hi kho hoti no ca āturacitto? </span><br> <span class=sujato>And how is a person ailing in body and healthy in mind? </span><br><p id=sn22.1:14.2><span class=root>Idha, gahapati, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto </span><br> <span class=sujato>It’s when a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span><br><p id=sn22.1:14.3><span class=root>na rūpaṁ attato samanupassati, na rūpavantaṁ vā attānaṁ; na attani vā rūpaṁ, na rūpasmiṁ vā attānaṁ. </span><br> <span class=sujato>They don’t regard form as self, self as having form, form in self, or self in form. </span><br><p id=sn22.1:14.4><span class=root>‘Ahaṁ rūpaṁ, mama rūpan’ti na pariyuṭṭhaṭṭhāyī hoti. </span><br> <span class=sujato>They’re not obsessed with the thought: ‘I am form, form is mine!’ </span><br><p id=sn22.1:14.5><span class=root>Tassa ‘ahaṁ rūpaṁ, mama rūpan’ti apariyuṭṭhaṭṭhāyino, taṁ rūpaṁ vipariṇamati aññathā hoti. </span><br> <span class=sujato>So when that form of theirs decays and perishes, </span><br><p id=sn22.1:14.6><span class=root>Tassa rūpavipariṇāmaññathābhāvā nuppajjanti sokaparidevadukkhadomanassupāyāsā. </span><br> <span class=sujato>it doesn’t give rise to sorrow, lamentation, pain, sadness, and distress. </span><br><p id=sn22.1:15.1><span class=root>Na vedanaṁ attato samanupassati, na vedanāvantaṁ vā attānaṁ; na attani vā vedanaṁ, na vedanāya vā attānaṁ. </span><br> <span class=sujato>They don’t regard feeling as self, self as having feeling, feeling in self, or self in feeling. </span><br><p id=sn22.1:15.2><span class=root>‘Ahaṁ vedanā, mama vedanā’ti na pariyuṭṭhaṭṭhāyī hoti. </span><br> <span class=sujato>They’re not obsessed with the thought: ‘I am feeling, feeling is mine!’ </span><br><p id=sn22.1:15.3><span class=root>Tassa ‘ahaṁ vedanā, mama vedanā’ti apariyuṭṭhaṭṭhāyino, sā vedanā vipariṇamati aññathā hoti. </span><br> <span class=sujato>So when that feeling of theirs decays and perishes, </span><br><p id=sn22.1:15.4><span class=root>Tassa vedanāvipariṇāmaññathābhāvā nuppajjanti sokaparidevadukkhadomanassupāyāsā. </span><br> <span class=sujato>it doesn’t give rise to sorrow, lamentation, pain, sadness, and distress. </span><br><p id=sn22.1:16.1><span class=root>Na saññaṁ attato samanupassati, na saññāvantaṁ vā attānaṁ; na attani vā saññaṁ, na saññāya vā attānaṁ. </span><br> <span class=sujato>They don’t regard perception as self, self as having perception, perception in self, or self in perception. </span><br><p id=sn22.1:16.2><span class=root>‘Ahaṁ saññā, mama saññā’ti na pariyuṭṭhaṭṭhāyī hoti. </span><br> <span class=sujato>They’re not obsessed with the thought: ‘I am perception, perception is mine!’ </span><br><p id=sn22.1:16.3><span class=root>Tassa ‘ahaṁ saññā, mama saññā’ti apariyuṭṭhaṭṭhāyino, sā saññā vipariṇamati aññathā hoti. </span><br> <span class=sujato>So when that perception of theirs decays and perishes, </span><br><p id=sn22.1:16.4><span class=root>Tassa saññāvipariṇāmaññathābhāvā nuppajjanti sokaparidevadukkhadomanassupāyāsā. </span><br> <span class=sujato>it doesn’t give rise to sorrow, lamentation, pain, sadness, and distress. </span><br><p id=sn22.1:17.1><span class=root>Na saṅkhāre attato samanupassati, na saṅkhāravantaṁ vā attānaṁ; na attani vā saṅkhāre, na saṅkhāresu vā attānaṁ. </span><br> <span class=sujato>They don’t regard choices as self, self as having choices, choices in self, or self in choices. </span><br><p id=sn22.1:17.2><span class=root>‘Ahaṁ saṅkhārā, mama saṅkhārā’ti na pariyuṭṭhaṭṭhāyī hoti. </span><br> <span class=sujato>They’re not obsessed with the thought: ‘I am choices, choices are mine!’ </span><br><p id=sn22.1:17.3><span class=root>Tassa ‘ahaṁ saṅkhārā, mama saṅkhārā’ti apariyuṭṭhaṭṭhāyino, te saṅkhārā vipariṇamanti aññathā honti. </span><br> <span class=sujato>So when those choices of theirs decay and perish, </span><br><p id=sn22.1:17.4><span class=root>Tassa saṅkhāravipariṇāmaññathābhāvā nuppajjanti sokaparidevadukkhadomanassupāyāsā. </span><br> <span class=sujato>it doesn’t give rise to sorrow, lamentation, pain, sadness, and distress. </span><br><p id=sn22.1:18.1><span class=root>Na viññāṇaṁ attato samanupassati, na viññāṇavantaṁ vā attānaṁ; na attani vā viññāṇaṁ, na viññāṇasmiṁ vā attānaṁ. </span><br> <span class=sujato>They don’t regard consciousness as self, self as having consciousness, consciousness in self, or self in consciousness. </span><br><p id=sn22.1:18.2><span class=root>‘Ahaṁ viññāṇaṁ, mama viññāṇan’ti na pariyuṭṭhaṭṭhāyī hoti. </span><br> <span class=sujato>They’re not obsessed with the thought: ‘I am consciousness, consciousness is mine!’ </span><br><p id=sn22.1:18.3><span class=root>Tassa ‘ahaṁ viññāṇaṁ, mama viññāṇan’ti apariyuṭṭhaṭṭhāyino, taṁ viññāṇaṁ vipariṇamati aññathā hoti. </span><br> <span class=sujato>So when that consciousness of theirs decays and perishes, </span><br><p id=sn22.1:18.4><span class=root>Tassa viññāṇavipariṇāmaññathābhāvā nuppajjanti sokaparidevadukkhadomanassupāyāsā. </span><br> <span class=sujato>it doesn’t give rise to sorrow, lamentation, pain, sadness, and distress. </span><br><p id=sn22.1:18.5><span class=root>Evaṁ kho, gahapati, āturakāyo hoti no ca āturacitto”ti. </span><br> <span class=sujato>That’s how a person is ailing in body and healthy in mind.” </span><br><p id=sn22.1:19.1><span class=root>Idamavoca āyasmā sāriputto. </span><br> <span class=sujato>That’s what Venerable Sāriputta said. </span><br><p id=sn22.1:19.2><span class=root>Attamano nakulapitā gahapati āyasmato sāriputtassa bhāsitaṁ abhinandīti. </span><br> <span class=sujato>Satisfied, Nakula’s father approved what Sāriputta said. </span><br><p id=sn22.1:19.3><span class=root>Paṭhamaṁ. </span><br></main><footer class="container footer"><small><a href=/about>Contact info</a></small></footer>