<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0001.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0022.html>Previous</a><a href=/canon/en/pli/ms/sutta/sn/sn0022/sn0022P0002.html>Next</a></div><p><div class=verse-container id=sn22.1:0.1><span>Saṁyutta Nikāya 22.1 </span><span class="translation sujato">Linked Discourses 22.1 </span></div><p><div class=verse-container id=sn22.1:0.2><span>1. Nakulapituvagga </span><span class="translation sujato">1. Nakula’s Father </span></div><p><div class=verse-container id=sn22.1:0.3><span class=big-bold>Nakulapitusutta </span><span class="translation sujato">Nakula’s Father </span></div><p><div class=verse-container id=sn22.1:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=sn22.1:1.2><span>ekaṁ samayaṁ bhagavā bhaggesu viharati susumāragire bhesakaḷāvane migadāye. </span><span class="translation sujato">At one time the Buddha was staying in the land of the Bhaggas at Crocodile Hill, in the deer park at Bhesakaḷā’s Wood. </span></div><p><div class=verse-container id=sn22.1:1.3><span>Atha kho nakulapitā gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho nakulapitā gahapati bhagavantaṁ etadavoca: </span><span class="translation sujato">Then the householder Nakula’s father went up to the Buddha, bowed, sat down to one side, and said to the Buddha: </span></div><p><div class=verse-container id=sn22.1:2.1><span>“Ahamasmi, bhante, jiṇṇo vuḍḍho mahallako addhagato vayoanuppatto āturakāyo abhikkhaṇātaṅko. </span><span class="translation sujato">“Sir, I’m an old man, elderly and senior. I’m advanced in years and have reached the final stage of life. My body is ailing and I’m constantly unwell. </span></div><p><div class=verse-container id=sn22.1:2.2><span>Aniccadassāvī kho panāhaṁ, bhante, bhagavato manobhāvanīyānañca bhikkhūnaṁ. </span><span class="translation sujato">I hardly ever get to see the esteemed mendicants. </span></div><p><div class=verse-container id=sn22.1:2.3><span>Ovadatu maṁ, bhante, bhagavā; </span><span class="translation sujato">May the Buddha please advise me </span></div><p><div class=verse-container id=sn22.1:2.4><span>anusāsatu maṁ, bhante, bhagavā; </span><span class="translation sujato">and instruct me. </span></div><p><div class=verse-container id=sn22.1:2.5><span>yaṁ mamassa dīgharattaṁ hitāya sukhāyā”ti. </span><span class="translation sujato">It will be for my lasting welfare and happiness.” </span></div><p><div class=verse-container id=sn22.1:3.1><span>“Evametaṁ, gahapati, evametaṁ, gahapati. </span><span class="translation sujato">“That’s so true, householder! That’s so true, householder! </span></div><p><div class=verse-container id=sn22.1:3.2><span>Āturo hāyaṁ, gahapati, kāyo aṇḍabhūto pariyonaddho. </span><span class="translation sujato">For this body is ailing, swaddled in its shell. </span></div><p><div class=verse-container id=sn22.1:3.3><span>Yo hi, gahapati, imaṁ kāyaṁ pariharanto muhuttampi ārogyaṁ paṭijāneyya, kimaññatra bālyā? </span><span class="translation sujato">If anyone dragging around this body claimed to be healthy even for an hour, what is that but foolishness? </span></div><p><div class=verse-container id=sn22.1:3.4><span>Tasmātiha te, gahapati, evaṁ sikkhitabbaṁ: </span><span class="translation sujato">So you should train like this: </span></div><p><div class=verse-container id=sn22.1:3.5><span>‘āturakāyassa me sato cittaṁ anāturaṁ bhavissatī’ti. </span><span class="translation sujato">‘Though my body is ailing, my mind will be healthy.’ </span></div><p><div class=verse-container id=sn22.1:3.6><span>Evañhi te, gahapati, sikkhitabban”ti. </span><span class="translation sujato">That’s how you should train.” </span></div><p><div class=verse-container id=sn22.1:4.1><span>Atha kho nakulapitā gahapati bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ abhivādetvā ekamantaṁ nisīdi. Ekamantaṁ nisinnaṁ kho nakulapitaraṁ gahapatiṁ āyasmā sāriputto etadavoca: </span><span class="translation sujato">And then the householder Nakula’s father approved and agreed with what the Buddha said. He got up from his seat, bowed, and respectfully circled the Buddha, keeping him on his right. Then he went up to Venerable Sāriputta, bowed, and sat down to one side. Sāriputta said to him: </span></div><p><div class=verse-container id=sn22.1:4.2><span>“vippasannāni kho te, gahapati, indriyāni; </span><span class="translation sujato">“Householder, your faculties are so very clear, </span></div><p><div class=verse-container id=sn22.1:4.3><span>parisuddho mukhavaṇṇo pariyodāto. </span><span class="translation sujato">and your complexion is pure and bright. </span></div><p><div class=verse-container id=sn22.1:4.4><span>Alattha no ajja bhagavato sammukhā dhammiṁ kathaṁ savanāyā”ti? </span><span class="translation sujato">Did you get to hear a Dhamma talk in the Buddha’s presence today?” </span></div><p><div class=verse-container id=sn22.1:5.1><span>“Kathañhi no siyā, bhante. </span><span class="translation sujato">“What else, sir, could it possibly be? </span></div><p><div class=verse-container id=sn22.1:5.2><span>Idānāhaṁ, bhante, bhagavatā dhammiyā kathāya amatena abhisitto”ti. </span><span class="translation sujato">Just now the Buddha anointed me with the deathless ambrosia of a Dhamma talk.” </span></div><p><div class=verse-container id=sn22.1:5.3><span>“Yathā kathaṁ pana tvaṁ, gahapati, bhagavatā dhammiyā kathāya amatena abhisitto”ti? </span><span class="translation sujato">“But what kind of ambrosial Dhamma talk has the Buddha anointed you with?” </span></div><p><div class=verse-container id=sn22.1:5.4><span>“Idhāhaṁ, bhante, yena bhagavā tenupasaṅkamiṁ; upasaṅkamitvā bhagavantaṁ abhivādetvā ekamantaṁ nisīdiṁ. Ekamantaṁ nisinno khvāhaṁ, bhante, bhagavantaṁ etadavocaṁ: </span><span class="translation sujato">So Nakula’s father told Sāriputta all that had happened, and said, </span></div><p><div class=verse-container id=sn22.1:5.5><span>‘ahamasmi, bhante, jiṇṇo vuḍḍho mahallako addhagato vayoanuppatto āturakāyo abhikkhaṇātaṅko. </span></div><p><div class=verse-container id=sn22.1:5.6><span>Aniccadassāvī kho panāhaṁ, bhante, bhagavato manobhāvanīyānañca bhikkhūnaṁ. </span></div><p><div class=verse-container id=sn22.1:5.7><span>Ovadatu maṁ, bhante, bhagavā; </span></div><p><div class=verse-container id=sn22.1:5.8><span>anusāsatu maṁ, bhante, bhagavā; </span></div><p><div class=verse-container id=sn22.1:5.9><span>yaṁ mamassa dīgharattaṁ hitāya sukhāyā’ti. </span></div><p><div class=verse-container id=sn22.1:6.1><span>Evaṁ vutte, maṁ, bhante, bhagavā etadavoca: </span></div><p><div class=verse-container id=sn22.1:6.2><span>‘evametaṁ, gahapati, evametaṁ, gahapati. </span></div><p><div class=verse-container id=sn22.1:6.3><span>Āturo hāyaṁ, gahapati, kāyo aṇḍabhūto pariyonaddho. </span></div><p><div class=verse-container id=sn22.1:6.4><span>Yo hi, gahapati, imaṁ kāyaṁ pariharanto muhuttampi ārogyaṁ paṭijāneyya, kimaññatra bālyā? </span></div><p><div class=verse-container id=sn22.1:6.5><span>Tasmātiha te, gahapati, evaṁ sikkhitabbaṁ—</span></div><p><div class=verse-container id=sn22.1:6.6><span>āturakāyassa me sato cittaṁ anāturaṁ bhavissatīti. </span></div><p><div class=verse-container id=sn22.1:6.7><span>Evañhi te, gahapati, sikkhitabban’ti. </span></div><p><div class=verse-container id=sn22.1:6.8><span>Evaṁ khvāhaṁ, bhante, bhagavatā dhammiyā kathāya amatena abhisitto”ti. </span><span class="translation sujato">“That’s the ambrosial Dhamma talk that the Buddha anointed me with.” </span></div><p><div class=verse-container id=sn22.1:7.1><span>“Na hi pana taṁ, gahapati, paṭibhāsi bhagavantaṁ uttariṁ paṭipucchituṁ: </span><span class="translation sujato">“But didn’t you feel the need to ask the Buddha the further question: </span></div><p><div class=verse-container id=sn22.1:7.2><span>‘kittāvatā nu kho, bhante, āturakāyo ceva hoti āturacitto ca, kittāvatā ca pana āturakāyo hi kho hoti no ca āturacitto’”ti? </span><span class="translation sujato">‘Sir, how do you define someone ailing in body and ailing in mind, and someone ailing in body and healthy in mind’?” </span></div><p><div class=verse-container id=sn22.1:7.3><span>“Dūratopi kho mayaṁ, bhante, āgaccheyyāma āyasmato sāriputtassa santike etassa bhāsitassa atthamaññātuṁ. </span><span class="translation sujato">“Sir, we would travel a long way to learn the meaning of this statement in the presence of Venerable Sāriputta. </span></div><p><div class=verse-container id=sn22.1:7.4><span>Sādhu vatāyasmantaṁyeva sāriputtaṁ paṭibhātu etassa bhāsitassa attho”ti. </span><span class="translation sujato">May Venerable Sāriputta himself please clarify the meaning of this.” </span></div><p><div class=verse-container id=sn22.1:8.1><span>“Tena hi, gahapati, suṇāhi, sādhukaṁ manasi karohi; bhāsissāmī”ti. </span><span class="translation sujato">“Well then, householder, listen and apply your mind well, I will speak.” </span></div><p><div class=verse-container id=sn22.1:8.2><span>“Evaṁ, bhante”ti kho nakulapitā gahapati āyasmato sāriputtassa paccassosi. </span><span class="translation sujato">“Yes, sir,” replied Nakula’s father. </span></div><p><div class=verse-container id=sn22.1:8.3><span>Āyasmā sāriputto etadavoca: </span><span class="translation sujato">Sāriputta said this: </span></div><p><div class=verse-container id=sn22.1:9.1><span>“Kathañca, gahapati, āturakāyo ceva hoti, āturacitto ca? </span><span class="translation sujato">“And how is a person ailing in body and ailing in mind? </span></div><p><div class=verse-container id=sn22.1:9.2><span>Idha, gahapati, assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto </span><span class="translation sujato">It’s when an unlearned ordinary person has not seen the noble ones, and is neither skilled nor trained in the qualities of a noble one. They’ve not seen true persons, and are neither skilled nor trained in the qualities of a true person. </span></div><p><div class=verse-container id=sn22.1:9.3><span>rūpaṁ attato samanupassati, rūpavantaṁ vā attānaṁ; attani vā rūpaṁ, rūpasmiṁ vā attānaṁ. </span><span class="translation sujato">They regard form as self, self as having form, form in self, or self in form. </span></div><p><div class=verse-container id=sn22.1:9.4><span>‘Ahaṁ rūpaṁ, mama rūpan’ti pariyuṭṭhaṭṭhāyī hoti. </span><span class="translation sujato">They’re obsessed with the thought: ‘I am form, form is mine!’ </span></div><p><div class=verse-container id=sn22.1:9.5><span>Tassa ‘ahaṁ rūpaṁ, mama rūpan’ti pariyuṭṭhaṭṭhāyino taṁ rūpaṁ vipariṇamati aññathā hoti. </span><span class="translation sujato">But that form of theirs decays and perishes, </span></div><p><div class=verse-container id=sn22.1:9.6><span>Tassa rūpavipariṇāmaññathābhāvā uppajjanti sokaparidevadukkhadomanassupāyāsā. </span><span class="translation sujato">which gives rise to sorrow, lamentation, pain, sadness, and distress. </span></div><p><div class=verse-container id=sn22.1:10.1><span>Vedanaṁ attato samanupassati, vedanāvantaṁ vā attānaṁ; attani vā vedanaṁ, vedanāya vā attānaṁ. </span><span class="translation sujato">They regard feeling as self, self as having feeling, feeling in self, or self in feeling. </span></div><p><div class=verse-container id=sn22.1:10.2><span>‘Ahaṁ vedanā, mama vedanā’ti pariyuṭṭhaṭṭhāyī hoti. </span><span class="translation sujato">They’re obsessed with the thought: ‘I am feeling, feeling is mine!’ </span></div><p><div class=verse-container id=sn22.1:10.3><span>Tassa ‘ahaṁ vedanā, mama vedanā’ti pariyuṭṭhaṭṭhāyino, sā vedanā vipariṇamati aññathā hoti. </span><span class="translation sujato">But that feeling of theirs decays and perishes, </span></div><p><div class=verse-container id=sn22.1:10.4><span>Tassa vedanāvipariṇāmaññathābhāvā uppajjanti sokaparidevadukkhadomanassupāyāsā. </span><span class="translation sujato">which gives rise to sorrow, lamentation, pain, sadness, and distress. </span></div><p><div class=verse-container id=sn22.1:11.1><span>Saññaṁ attato samanupassati, saññāvantaṁ vā attānaṁ; attani vā saññaṁ, saññāya vā attānaṁ. </span><span class="translation sujato">They regard perception as self, self as having perception, perception in self, or self in perception. </span></div><p><div class=verse-container id=sn22.1:11.2><span>‘Ahaṁ saññā, mama saññā’ti pariyuṭṭhaṭṭhāyī hoti. </span><span class="translation sujato">They’re obsessed with the thought: ‘I am perception, perception is mine!’ </span></div><p><div class=verse-container id=sn22.1:11.3><span>Tassa ‘ahaṁ saññā, mama saññā’ti pariyuṭṭhaṭṭhāyino, sā saññā vipariṇamati aññathā hoti. </span><span class="translation sujato">But that perception of theirs decays and perishes, </span></div><p><div class=verse-container id=sn22.1:11.4><span>Tassa saññāvipariṇāmaññathābhāvā uppajjanti sokaparidevadukkhadomanassupāyāsā. </span><span class="translation sujato">which gives rise to sorrow, lamentation, pain, sadness, and distress. </span></div><p><div class=verse-container id=sn22.1:12.1><span>Saṅkhāre attato samanupassati, saṅkhāravantaṁ vā attānaṁ; attani vā saṅkhāre, saṅkhāresu vā attānaṁ. </span><span class="translation sujato">They regard choices as self, self as having choices, choices in self, or self in choices. </span></div><p><div class=verse-container id=sn22.1:12.2><span>‘Ahaṁ saṅkhārā, mama saṅkhārā’ti pariyuṭṭhaṭṭhāyī hoti. </span><span class="translation sujato">They’re obsessed with the thought: ‘I am choices, choices are mine!’ </span></div><p><div class=verse-container id=sn22.1:12.3><span>Tassa ‘ahaṁ saṅkhārā, mama saṅkhārā’ti pariyuṭṭhaṭṭhāyino, te saṅkhārā vipariṇamanti aññathā honti. </span><span class="translation sujato">But those choices of theirs decay and perish, </span></div><p><div class=verse-container id=sn22.1:12.4><span>Tassa saṅkhāravipariṇāmaññathābhāvā uppajjanti sokaparidevadukkhadomanassupāyāsā. </span><span class="translation sujato">which gives rise to sorrow, lamentation, pain, sadness, and distress. </span></div><p><div class=verse-container id=sn22.1:13.1><span>Viññāṇaṁ attato samanupassati, viññāṇavantaṁ vā attānaṁ; attani vā viññāṇaṁ, viññāṇasmiṁ vā attānaṁ. </span><span class="translation sujato">They regard consciousness as self, self as having consciousness, consciousness in self, or self in consciousness. </span></div><p><div class=verse-container id=sn22.1:13.2><span>‘Ahaṁ viññāṇaṁ, mama viññāṇan’ti pariyuṭṭhaṭṭhāyī hoti. </span><span class="translation sujato">They’re obsessed with the thought: ‘I am consciousness, consciousness is mine!’ </span></div><p><div class=verse-container id=sn22.1:13.3><span>Tassa ‘ahaṁ viññāṇaṁ, mama viññāṇan’ti pariyuṭṭhaṭṭhāyino, taṁ viññāṇaṁ vipariṇamati aññathā hoti. </span><span class="translation sujato">But that consciousness of theirs decays and perishes, </span></div><p><div class=verse-container id=sn22.1:13.4><span>Tassa viññāṇavipariṇāmaññathābhāvā uppajjanti sokaparidevadukkhadomanassupāyāsā. </span><span class="translation sujato">which gives rise to sorrow, lamentation, pain, sadness, and distress. </span></div><p><div class=verse-container id=sn22.1:13.5><span>Evaṁ kho, gahapati, āturakāyo ceva hoti āturacitto ca. </span><span class="translation sujato">That’s how a person is ailing in body and ailing in mind. </span></div><p><div class=verse-container id=sn22.1:14.1><span>Kathañca, gahapati, āturakāyo hi kho hoti no ca āturacitto? </span><span class="translation sujato">And how is a person ailing in body and healthy in mind? </span></div><p><div class=verse-container id=sn22.1:14.2><span>Idha, gahapati, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto </span><span class="translation sujato">It’s when a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span></div><p><div class=verse-container id=sn22.1:14.3><span>na rūpaṁ attato samanupassati, na rūpavantaṁ vā attānaṁ; na attani vā rūpaṁ, na rūpasmiṁ vā attānaṁ. </span><span class="translation sujato">They don’t regard form as self, self as having form, form in self, or self in form. </span></div><p><div class=verse-container id=sn22.1:14.4><span>‘Ahaṁ rūpaṁ, mama rūpan’ti na pariyuṭṭhaṭṭhāyī hoti. </span><span class="translation sujato">They’re not obsessed with the thought: ‘I am form, form is mine!’ </span></div><p><div class=verse-container id=sn22.1:14.5><span>Tassa ‘ahaṁ rūpaṁ, mama rūpan’ti apariyuṭṭhaṭṭhāyino, taṁ rūpaṁ vipariṇamati aññathā hoti. </span><span class="translation sujato">So when that form of theirs decays and perishes, </span></div><p><div class=verse-container id=sn22.1:14.6><span>Tassa rūpavipariṇāmaññathābhāvā nuppajjanti sokaparidevadukkhadomanassupāyāsā. </span><span class="translation sujato">it doesn’t give rise to sorrow, lamentation, pain, sadness, and distress. </span></div><p><div class=verse-container id=sn22.1:15.1><span>Na vedanaṁ attato samanupassati, na vedanāvantaṁ vā attānaṁ; na attani vā vedanaṁ, na vedanāya vā attānaṁ. </span><span class="translation sujato">They don’t regard feeling as self, self as having feeling, feeling in self, or self in feeling. </span></div><p><div class=verse-container id=sn22.1:15.2><span>‘Ahaṁ vedanā, mama vedanā’ti na pariyuṭṭhaṭṭhāyī hoti. </span><span class="translation sujato">They’re not obsessed with the thought: ‘I am feeling, feeling is mine!’ </span></div><p><div class=verse-container id=sn22.1:15.3><span>Tassa ‘ahaṁ vedanā, mama vedanā’ti apariyuṭṭhaṭṭhāyino, sā vedanā vipariṇamati aññathā hoti. </span><span class="translation sujato">So when that feeling of theirs decays and perishes, </span></div><p><div class=verse-container id=sn22.1:15.4><span>Tassa vedanāvipariṇāmaññathābhāvā nuppajjanti sokaparidevadukkhadomanassupāyāsā. </span><span class="translation sujato">it doesn’t give rise to sorrow, lamentation, pain, sadness, and distress. </span></div><p><div class=verse-container id=sn22.1:16.1><span>Na saññaṁ attato samanupassati, na saññāvantaṁ vā attānaṁ; na attani vā saññaṁ, na saññāya vā attānaṁ. </span><span class="translation sujato">They don’t regard perception as self, self as having perception, perception in self, or self in perception. </span></div><p><div class=verse-container id=sn22.1:16.2><span>‘Ahaṁ saññā, mama saññā’ti na pariyuṭṭhaṭṭhāyī hoti. </span><span class="translation sujato">They’re not obsessed with the thought: ‘I am perception, perception is mine!’ </span></div><p><div class=verse-container id=sn22.1:16.3><span>Tassa ‘ahaṁ saññā, mama saññā’ti apariyuṭṭhaṭṭhāyino, sā saññā vipariṇamati aññathā hoti. </span><span class="translation sujato">So when that perception of theirs decays and perishes, </span></div><p><div class=verse-container id=sn22.1:16.4><span>Tassa saññāvipariṇāmaññathābhāvā nuppajjanti sokaparidevadukkhadomanassupāyāsā. </span><span class="translation sujato">it doesn’t give rise to sorrow, lamentation, pain, sadness, and distress. </span></div><p><div class=verse-container id=sn22.1:17.1><span>Na saṅkhāre attato samanupassati, na saṅkhāravantaṁ vā attānaṁ; na attani vā saṅkhāre, na saṅkhāresu vā attānaṁ. </span><span class="translation sujato">They don’t regard choices as self, self as having choices, choices in self, or self in choices. </span></div><p><div class=verse-container id=sn22.1:17.2><span>‘Ahaṁ saṅkhārā, mama saṅkhārā’ti na pariyuṭṭhaṭṭhāyī hoti. </span><span class="translation sujato">They’re not obsessed with the thought: ‘I am choices, choices are mine!’ </span></div><p><div class=verse-container id=sn22.1:17.3><span>Tassa ‘ahaṁ saṅkhārā, mama saṅkhārā’ti apariyuṭṭhaṭṭhāyino, te saṅkhārā vipariṇamanti aññathā honti. </span><span class="translation sujato">So when those choices of theirs decay and perish, </span></div><p><div class=verse-container id=sn22.1:17.4><span>Tassa saṅkhāravipariṇāmaññathābhāvā nuppajjanti sokaparidevadukkhadomanassupāyāsā. </span><span class="translation sujato">it doesn’t give rise to sorrow, lamentation, pain, sadness, and distress. </span></div><p><div class=verse-container id=sn22.1:18.1><span>Na viññāṇaṁ attato samanupassati, na viññāṇavantaṁ vā attānaṁ; na attani vā viññāṇaṁ, na viññāṇasmiṁ vā attānaṁ. </span><span class="translation sujato">They don’t regard consciousness as self, self as having consciousness, consciousness in self, or self in consciousness. </span></div><p><div class=verse-container id=sn22.1:18.2><span>‘Ahaṁ viññāṇaṁ, mama viññāṇan’ti na pariyuṭṭhaṭṭhāyī hoti. </span><span class="translation sujato">They’re not obsessed with the thought: ‘I am consciousness, consciousness is mine!’ </span></div><p><div class=verse-container id=sn22.1:18.3><span>Tassa ‘ahaṁ viññāṇaṁ, mama viññāṇan’ti apariyuṭṭhaṭṭhāyino, taṁ viññāṇaṁ vipariṇamati aññathā hoti. </span><span class="translation sujato">So when that consciousness of theirs decays and perishes, </span></div><p><div class=verse-container id=sn22.1:18.4><span>Tassa viññāṇavipariṇāmaññathābhāvā nuppajjanti sokaparidevadukkhadomanassupāyāsā. </span><span class="translation sujato">it doesn’t give rise to sorrow, lamentation, pain, sadness, and distress. </span></div><p><div class=verse-container id=sn22.1:18.5><span>Evaṁ kho, gahapati, āturakāyo hoti no ca āturacitto”ti. </span><span class="translation sujato">That’s how a person is ailing in body and healthy in mind.” </span></div><p><div class=verse-container id=sn22.1:19.1><span>Idamavoca āyasmā sāriputto. </span><span class="translation sujato">That’s what Venerable Sāriputta said. </span></div><p><div class=verse-container id=sn22.1:19.2><span>Attamano nakulapitā gahapati āyasmato sāriputtassa bhāsitaṁ abhinandīti. </span><span class="translation sujato">Satisfied, Nakula’s father approved what Sāriputta said. </span></div><p><div class=verse-container id=sn22.1:19.3><span>Paṭhamaṁ. </span></div><div class=flex-between><a href=/canon/en/pli/ms/sutta/sn/sn0022.html>Previous</a><a href=/canon/en/pli/ms/sutta/sn/sn0022/sn0022P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>