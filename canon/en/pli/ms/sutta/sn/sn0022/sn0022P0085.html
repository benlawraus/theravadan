<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0085.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0022/sn0022P0084.html>Previous</a><a href=/canon/en/pli/ms/sutta/sn/sn0022/sn0022P0086.html>Next</a></div><p><div class=verse-container id=sn22.85:0.1><span>Saṁyutta Nikāya 22.85 </span><span class="translation sujato">Linked Discourses 22.85 </span></div><p><div class=verse-container id=sn22.85:0.2><span>9. Theravagga </span><span class="translation sujato">9. Senior Mendicants </span></div><p><div class=verse-container id=sn22.85:0.3><span class=big-bold>Yamakasutta </span><span class="translation sujato">With Yamaka </span></div><p><div class=verse-container id=sn22.85:1.1><span>Ekaṁ samayaṁ āyasmā sāriputto sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time Venerable Sāriputta was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=sn22.85:1.2><span>Tena kho pana samayena yamakassa nāma bhikkhuno evarūpaṁ pāpakaṁ diṭṭhigataṁ uppannaṁ hoti: </span><span class="translation sujato">Now at that time a mendicant called Yamaka had the following harmful misconception: </span></div><p><div class=verse-container id=sn22.85:1.3><span>“tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā”ti. </span><span class="translation sujato">“As I understand the Buddha’s teaching, a mendicant who has ended the defilements is annihilated and destroyed when their body breaks up, and doesn’t exist after death.” </span></div><p><div class=verse-container id=sn22.85:2.1><span>Assosuṁ kho sambahulā bhikkhū yamakassa kira nāma bhikkhuno evarūpaṁ pāpakaṁ diṭṭhigataṁ uppannaṁ hoti: </span><span class="translation sujato">Several mendicants heard about this. </span></div><p><div class=verse-container id=sn22.85:2.2><span>“tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā”ti. </span></div><p><div class=verse-container id=sn22.85:2.3><span>Atha kho te bhikkhū yenāyasmā yamako tenupasaṅkamiṁsu; upasaṅkamitvā āyasmatā yamakena saddhiṁ sammodiṁsu. </span><span class="translation sujato">They went to Yamaka and exchanged greetings with him. </span></div><p><div class=verse-container id=sn22.85:2.4><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ yamakaṁ etadavocuṁ: </span><span class="translation sujato">When the greetings and polite conversation were over, they sat down to one side and said to him, </span></div><p><div class=verse-container id=sn22.85:3.1><span>“Saccaṁ kira te, āvuso yamaka, evarūpaṁ pāpakaṁ diṭṭhigataṁ uppannaṁ: </span><span class="translation sujato">“Is it really true, Reverend Yamaka, that you have such a harmful misconception: </span></div><p><div class=verse-container id=sn22.85:3.2><span>‘tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti? </span><span class="translation sujato">‘As I understand the Buddha’s teaching, a mendicant who has ended the defilements is annihilated and destroyed when their body breaks up, and doesn’t exist after death’?” </span></div><p><div class=verse-container id=sn22.85:3.3><span>“Evaṁ khvāhaṁ, āvuso, bhagavatā dhammaṁ desitaṁ ājānāmi: </span><span class="translation sujato">“Yes, reverends, that’s how I understand the Buddha’s teaching.” </span></div><p><div class=verse-container id=sn22.85:3.4><span>‘khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti. </span></div><p><div class=verse-container id=sn22.85:4.1><span>“Mā, āvuso yamaka, evaṁ avaca, mā bhagavantaṁ abbhācikkhi. Na hi sādhu bhagavato abbhācikkhanaṁ. Na hi bhagavā evaṁ vadeyya: </span><span class="translation sujato">“Don’t say that, Yamaka! Don’t misrepresent the Buddha, for misrepresentation of the Buddha is not good. And the Buddha would not say that.” </span></div><p><div class=verse-container id=sn22.85:4.2><span>‘khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti. </span></div><p><div class=verse-container id=sn22.85:4.3><span>Evampi kho āyasmā yamako tehi bhikkhūhi vuccamāno tatheva taṁ pāpakaṁ diṭṭhigataṁ thāmasā parāmāsā abhinivissa voharati: </span><span class="translation sujato">But even though admonished by those mendicants, Yamaka obstinately stuck to that misconception and insisted on stating it. </span></div><p><div class=verse-container id=sn22.85:4.4><span>“tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā”ti. </span></div><p><div class=verse-container id=sn22.85:5.1><span>Yato kho te bhikkhū nāsakkhiṁsu āyasmantaṁ yamakaṁ etasmā pāpakā diṭṭhigatā vivecetuṁ, atha kho te bhikkhū uṭṭhāyāsanā yenāyasmā sāriputto tenupasaṅkamiṁsu; upasaṅkamitvā āyasmantaṁ sāriputtaṁ etadavocuṁ: </span><span class="translation sujato">When those mendicants were unable to dissuade Yamaka from that misconception, they got up from their seats and went to see Venerable Sāriputta. They told him what had happened, and said, </span></div><p><div class=verse-container id=sn22.85:5.2><span>“yamakassa nāma, āvuso sāriputta, bhikkhuno evarūpaṁ pāpakaṁ diṭṭhigataṁ uppannaṁ: </span></div><p><div class=verse-container id=sn22.85:5.3><span>‘tathāhaṁ bhagavatā dhammaṁ desitaṁ ājānāmi yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā’ti. </span></div><p><div class=verse-container id=sn22.85:5.4><span>Sādhāyasmā sāriputto yena yamako bhikkhu tenupasaṅkamatu anukampaṁ upādāyā”ti. </span><span class="translation sujato">“May Venerable Sāriputta please go to the mendicant Yamaka out of sympathy.” </span></div><p><div class=verse-container id=sn22.85:5.5><span>Adhivāsesi kho āyasmā sāriputto tuṇhībhāvena. </span><span class="translation sujato">Sāriputta consented with silence. </span></div><p><div class=verse-container id=sn22.85:5.6><span>Atha kho āyasmā sāriputto sāyanhasamayaṁ paṭisallānā vuṭṭhito yenāyasmā yamako tenupasaṅkami; upasaṅkamitvā āyasmatā yamakena saddhiṁ sammodi …pe… ekamantaṁ nisinno kho āyasmā sāriputto āyasmantaṁ yamakaṁ etadavoca: </span><span class="translation sujato">Then in the late afternoon, Venerable Sāriputta came out of retreat, went to Venerable Yamaka and exchanged greetings with him. Seated to one side he said to Yamaka: </span></div><p><div class=verse-container id=sn22.85:6.1><span>“Saccaṁ kira te, āvuso yamaka, evarūpaṁ pāpakaṁ diṭṭhigataṁ uppannaṁ: </span><span class="translation sujato">“Is it really true, Reverend Yamaka, that you have such a harmful misconception: </span></div><p><div class=verse-container id=sn22.85:6.2><span>‘tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti? </span><span class="translation sujato">‘As I understand the Buddha’s teaching, a mendicant who has ended the defilements is annihilated and destroyed when their body breaks up, and doesn’t exist after death’?” </span></div><p><div class=verse-container id=sn22.85:6.3><span>“Evaṁ khvāhaṁ, āvuso, bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā”ti. </span><span class="translation sujato">“Yes, reverend, that’s how I understand the Buddha’s teaching.” </span></div><p><div class=verse-container id=sn22.85:7.1><span>“Taṁ kiṁ maññasi, āvuso yamaka, </span><span class="translation sujato">“What do you think, Yamaka? </span></div><p><div class=verse-container id=sn22.85:7.2><span>rūpaṁ niccaṁ vā aniccaṁ vā”ti? </span><span class="translation sujato">Is form permanent or impermanent?” </span></div><p><div class=verse-container id=sn22.85:7.3><span>“Aniccaṁ, āvuso”. </span><span class="translation sujato">“Impermanent, reverend.” </span></div><p><div class=verse-container id=sn22.85:7.4><span>“Vedanā niccā … </span><span class="translation sujato">“Is feeling … </span></div><p><div class=verse-container id=sn22.85:7.5><span>saññā … </span><span class="translation sujato">perception … </span></div><p><div class=verse-container id=sn22.85:7.6><span>saṅkhārā … </span><span class="translation sujato">choices … </span></div><p><div class=verse-container id=sn22.85:7.7><span>viññāṇaṁ niccaṁ vā aniccaṁ vā”ti? </span><span class="translation sujato">consciousness permanent or impermanent?” </span></div><p><div class=verse-container id=sn22.85:7.8><span>“Aniccaṁ, āvuso”. </span><span class="translation sujato">“Impermanent, reverend.” </span></div><p><div class=verse-container id=sn22.85:7.9><span>“Tasmātiha …pe… </span><span class="translation sujato">“So you should truly see … </span></div><p><div class=verse-container id=sn22.85:7.10><span>evaṁ passaṁ …pe… </span><span class="translation sujato">Seeing this … </span></div><p><div class=verse-container id=sn22.85:7.11><span>nāparaṁ itthattāyāti pajānāti. </span><span class="translation sujato">They understand: ‘… there is nothing further for this place.’ </span></div><p><div class=verse-container id=sn22.85:8.1><span>Taṁ kiṁ maññasi, āvuso yamaka, </span><span class="translation sujato">What do you think, Reverend Yamaka? </span></div><p><div class=verse-container id=sn22.85:8.2><span>rūpaṁ tathāgatoti samanupassasī”ti? </span><span class="translation sujato">Do you regard the Realized One as form?” </span></div><p><div class=verse-container id=sn22.85:8.3><span>“No hetaṁ, āvuso” … </span><span class="translation sujato">“No, reverend.” </span></div><p><div class=verse-container id=sn22.85:8.4><span>“vedanaṁ tathāgatoti samanupassasī”ti? </span><span class="translation sujato">“Do you regard the Realized One as feeling … </span></div><p><div class=verse-container id=sn22.85:8.5><span>“No hetaṁ, āvuso” … </span></div><p><div class=verse-container id=sn22.85:8.6><span>“saññaṁ … </span><span class="translation sujato">perception … </span></div><p><div class=verse-container id=sn22.85:8.7><span>saṅkhāre … </span><span class="translation sujato">choices … </span></div><p><div class=verse-container id=sn22.85:8.8><span>viññāṇaṁ tathāgatoti samanupassasī”ti? </span><span class="translation sujato">consciousness?” </span></div><p><div class=verse-container id=sn22.85:8.9><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn22.85:9.1><span>“Taṁ kiṁ maññasi, āvuso yamaka, </span><span class="translation sujato">“What do you think, Reverend Yamaka? </span></div><p><div class=verse-container id=sn22.85:9.2><span>rūpasmiṁ tathāgatoti samanupassasī”ti? </span><span class="translation sujato">Do you regard the Realized One as in form?” </span></div><p><div class=verse-container id=sn22.85:9.3><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn22.85:9.4><span>“Aññatra rūpā tathāgatoti samanupassasī”ti? </span><span class="translation sujato">“Or do you regard the Realized One as distinct from form?” </span></div><p><div class=verse-container id=sn22.85:9.5><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn22.85:9.6><span>“Vedanāya … </span><span class="translation sujato">“Do you regard the Realized One as in feeling … </span></div><p><div class=verse-container id=sn22.85:9.7><span>aññatra vedanāya …pe… </span><span class="translation sujato">or distinct from feeling … </span></div><p><div class=verse-container id=sn22.85:9.8><span>saññāya … </span><span class="translation sujato">as in perception … </span></div><p><div class=verse-container id=sn22.85:9.9><span>aññatra saññāya … </span><span class="translation sujato">or distinct from perception … </span></div><p><div class=verse-container id=sn22.85:9.10><span>saṅkhāresu … </span><span class="translation sujato">as in choices … </span></div><p><div class=verse-container id=sn22.85:9.11><span>aññatra saṅkhārehi … </span><span class="translation sujato">or distinct from choices … </span></div><p><div class=verse-container id=sn22.85:9.12><span>viññāṇasmiṁ tathāgatoti samanupassasī”ti? </span><span class="translation sujato">as in consciousness?” </span></div><p><div class=verse-container id=sn22.85:9.13><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn22.85:9.14><span>“Aññatra viññāṇā tathāgatoti samanupassasī”ti? </span><span class="translation sujato">“Or do you regard the Realized One as distinct from consciousness?” </span></div><p><div class=verse-container id=sn22.85:9.15><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn22.85:10.1><span>“Taṁ kiṁ maññasi, āvuso yamaka, </span><span class="translation sujato">“What do you think, Yamaka? </span></div><p><div class=verse-container id=sn22.85:10.2><span>rūpaṁ … vedanaṁ … saññaṁ … saṅkhāre … viññāṇaṁ tathāgatoti samanupassasī”ti? </span><span class="translation sujato">Do you regard the Realized One as possessing form, feeling, perception, choices, and consciousness?” </span></div><p><div class=verse-container id=sn22.85:10.3><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn22.85:11.1><span>“Taṁ kiṁ maññasi, āvuso yamaka, </span><span class="translation sujato">“What do you think, Yamaka? </span></div><p><div class=verse-container id=sn22.85:11.2><span>ayaṁ so arūpī … avedano … asaññī … asaṅkhāro … aviññāṇo tathāgatoti samanupassasī”ti? </span><span class="translation sujato">Do you regard the Realized One as one who is without form, feeling, perception, choices, and consciousness?” </span></div><p><div class=verse-container id=sn22.85:11.3><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn22.85:11.4><span>“Ettha ca te, āvuso yamaka, diṭṭheva dhamme saccato thetato tathāgate anupalabbhiyamāne, kallaṁ nu te taṁ veyyākaraṇaṁ: </span><span class="translation sujato">“In that case, Reverend Yamaka, since you don’t actually find the Realized One in this very life, is it appropriate to declare: </span></div><p><div class=verse-container id=sn22.85:11.5><span>‘tathāhaṁ bhagavatā dhammaṁ desitaṁ ājānāmi, yathā khīṇāsavo bhikkhu kāyassa bhedā ucchijjati vinassati, na hoti paraṁ maraṇā’”ti? </span><span class="translation sujato">‘As I understand the Buddha’s teaching, a mendicant who has ended the defilements is annihilated and destroyed when their body breaks up, and doesn’t exist after death.’?” </span></div><p><div class=verse-container id=sn22.85:12.1><span>“Ahu kho me taṁ, āvuso sāriputta, pubbe aviddasuno pāpakaṁ diṭṭhigataṁ; </span><span class="translation sujato">“Reverend Sāriputta, in my ignorance, I used to have that misconception. </span></div><p><div class=verse-container id=sn22.85:12.2><span>idañca panāyasmato sāriputtassa dhammadesanaṁ sutvā tañceva pāpakaṁ diṭṭhigataṁ pahīnaṁ, dhammo ca me abhisamito”ti. </span><span class="translation sujato">But now that I’ve heard the teaching from Venerable Sāriputta, I’ve given up that misconception, and I’ve comprehended the teaching.” </span></div><p><div class=verse-container id=sn22.85:13.1><span>“Sace taṁ, āvuso yamaka, evaṁ puccheyyuṁ: </span><span class="translation sujato">“Reverend Yamaka, suppose they were to ask you: </span></div><p><div class=verse-container id=sn22.85:13.2><span>‘yo so, āvuso yamaka, bhikkhu arahaṁ khīṇāsavo so kāyassa bhedā paraṁ maraṇā kiṁ hotī’ti? </span><span class="translation sujato">‘When their body breaks up, after death, what happens to a perfected one, who has ended the defilements?’ </span></div><p><div class=verse-container id=sn22.85:13.3><span>Evaṁ puṭṭho tvaṁ, āvuso yamaka, kinti byākareyyāsī”ti? </span><span class="translation sujato">How would you answer?” </span></div><p><div class=verse-container id=sn22.85:13.4><span>“Sace maṁ, āvuso, evaṁ puccheyyuṁ: </span><span class="translation sujato">“Reverend, if they were to ask this, </span></div><p><div class=verse-container id=sn22.85:13.5><span>‘yo so, āvuso yamaka, bhikkhu arahaṁ khīṇāsavo so kāyassa bhedā paraṁ maraṇā kiṁ hotī’ti? </span></div><p><div class=verse-container id=sn22.85:13.6><span>Evaṁ puṭṭhohaṁ, āvuso, evaṁ byākareyyaṁ: </span><span class="translation sujato">I’d answer like this: </span></div><p><div class=verse-container id=sn22.85:13.7><span>‘rūpaṁ kho, āvuso, aniccaṁ. </span><span class="translation sujato">‘Reverend, form is impermanent. </span></div><p><div class=verse-container id=sn22.85:13.8><span>Yadaniccaṁ taṁ dukkhaṁ; </span><span class="translation sujato">What’s impermanent is suffering. </span></div><p><div class=verse-container id=sn22.85:13.9><span>yaṁ dukkhaṁ taṁ niruddhaṁ tadatthaṅgataṁ. </span><span class="translation sujato">What’s suffering has ceased and ended. </span></div><p><div class=verse-container id=sn22.85:13.10><span>Vedanā … </span><span class="translation sujato">Feeling … </span></div><p><div class=verse-container id=sn22.85:13.11><span>saññā … </span><span class="translation sujato">perception … </span></div><p><div class=verse-container id=sn22.85:13.12><span>saṅkhārā … </span><span class="translation sujato">choices … </span></div><p><div class=verse-container id=sn22.85:13.13><span>viññāṇaṁ aniccaṁ. </span><span class="translation sujato">consciousness is impermanent. </span></div><p><div class=verse-container id=sn22.85:13.14><span>Yadaniccaṁ taṁ dukkhaṁ; </span><span class="translation sujato">What’s impermanent is suffering. </span></div><p><div class=verse-container id=sn22.85:13.15><span>yaṁ dukkhaṁ taṁ niruddhaṁ tadatthaṅgatan’ti. </span><span class="translation sujato">What’s suffering has ceased and ended.’ </span></div><p><div class=verse-container id=sn22.85:13.16><span>Evaṁ puṭṭhohaṁ, āvuso, evaṁ byākareyyan”ti. </span><span class="translation sujato">That’s how I’d answer such a question.” </span></div><p><div class=verse-container id=sn22.85:14.1><span>“Sādhu sādhu, āvuso yamaka. </span><span class="translation sujato">“Good, good, Reverend Yamaka! </span></div><p><div class=verse-container id=sn22.85:14.2><span>Tena hāvuso yamaka, upamaṁ te karissāmi etasseva atthassa bhiyyoso mattāya ñāṇāya. </span><span class="translation sujato">Well then, I shall give you a simile to make the meaning even clearer. </span></div><p><div class=verse-container id=sn22.85:14.3><span>Seyyathāpi, āvuso yamaka, gahapati vā gahapatiputto vā aḍḍho mahaddhano mahābhogo; </span><span class="translation sujato">Suppose there was a householder or householder’s son who was rich, with a lot of money and great wealth, </span></div><p><div class=verse-container id=sn22.85:14.4><span>so ca ārakkhasampanno. </span><span class="translation sujato">and a bodyguard for protection. </span></div><p><div class=verse-container id=sn22.85:14.5><span>Tassa kocideva puriso uppajjeyya anatthakāmo ahitakāmo ayogakkhemakāmo jīvitā voropetukāmo. </span><span class="translation sujato">Then along comes a person who wants to harm, injure, and threaten him, and take his life. </span></div><p><div class=verse-container id=sn22.85:14.6><span>Tassa evamassa: </span><span class="translation sujato">They’d think: </span></div><p><div class=verse-container id=sn22.85:14.7><span>‘ayaṁ kho gahapati vā gahapatiputto vā aḍḍho mahaddhano mahābhogo; </span><span class="translation sujato">‘This householder or householder’s son is rich, with a lot of money and great wealth, </span></div><p><div class=verse-container id=sn22.85:14.8><span>so ca ārakkhasampanno; </span><span class="translation sujato">and a bodyguard for protection. </span></div><p><div class=verse-container id=sn22.85:14.9><span>nāyaṁ sukaro pasayha jīvitā voropetuṁ. </span><span class="translation sujato">It won’t be easy to take his life by force. </span></div><p><div class=verse-container id=sn22.85:14.10><span>Yannūnāhaṁ anupakhajja jīvitā voropeyyan’ti. </span><span class="translation sujato">Why don’t I get close to him, then take his life?’ </span></div><p><div class=verse-container id=sn22.85:14.11><span>So taṁ gahapatiṁ vā gahapatiputtaṁ vā upasaṅkamitvā evaṁ vadeyya: </span><span class="translation sujato">So he goes up to that householder or householder’s son and says: </span></div><p><div class=verse-container id=sn22.85:14.12><span>‘upaṭṭhaheyyaṁ taṁ, bhante’ti. </span><span class="translation sujato">‘Sir, I would serve you.’ </span></div><p><div class=verse-container id=sn22.85:14.13><span>Tamenaṁ so gahapati vā gahapatiputto vā upaṭṭhāpeyya. </span><span class="translation sujato">They would serve that householder or householder’s son. </span></div><p><div class=verse-container id=sn22.85:14.14><span>So upaṭṭhaheyya pubbuṭṭhāyī pacchānipātī kiṅkārapaṭissāvī manāpacārī piyavādī. </span><span class="translation sujato">They’d get up before him and go to bed after him, and be obliging, behaving nicely and speaking politely. </span></div><p><div class=verse-container id=sn22.85:14.15><span>Tassa so gahapati vā gahapatiputto vā mittatopi naṁ saddaheyya; </span><span class="translation sujato">The householder or householder’s son would consider them as a friend </span></div><p><div class=verse-container id=sn22.85:14.16><span>suhajjatopi naṁ saddaheyya; </span><span class="translation sujato">and companion, </span></div><p><div class=verse-container id=sn22.85:14.17><span>tasmiñca vissāsaṁ āpajjeyya. </span><span class="translation sujato">and come to trust them. </span></div><p><div class=verse-container id=sn22.85:14.18><span>Yadā kho, āvuso, tassa purisassa evamassa: </span><span class="translation sujato">But when that person realizes that </span></div><p><div class=verse-container id=sn22.85:14.19><span>‘saṁvissattho kho myāyaṁ gahapati vā gahapatiputto vā’ti, atha naṁ rahogataṁ viditvā tiṇhena satthena jīvitā voropeyya. </span><span class="translation sujato">they’ve gained the trust of the householder or householder’s son, then, when they know he’s alone, they’d take his life with a sharp knife. </span></div><p><div class=verse-container id=sn22.85:15.1><span>Taṁ kiṁ maññasi, āvuso yamaka, </span><span class="translation sujato">What do you think, Yamaka? </span></div><p><div class=verse-container id=sn22.85:15.2><span>yadā hi so puriso amuṁ gahapatiṁ vā gahapatiputtaṁ vā upasaṅkamitvā evaṁ āha: </span><span class="translation sujato">When that person went to the householder or householder’s son and offered to </span></div><p><div class=verse-container id=sn22.85:15.3><span>‘upaṭṭhaheyyaṁ taṁ, bhante’ti, tadāpi so vadhakova. </span><span class="translation sujato">serve him, weren’t they a killer then, </span></div><p><div class=verse-container id=sn22.85:15.4><span>Vadhakañca pana santaṁ na aññāsi: </span><span class="translation sujato">though he didn’t know that </span></div><p><div class=verse-container id=sn22.85:15.5><span>‘vadhako me’ti. </span><span class="translation sujato">this was his killer? </span></div><p><div class=verse-container id=sn22.85:15.6><span>Yadāpi so upaṭṭhahati pubbuṭṭhāyī pacchānipātī kiṅkārapaṭissāvī manāpacārī piyavādī, tadāpi so vadhakova. </span><span class="translation sujato">And when they got up before him and went to bed after him, being obliging, behaving nicely and speaking politely, weren’t they a killer then, </span></div><p><div class=verse-container id=sn22.85:15.7><span>Vadhakañca pana santaṁ na aññāsi: </span><span class="translation sujato">though he didn’t know that </span></div><p><div class=verse-container id=sn22.85:15.8><span>‘vadhako me’ti. </span><span class="translation sujato">this was his killer? </span></div><p><div class=verse-container id=sn22.85:15.9><span>Yadāpi naṁ rahogataṁ viditvā tiṇhena satthena jīvitā voropeti, tadāpi so vadhakova. </span><span class="translation sujato">And when, knowing he was alone, they took his life with a sharp knife, weren’t they a killer then, </span></div><p><div class=verse-container id=sn22.85:15.10><span>Vadhakañca pana santaṁ na aññāsi: </span><span class="translation sujato">though he didn’t know that </span></div><p><div class=verse-container id=sn22.85:15.11><span>‘vadhako me’”ti. </span><span class="translation sujato">this was his killer?” </span></div><p><div class=verse-container id=sn22.85:15.12><span>“Evamāvuso”ti. </span><span class="translation sujato">“Yes, reverend.” </span></div><p><div class=verse-container id=sn22.85:15.13><span>“Evameva kho, āvuso, assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto </span><span class="translation sujato">“In the same way, an unlearned ordinary person has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons. </span></div><p><div class=verse-container id=sn22.85:15.14><span>rūpaṁ attato samanupassati, rūpavantaṁ vā attānaṁ; attani vā rūpaṁ, rūpasmiṁ vā attānaṁ. </span><span class="translation sujato">They regard form as self, self as having form, form in self, or self in form. </span></div><p><div class=verse-container id=sn22.85:15.15><span>Vedanaṁ … </span><span class="translation sujato">They regard feeling … </span></div><p><div class=verse-container id=sn22.85:15.16><span>saññaṁ … </span><span class="translation sujato">perception … </span></div><p><div class=verse-container id=sn22.85:15.17><span>saṅkhāre … </span><span class="translation sujato">choices … </span></div><p><div class=verse-container id=sn22.85:15.18><span>viññāṇaṁ attato samanupassati, viññāṇavantaṁ vā attānaṁ; attani vā viññāṇaṁ, viññāṇasmiṁ vā attānaṁ. </span><span class="translation sujato">They regard consciousness as self, self as having consciousness, consciousness in self, or self in consciousness. </span></div><p><div class=verse-container id=sn22.85:16.1><span>So aniccaṁ rūpaṁ ‘aniccaṁ rūpan’ti yathābhūtaṁ nappajānāti. </span><span class="translation sujato">They don’t truly understand form—which is impermanent—as impermanent. </span></div><p><div class=verse-container id=sn22.85:16.2><span>Aniccaṁ vedanaṁ ‘aniccā vedanā’ti yathābhūtaṁ nappajānāti. </span><span class="translation sujato">They don’t truly understand feeling … </span></div><p><div class=verse-container id=sn22.85:16.3><span>Aniccaṁ saññaṁ ‘aniccā saññā’ti yathābhūtaṁ nappajānāti. </span><span class="translation sujato">perception … </span></div><p><div class=verse-container id=sn22.85:16.4><span>Anicce saṅkhāre ‘aniccā saṅkhārā’ti yathābhūtaṁ nappajānāti. </span><span class="translation sujato">choices … </span></div><p><div class=verse-container id=sn22.85:16.5><span>Aniccaṁ viññāṇaṁ ‘aniccaṁ viññāṇan’ti yathābhūtaṁ nappajānāti. </span><span class="translation sujato">consciousness—which is impermanent—as impermanent. </span></div><p><div class=verse-container id=sn22.85:17.1><span>Dukkhaṁ rūpaṁ ‘dukkhaṁ rūpan’ti yathābhūtaṁ nappajānāti. </span><span class="translation sujato">They don’t truly understand form—which is suffering—as suffering. </span></div><p><div class=verse-container id=sn22.85:17.2><span>Dukkhaṁ vedanaṁ … </span><span class="translation sujato">They don’t truly understand feeling … </span></div><p><div class=verse-container id=sn22.85:17.3><span>dukkhaṁ saññaṁ … </span><span class="translation sujato">perception … </span></div><p><div class=verse-container id=sn22.85:17.4><span>dukkhe saṅkhāre … </span><span class="translation sujato">choices … </span></div><p><div class=verse-container id=sn22.85:17.5><span>dukkhaṁ viññāṇaṁ ‘dukkhaṁ viññāṇan’ti yathābhūtaṁ nappajānāti. </span><span class="translation sujato">consciousness—which is suffering—as suffering. </span></div><p><div class=verse-container id=sn22.85:18.1><span>Anattaṁ rūpaṁ ‘anattā rūpan’ti yathābhūtaṁ nappajānāti. </span><span class="translation sujato">They don’t truly understand form—which is not-self—as not-self. </span></div><p><div class=verse-container id=sn22.85:18.2><span>Anattaṁ vedanaṁ … </span><span class="translation sujato">They don’t truly understand feeling … </span></div><p><div class=verse-container id=sn22.85:18.3><span>anattaṁ saññaṁ … </span><span class="translation sujato">perception … </span></div><p><div class=verse-container id=sn22.85:18.4><span>anatte saṅkhāre … </span><span class="translation sujato">choices … </span></div><p><div class=verse-container id=sn22.85:18.5><span>anattaṁ viññāṇaṁ ‘anattaṁ viññāṇan’ti yathābhūtaṁ nappajānāti. </span><span class="translation sujato">consciousness—which is not-self—as not-self. </span></div><p><div class=verse-container id=sn22.85:19.1><span>Saṅkhataṁ rūpaṁ ‘saṅkhataṁ rūpan’ti yathābhūtaṁ nappajānāti. </span><span class="translation sujato">They don’t truly understand form—which is conditioned—as conditioned. </span></div><p><div class=verse-container id=sn22.85:19.2><span>Saṅkhataṁ vedanaṁ … </span><span class="translation sujato">They don’t truly understand feeling … </span></div><p><div class=verse-container id=sn22.85:19.3><span>saṅkhataṁ saññaṁ … </span><span class="translation sujato">perception … </span></div><p><div class=verse-container id=sn22.85:19.4><span>saṅkhate saṅkhāre … </span><span class="translation sujato">choices … </span></div><p><div class=verse-container id=sn22.85:19.5><span>saṅkhataṁ viññāṇaṁ ‘saṅkhataṁ viññāṇan’ti yathābhūtaṁ nappajānāti. </span><span class="translation sujato">consciousness—which is conditioned—as conditioned. </span></div><p><div class=verse-container id=sn22.85:20.1><span>Vadhakaṁ rūpaṁ ‘vadhakaṁ rūpan’ti yathābhūtaṁ nappajānāti. </span><span class="translation sujato">They don’t truly understand form—which is a killer—as a killer. </span></div><p><div class=verse-container id=sn22.85:20.2><span>Vadhakaṁ vedanaṁ ‘vadhakā vedanā’ti … </span><span class="translation sujato">They don’t truly understand feeling … </span></div><p><div class=verse-container id=sn22.85:20.3><span>vadhakaṁ saññaṁ ‘vadhakā saññā’ti … </span><span class="translation sujato">perception … </span></div><p><div class=verse-container id=sn22.85:20.4><span>vadhake saṅkhāre ‘vadhakā saṅkhārā’ti yathābhūtaṁ nappajānāti. </span><span class="translation sujato">choices … </span></div><p><div class=verse-container id=sn22.85:20.5><span>Vadhakaṁ viññāṇaṁ ‘vadhakaṁ viññāṇan’ti yathābhūtaṁ nappajānāti. </span><span class="translation sujato">consciousness—which is a killer—as a killer. </span></div><p><div class=verse-container id=sn22.85:21.1><span>So rūpaṁ upeti upādiyati adhiṭṭhāti ‘attā me’ti. </span><span class="translation sujato">They’re attracted to form, grasp it, and commit to the thought, ‘my self’. </span></div><p><div class=verse-container id=sn22.85:21.2><span>Vedanaṁ … </span><span class="translation sujato">They’re attracted to feeling … </span></div><p><div class=verse-container id=sn22.85:21.3><span>saññaṁ … </span><span class="translation sujato">perception … </span></div><p><div class=verse-container id=sn22.85:21.4><span>saṅkhāre … </span><span class="translation sujato">choices … </span></div><p><div class=verse-container id=sn22.85:21.5><span>viññāṇaṁ upeti upādiyati adhiṭṭhāti ‘attā me’ti. </span><span class="translation sujato">consciousness, grasp it, and commit to the thought, ‘my self’. </span></div><p><div class=verse-container id=sn22.85:21.6><span>Tassime pañcupādānakkhandhā upetā upādinnā dīgharattaṁ ahitāya dukkhāya saṁvattanti. </span><span class="translation sujato">And when you’ve gotten involved with and grasped these five grasping aggregates, they lead to your lasting harm and suffering. </span></div><p><div class=verse-container id=sn22.85:22.1><span>Sutavā ca kho, āvuso, ariyasāvako ariyānaṁ dassāvī …pe… sappurisadhamme suvinīto </span><span class="translation sujato">A learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span></div><p><div class=verse-container id=sn22.85:22.2><span>na rūpaṁ attato samanupassati, na rūpavantaṁ attānaṁ; na attani rūpaṁ, na rūpasmiṁ attānaṁ. </span><span class="translation sujato">They don’t regard form as self, self as having form, form in self, or self in form. </span></div><p><div class=verse-container id=sn22.85:22.3><span>Na vedanaṁ … </span><span class="translation sujato">They don’t regard feeling … </span></div><p><div class=verse-container id=sn22.85:22.4><span>na saññaṁ … </span><span class="translation sujato">perception … </span></div><p><div class=verse-container id=sn22.85:22.5><span>na saṅkhāre … </span><span class="translation sujato">choices … </span></div><p><div class=verse-container id=sn22.85:22.6><span>na viññāṇaṁ attato samanupassati, na viññāṇavantaṁ attānaṁ; </span><span class="translation sujato">consciousness as self, self as having consciousness, </span></div><p><div class=verse-container id=sn22.85:22.7><span>na attani viññāṇaṁ, na viññāṇasmiṁ attānaṁ. </span><span class="translation sujato">consciousness in self, or self in consciousness. </span></div><p><div class=verse-container id=sn22.85:23.1><span>So aniccaṁ rūpaṁ ‘aniccaṁ rūpan’ti yathābhūtaṁ pajānāti. </span><span class="translation sujato">They truly understand form—which is impermanent—as impermanent. </span></div><p><div class=verse-container id=sn22.85:23.2><span>Aniccaṁ vedanaṁ … </span><span class="translation sujato">They truly understand feeling … </span></div><p><div class=verse-container id=sn22.85:23.3><span>aniccaṁ saññaṁ … </span><span class="translation sujato">perception … </span></div><p><div class=verse-container id=sn22.85:23.4><span>anicce saṅkhāre … </span><span class="translation sujato">choices … </span></div><p><div class=verse-container id=sn22.85:23.5><span>aniccaṁ viññāṇaṁ ‘aniccaṁ viññāṇan’ti yathābhūtaṁ pajānāti. </span><span class="translation sujato">consciousness—which is impermanent—as impermanent. </span></div><p><div class=verse-container id=sn22.85:24.1><span>Dukkhaṁ rūpaṁ ‘dukkhaṁ rūpan’ti yathābhūtaṁ pajānāti. </span><span class="translation sujato">They truly understand form—which is suffering—as suffering. </span></div><p><div class=verse-container id=sn22.85:24.2><span>Dukkhaṁ vedanaṁ … </span><span class="translation sujato">They truly understand feeling … </span></div><p><div class=verse-container id=sn22.85:24.3><span>dukkhaṁ saññaṁ … </span><span class="translation sujato">perception … </span></div><p><div class=verse-container id=sn22.85:24.4><span>dukkhe saṅkhāre … </span><span class="translation sujato">choices … </span></div><p><div class=verse-container id=sn22.85:24.5><span>dukkhaṁ viññāṇaṁ ‘dukkhaṁ viññāṇan’ti yathābhūtaṁ pajānāti. </span><span class="translation sujato">consciousness—which is suffering—as suffering. </span></div><p><div class=verse-container id=sn22.85:25.1><span>Anattaṁ rūpaṁ ‘anattā rūpan’ti yathābhūtaṁ pajānāti. </span><span class="translation sujato">They truly understand form—which is not-self—as not-self. </span></div><p><div class=verse-container id=sn22.85:25.2><span>Anattaṁ vedanaṁ … </span><span class="translation sujato">They truly understand feeling … </span></div><p><div class=verse-container id=sn22.85:25.3><span>anattaṁ saññaṁ … </span><span class="translation sujato">perception … </span></div><p><div class=verse-container id=sn22.85:25.4><span>anatte saṅkhāre … </span><span class="translation sujato">choices … </span></div><p><div class=verse-container id=sn22.85:25.5><span>anattaṁ viññāṇaṁ ‘anattā viññāṇan’ti yathābhūtaṁ pajānāti. </span><span class="translation sujato">consciousness—which is not-self—as not-self. </span></div><p><div class=verse-container id=sn22.85:26.1><span>Saṅkhataṁ rūpaṁ ‘saṅkhataṁ rūpan’ti yathābhūtaṁ pajānāti. </span><span class="translation sujato">They truly understand form—which is conditioned—as conditioned. </span></div><p><div class=verse-container id=sn22.85:26.2><span>Saṅkhataṁ vedanaṁ … </span><span class="translation sujato">They truly understand feeling … </span></div><p><div class=verse-container id=sn22.85:26.3><span>saṅkhataṁ saññaṁ … </span><span class="translation sujato">perception … </span></div><p><div class=verse-container id=sn22.85:26.4><span>saṅkhate saṅkhāre … </span><span class="translation sujato">choices … </span></div><p><div class=verse-container id=sn22.85:26.5><span>saṅkhataṁ viññāṇaṁ ‘saṅkhataṁ viññāṇan’ti yathābhūtaṁ pajānāti. </span><span class="translation sujato">consciousness—which is conditioned—as conditioned. </span></div><p><div class=verse-container id=sn22.85:27.1><span>Vadhakaṁ rūpaṁ ‘vadhakaṁ rūpan’ti yathābhūtaṁ pajānāti. </span><span class="translation sujato">They truly understand form—which is a killer—as a killer. </span></div><p><div class=verse-container id=sn22.85:27.2><span>Vadhakaṁ vedanaṁ … </span><span class="translation sujato">They truly understand feeling … </span></div><p><div class=verse-container id=sn22.85:27.3><span>vadhakaṁ saññaṁ … </span><span class="translation sujato">perception … </span></div><p><div class=verse-container id=sn22.85:27.4><span>vadhake saṅkhāre ‘vadhakā saṅkhārā’ti yathābhūtaṁ pajānāti. </span><span class="translation sujato">choices … </span></div><p><div class=verse-container id=sn22.85:27.5><span>Vadhakaṁ viññāṇaṁ ‘vadhakaṁ viññāṇan’ti yathābhūtaṁ pajānāti. </span><span class="translation sujato">consciousness—which is a killer—as a killer. </span></div><p><div class=verse-container id=sn22.85:28.1><span>So rūpaṁ na upeti, na upādiyati, nādhiṭṭhāti: ‘attā me’ti. </span><span class="translation sujato">Not being attracted to form, they don’t grasp it, and commit to the thought, ‘my self’. </span></div><p><div class=verse-container id=sn22.85:28.2><span>Vedanaṁ … </span><span class="translation sujato">Not being attracted to feeling … </span></div><p><div class=verse-container id=sn22.85:28.3><span>saññaṁ … </span><span class="translation sujato">perception … </span></div><p><div class=verse-container id=sn22.85:28.4><span>saṅkhāre … </span><span class="translation sujato">choices … </span></div><p><div class=verse-container id=sn22.85:28.5><span>viññāṇaṁ na upeti, na upādiyati, nādhiṭṭhāti: ‘attā me’ti. </span><span class="translation sujato">consciousness, they don’t grasp it, and commit to the thought, ‘my self’. </span></div><p><div class=verse-container id=sn22.85:28.6><span>Tassime pañcupādānakkhandhā anupetā anupādinnā dīgharattaṁ hitāya sukhāya saṁvattantī”ti. </span><span class="translation sujato">And when you’re not attracted to and don’t grasp these five grasping aggregates, they lead to your lasting welfare and happiness.” </span></div><p><div class=verse-container id=sn22.85:28.7><span>“Evametaṁ, āvuso sāriputta, hoti yesaṁ āyasmantānaṁ tādisā sabrahmacārino anukampakā atthakāmā ovādakā anusāsakā. </span><span class="translation sujato">“Reverend Sāriputta, this is how it is when you have such venerables as spiritual companions to advise and instruct you out of kindness and sympathy. </span></div><p><div class=verse-container id=sn22.85:28.8><span>Idañca pana me āyasmato sāriputtassa dhammadesanaṁ sutvā anupādāya āsavehi cittaṁ vimuttan”ti. </span><span class="translation sujato">And after hearing this teaching by Venerable Sāriputta, my mind is freed from the defilements by not grasping.” </span></div><p><div class=verse-container id=sn22.85:28.9><span>Tatiyaṁ. </span></div><div class=flex-between><a href=/canon/en/pli/ms/sutta/sn/sn0022/sn0022P0084.html>Previous</a><a href=/canon/en/pli/ms/sutta/sn/sn0022/sn0022P0086.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>