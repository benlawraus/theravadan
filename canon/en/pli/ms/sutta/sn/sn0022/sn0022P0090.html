<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0090.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0022/sn0022P0089.html>Previous</a><a href=/canon/en/pli/ms/sutta/sn/sn0022/sn0022P0091.html>Next</a></div><p><div class=verse-container id=sn22.90:0.1><span>Saṁyutta Nikāya 22.90 </span><span class="translation sujato">Linked Discourses 22.90 </span></div><p><div class=verse-container id=sn22.90:0.2><span>9. Theravagga </span><span class="translation sujato">9. Senior Mendicants </span></div><p><div class=verse-container id=sn22.90:0.3><span class=big-bold>Channasutta </span><span class="translation sujato">With Channa </span></div><p><div class=verse-container id=sn22.90:1.1><span>Ekaṁ samayaṁ sambahulā therā bhikkhū bārāṇasiyaṁ viharanti isipatane migadāye. </span><span class="translation sujato">At one time several senior mendicants were staying near Varanasi, in the deer park at Isipatana. </span></div><p><div class=verse-container id=sn22.90:1.2><span>Atha kho āyasmā channo sāyanhasamayaṁ paṭisallānā vuṭṭhito avāpuraṇaṁ ādāya vihārena vihāraṁ upasaṅkamitvā there bhikkhū etadavoca: </span><span class="translation sujato">Then in the late afternoon, Venerable Channa came out of retreat. Taking a latchkey, he went from dwelling to dwelling, going up to the senior mendicants and saying, </span></div><p><div class=verse-container id=sn22.90:1.3><span>“ovadantu maṁ āyasmanto therā, anusāsantu maṁ āyasmanto therā, karontu me āyasmanto therā dhammiṁ kathaṁ, yathāhaṁ dhammaṁ passeyyan”ti. </span><span class="translation sujato">“May the venerable senior mendicants advise me and instruct me! May they give me a Dhamma talk so that I can see the teaching!” </span></div><p><div class=verse-container id=sn22.90:2.1><span>Evaṁ vutte, therā bhikkhū āyasmantaṁ channaṁ etadavocuṁ: </span><span class="translation sujato">When he said this, the senior mendicants said to Venerable Channa: </span></div><p><div class=verse-container id=sn22.90:2.2><span>“rūpaṁ kho, āvuso channa, aniccaṁ; </span><span class="translation sujato">“Reverend Channa, form, </span></div><p><div class=verse-container id=sn22.90:2.3><span>vedanā aniccā; </span><span class="translation sujato">feeling, </span></div><p><div class=verse-container id=sn22.90:2.4><span>saññā aniccā; </span><span class="translation sujato">perception, </span></div><p><div class=verse-container id=sn22.90:2.5><span>saṅkhārā aniccā; </span><span class="translation sujato">choices, </span></div><p><div class=verse-container id=sn22.90:2.6><span>viññāṇaṁ aniccaṁ. </span><span class="translation sujato">and consciousness are impermanent. </span></div><p><div class=verse-container id=sn22.90:2.7><span>Rūpaṁ anattā; </span><span class="translation sujato">Form, </span></div><p><div class=verse-container id=sn22.90:2.8><span>vedanā … </span><span class="translation sujato">feeling, </span></div><p><div class=verse-container id=sn22.90:2.9><span>saññā … </span><span class="translation sujato">perception, </span></div><p><div class=verse-container id=sn22.90:2.10><span>saṅkhārā … </span><span class="translation sujato">choices, </span></div><p><div class=verse-container id=sn22.90:2.11><span>viññāṇaṁ anattā. </span><span class="translation sujato">and consciousness are not-self. </span></div><p><div class=verse-container id=sn22.90:2.12><span>Sabbe saṅkhārā aniccā; </span><span class="translation sujato">All conditions are impermanent. </span></div><p><div class=verse-container id=sn22.90:2.13><span>sabbe dhammā anattā”ti. </span><span class="translation sujato">All things are not-self.” </span></div><p><div class=verse-container id=sn22.90:3.1><span>Atha kho āyasmato channassa etadahosi: </span><span class="translation sujato">Then Venerable Channa thought, </span></div><p><div class=verse-container id=sn22.90:3.2><span>“mayhampi kho etaṁ evaṁ hoti: </span><span class="translation sujato">“I too think in this way. … </span></div><p><div class=verse-container id=sn22.90:3.3><span>‘rūpaṁ aniccaṁ, vedanā … </span></div><p><div class=verse-container id=sn22.90:3.4><span>saññā … </span></div><p><div class=verse-container id=sn22.90:3.5><span>saṅkhārā … </span></div><p><div class=verse-container id=sn22.90:3.6><span>viññāṇaṁ aniccaṁ; </span></div><p><div class=verse-container id=sn22.90:3.7><span>rūpaṁ anattā, vedanā … </span></div><p><div class=verse-container id=sn22.90:3.8><span>saññā … </span></div><p><div class=verse-container id=sn22.90:3.9><span>saṅkhārā … </span></div><p><div class=verse-container id=sn22.90:3.10><span>viññāṇaṁ anattā. </span></div><p><div class=verse-container id=sn22.90:3.11><span>Sabbe saṅkhārā aniccā, sabbe dhammā anattā’ti. </span></div><p><div class=verse-container id=sn22.90:3.12><span>Atha ca pana me sabbasaṅkhārasamathe sabbūpadhipaṭinissagge taṇhākkhaye virāge nirodhe nibbāne cittaṁ na pakkhandati nappasīdati na santiṭṭhati nādhimuccati. </span><span class="translation sujato">And yet my mind does not leap forth, gain confidence, settle down, and become decided about the stilling of all activities, the letting go of all attachments, the ending of craving, fading away, cessation, extinguishment. </span></div><p><div class=verse-container id=sn22.90:3.13><span>Paritassanā upādānaṁ uppajjati; </span><span class="translation sujato">Grasping arises from anxiety. </span></div><p><div class=verse-container id=sn22.90:3.14><span>paccudāvattati mānasaṁ: </span><span class="translation sujato">And the mind reverts to thinking: </span></div><p><div class=verse-container id=sn22.90:3.15><span>‘atha ko carahi me attā’ti? </span><span class="translation sujato">‘So then who exactly is my self?’ </span></div><p><div class=verse-container id=sn22.90:3.16><span>Na kho panevaṁ dhammaṁ passato hoti. </span><span class="translation sujato">But that doesn’t happen for someone who sees the teaching. </span></div><p><div class=verse-container id=sn22.90:3.17><span>Ko nu kho me tathā dhammaṁ deseyya yathāhaṁ dhammaṁ passeyyan”ti. </span><span class="translation sujato">Who can teach me the Dhamma so that I can see the teaching?” </span></div><p><div class=verse-container id=sn22.90:4.1><span>Atha kho āyasmato channassa etadahosi: </span><span class="translation sujato">Then Venerable Channa thought, </span></div><p><div class=verse-container id=sn22.90:4.2><span>“ayaṁ kho āyasmā ānando kosambiyaṁ viharati ghositārāme satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti ca me āyasmā ānando tathā dhammaṁ desetuṁ yathāhaṁ dhammaṁ passeyyaṁ; </span><span class="translation sujato">“The Venerable Ānanda is staying near Kosambī, in Ghosita’s Monastery. He’s praised by the Buddha and esteemed by his sensible spiritual companions. He’s quite capable of teaching me the Dhamma so that I can see the teaching. </span></div><p><div class=verse-container id=sn22.90:4.3><span>atthi ca me āyasmante ānande tāvatikā vissaṭṭhi. </span><span class="translation sujato">Since I have so much trust in Venerable Ānanda, </span></div><p><div class=verse-container id=sn22.90:4.4><span>Yannūnāhaṁ yenāyasmā ānando tenupasaṅkameyyan”ti. </span><span class="translation sujato">why don’t I go to see him?” </span></div><p><div class=verse-container id=sn22.90:4.5><span>Atha kho āyasmā channo senāsanaṁ saṁsāmetvā pattacīvaramādāya yena kosambī ghositārāmo yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi …pe… ekamantaṁ nisinno kho āyasmā channo āyasmantaṁ ānandaṁ etadavoca: </span><span class="translation sujato">Then Channa set his lodgings in order and, taking his bowl and robe, set out for Kosambī. He went to see Ānanda in Ghosita’s Monastery, exchanged greetings with him, and told him what had happened. Then he said, </span></div><p><div class=verse-container id=sn22.90:5.1><span>“Ekamidāhaṁ, āvuso ānanda, samayaṁ bārāṇasiyaṁ viharāmi isipatane migadāye. </span></div><p><div class=verse-container id=sn22.90:5.2><span>Atha khvāhaṁ, āvuso, sāyanhasamayaṁ paṭisallānā vuṭṭhito avāpuraṇaṁ ādāya vihārena vihāraṁ upasaṅkamiṁ; </span></div><p><div class=verse-container id=sn22.90:5.3><span>upasaṅkamitvā there bhikkhū etadavocaṁ: </span></div><p><div class=verse-container id=sn22.90:5.4><span>‘ovadantu maṁ āyasmanto therā, anusāsantu maṁ āyasmanto therā, karontu me āyasmanto therā dhammiṁ kathaṁ yathāhaṁ dhammaṁ passeyyan’ti. </span></div><p><div class=verse-container id=sn22.90:5.5><span>Evaṁ vutte, maṁ, āvuso, therā bhikkhū etadavocuṁ: </span></div><p><div class=verse-container id=sn22.90:5.6><span>‘rūpaṁ kho, āvuso channa, aniccaṁ; </span></div><p><div class=verse-container id=sn22.90:5.7><span>vedanā … </span></div><p><div class=verse-container id=sn22.90:5.8><span>saññā … </span></div><p><div class=verse-container id=sn22.90:5.9><span>saṅkhārā … </span></div><p><div class=verse-container id=sn22.90:5.10><span>viññāṇaṁ aniccaṁ; </span></div><p><div class=verse-container id=sn22.90:5.11><span>rūpaṁ anattā …pe… </span></div><p><div class=verse-container id=sn22.90:5.12><span>viññāṇaṁ anattā. </span></div><p><div class=verse-container id=sn22.90:5.13><span>Sabbe saṅkhārā aniccā, sabbe dhammā anattā’ti. </span></div><p><div class=verse-container id=sn22.90:6.1><span>Tassa mayhaṁ, āvuso, etadahosi: </span></div><p><div class=verse-container id=sn22.90:6.2><span>‘mayhampi kho etaṁ evaṁ hoti—</span></div><p><div class=verse-container id=sn22.90:6.3><span>rūpaṁ aniccaṁ …pe… </span></div><p><div class=verse-container id=sn22.90:6.4><span>viññāṇaṁ aniccaṁ, rūpaṁ anattā, vedanā … </span></div><p><div class=verse-container id=sn22.90:6.5><span>saññā … </span></div><p><div class=verse-container id=sn22.90:6.6><span>saṅkhārā … </span></div><p><div class=verse-container id=sn22.90:6.7><span>viññāṇaṁ anattā. </span></div><p><div class=verse-container id=sn22.90:6.8><span>Sabbe saṅkhārā aniccā, sabbe dhammā anattā’ti. </span></div><p><div class=verse-container id=sn22.90:6.9><span>Atha ca pana me sabbasaṅkhārasamathe sabbūpadhipaṭinissagge taṇhākkhaye virāge nirodhe nibbāne cittaṁ na pakkhandati nappasīdati na santiṭṭhati nādhimuccati. </span></div><p><div class=verse-container id=sn22.90:6.10><span>Paritassanā upādānaṁ uppajjati; </span></div><p><div class=verse-container id=sn22.90:6.11><span>paccudāvattati mānasaṁ: </span></div><p><div class=verse-container id=sn22.90:6.12><span>‘atha ko carahi me attā’ti? </span></div><p><div class=verse-container id=sn22.90:6.13><span>Na kho panevaṁ dhammaṁ passato hoti. </span></div><p><div class=verse-container id=sn22.90:6.14><span>Ko nu kho me tathā dhammaṁ deseyya yathāhaṁ dhammaṁ passeyyanti. </span></div><p><div class=verse-container id=sn22.90:7.1><span>Tassa mayhaṁ, āvuso, etadahosi: </span></div><p><div class=verse-container id=sn22.90:7.2><span>‘ayaṁ kho āyasmā ānando kosambiyaṁ viharati ghositārāme satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti ca me āyasmā ānando tathā dhammaṁ desetuṁ yathāhaṁ dhammaṁ passeyyaṁ. </span></div><p><div class=verse-container id=sn22.90:7.3><span>Atthi ca me āyasmante ānande tāvatikā vissaṭṭhi. </span></div><p><div class=verse-container id=sn22.90:7.4><span>Yannūnāhaṁ yenāyasmā ānando tenupasaṅkameyyan’ti. </span></div><p><div class=verse-container id=sn22.90:7.5><span>Ovadatu maṁ, āyasmā ānando; </span><span class="translation sujato">“May Venerable Ānanda advise me and instruct me! May he give me a Dhamma talk so that I can see the teaching!” </span></div><p><div class=verse-container id=sn22.90:7.6><span>anusāsatu maṁ, āyasmā ānando; </span></div><p><div class=verse-container id=sn22.90:7.7><span>karotu me, āyasmā ānando dhammiṁ kathaṁ yathāhaṁ dhammaṁ passeyyan”ti. </span></div><p><div class=verse-container id=sn22.90:8.1><span>“Ettakenapi mayaṁ āyasmato channassa attamanā api nāma taṁ āyasmā channo āvi akāsi khīlaṁ chindi. </span><span class="translation sujato">“I’m already delighted with Venerable Channa. Hopefully you’ve opened yourself up and severed your hard-heartedness. </span></div><p><div class=verse-container id=sn22.90:8.2><span>Odahāvuso channa, sotaṁ; </span><span class="translation sujato">Listen well, Channa. </span></div><p><div class=verse-container id=sn22.90:8.3><span>bhabbosi dhammaṁ viññātun”ti. </span><span class="translation sujato">You are capable of understanding the teaching.” </span></div><p><div class=verse-container id=sn22.90:8.4><span>Atha kho āyasmato channassa tāvatakeneva uḷāraṁ pītipāmojjaṁ uppajji: </span><span class="translation sujato">Then right away Channa was filled with lofty rapture and joy, </span></div><p><div class=verse-container id=sn22.90:8.5><span>“bhabbo kirasmi dhammaṁ viññātun”ti. </span><span class="translation sujato">“It seems I’m capable of understanding the teaching!” </span></div><p><div class=verse-container id=sn22.90:9.1><span>“Sammukhā metaṁ, āvuso channa, bhagavato sutaṁ, sammukhā paṭiggahitaṁ kaccānagottaṁ bhikkhuṁ ovadantassa—</span><span class="translation sujato">“Reverend Channa, I heard and learned in the presence of the Buddha his advice to the mendicant Kaccānagotta: </span></div><p><div class=verse-container id=sn22.90:9.2><span>dvayanissito khvāyaṁ, kaccāna, loko yebhuyyena atthitañceva natthitañca. </span><span class="translation sujato">‘Kaccāna, this world mostly relies on the duality of existence and non-existence. </span></div><p><div class=verse-container id=sn22.90:9.3><span>Lokasamudayaṁ kho, kaccāna, yathābhūtaṁ sammappaññāya passato yā loke natthitā, sā na hoti. </span><span class="translation sujato">But when you truly see the origin of the world with right understanding, the concept of non-existence regarding the world does not occur. </span></div><p><div class=verse-container id=sn22.90:9.4><span>Lokanirodhaṁ kho, kaccāna, yathābhūtaṁ sammappaññāya passato yā loke atthitā, sā na hoti. </span><span class="translation sujato">And when you truly see the cessation of the world with right understanding, the concept of existence regarding the world does not occur. </span></div><p><div class=verse-container id=sn22.90:9.5><span>Upayupādānābhinivesavinibandho khvāyaṁ, kaccāna, loko yebhuyyena </span><span class="translation sujato">The world is for the most part shackled by attraction, grasping, and insisting. </span></div><p><div class=verse-container id=sn22.90:9.6><span>taṁ cāyaṁ upayupādānaṁ cetaso adhiṭṭhānābhinivesānusayaṁ na upeti na upādiyati nādhiṭṭhāti ‘attā me’ti. </span><span class="translation sujato">But if—when it comes to this attraction, grasping, mental fixation, insistence, and underlying tendency—you don’t get attracted, grasp, and commit to the thought, “my self”, </span></div><p><div class=verse-container id=sn22.90:9.7><span>Dukkhameva uppajjamānaṁ uppajjati, dukkhaṁ nirujjhamānaṁ nirujjhatīti na kaṅkhati na vicikicchati. </span><span class="translation sujato">you’ll have no doubt or uncertainty that what arises is just suffering arising, and what ceases is just suffering ceasing. </span></div><p><div class=verse-container id=sn22.90:9.8><span>Aparappaccayā ñāṇamevassa ettha hoti. </span><span class="translation sujato">Your knowledge about this is independent of others. </span></div><p><div class=verse-container id=sn22.90:9.9><span>Ettāvatā kho, kaccāna, sammādiṭṭhi hoti. </span><span class="translation sujato">This is how right view is defined. </span></div><p><div class=verse-container id=sn22.90:9.10><span>Sabbamatthīti kho, kaccāna, ayameko anto. </span><span class="translation sujato">“All exists”: this is one extreme. </span></div><p><div class=verse-container id=sn22.90:9.11><span>Sabbaṁ natthīti ayaṁ dutiyo anto. </span><span class="translation sujato">“All does not exist”: this is the second extreme. </span></div><p><div class=verse-container id=sn22.90:9.12><span>Ete te, kaccāna, ubho ante anupagamma majjhena tathāgato dhammaṁ deseti—</span><span class="translation sujato">Avoiding these two extremes, the Realized One teaches by the middle way: </span></div><p><div class=verse-container id=sn22.90:9.13><span>avijjāpaccayā saṅkhārā; </span><span class="translation sujato">“Ignorance is a condition for choices. </span></div><p><div class=verse-container id=sn22.90:9.14><span>saṅkhārapaccayā viññāṇaṁ …pe… </span><span class="translation sujato">Choices are a condition for consciousness. … </span></div><p><div class=verse-container id=sn22.90:9.15><span>evametassa kevalassa dukkhakkhandhassa samudayo hoti. </span><span class="translation sujato">That is how this entire mass of suffering originates. </span></div><p><div class=verse-container id=sn22.90:9.16><span>Avijjāya tveva asesavirāganirodhā saṅkhāranirodho …pe… </span><span class="translation sujato">When ignorance fades away and ceases with nothing left over, choices cease. … </span></div><p><div class=verse-container id=sn22.90:9.17><span>evametassa kevalassa dukkhakkhandhassa nirodho hotī”ti. </span><span class="translation sujato">That is how this entire mass of suffering ceases.”’” </span></div><p><div class=verse-container id=sn22.90:10.1><span>“Evametaṁ, āvuso ānanda, hoti yesaṁ āyasmantānaṁ tādisā sabrahmacārayo anukampakā atthakāmā ovādakā anusāsakā. </span><span class="translation sujato">“Reverend Ānanda, this is how it is when you have such venerables as spiritual companions to advise and instruct you out of kindness and sympathy. </span></div><p><div class=verse-container id=sn22.90:10.2><span>Idañca pana me āyasmato ānandassa dhammadesanaṁ sutvā dhammo abhisamito”ti. </span><span class="translation sujato">And now that I’ve heard this teaching from Venerable Ānanda, I’ve comprehended the teaching.” </span></div><p><div class=verse-container id=sn22.90:10.3><span>Aṭṭhamaṁ. </span></div><div class=flex-between><a href=/canon/en/pli/ms/sutta/sn/sn0022/sn0022P0089.html>Previous</a><a href=/canon/en/pli/ms/sutta/sn/sn0022/sn0022P0091.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>