<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0082.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0022/sn0022P0081.html>Previous</a><a href=/canon/en/pli/ms/sutta/sn/sn0022/sn0022P0083.html>Next</a></div><p id=sn22.82:0.1><span class=root>Saṁyutta Nikāya 22.82 </span><br> <span class=sujato>Linked Discourses 22.82 </span><br><p id=sn22.82:0.2><span class=root>8. Khajjanīyavagga </span><br> <span class=sujato>8. Itchy </span><br><p id=sn22.82:0.3><span class="root big-bold">Puṇṇamasutta </span><br> <span class=sujato>A Full Moon Night </span><br><p id=sn22.82:1.1><span class=root>Ekaṁ samayaṁ bhagavā sāvatthiyaṁ viharati pubbārāme migāramātupāsāde mahatā bhikkhusaṅghena saddhiṁ. </span><br> <span class=sujato>At one time the Buddha was staying near Sāvatthī in the stilt longhouse of Migāra’s mother in the Eastern Monastery, together with a large Saṅgha of mendicants. </span><br><p id=sn22.82:1.2><span class=root>Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusaṅghaparivuto ajjhokāse nisinno hoti. </span><br> <span class=sujato>Now, at that time it was the sabbath—the full moon on the fifteenth day—and the Buddha was sitting in the open surrounded by the Saṅgha of monks. </span><br><p id=sn22.82:2.1><span class=root>Atha kho aññataro bhikkhu uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><br> <span class=sujato>Then one of the mendicants got up from their seat, arranged their robe over one shoulder, raised their joined palms toward the Buddha, and said: </span><br><p id=sn22.82:2.2><span class=root>“puccheyyāhaṁ, bhante, bhagavantaṁ kiñcideva desaṁ, sace me bhagavā okāsaṁ karoti pañhassa veyyākaraṇāyā”ti? </span><br> <span class=sujato>“Sir, I’d like to ask the Buddha about a certain point, if you’d take the time to answer.” </span><br><p id=sn22.82:2.3><span class=root>“Tena hi tvaṁ, bhikkhu, sake āsane nisīditvā puccha yadākaṅkhasī”ti. </span><br> <span class=sujato>“Well then, mendicant, take your own seat and ask what you wish.” </span><br><p id=sn22.82:2.4><span class=root>“Evaṁ, bhante”ti kho so bhikkhu bhagavato paṭissutvā sake āsane nisīditvā bhagavantaṁ etadavoca: </span><br> <span class=sujato>“Yes, sir,” replied that mendicant. He took his seat and said to the Buddha: </span><br><p id=sn22.82:2.5><span class=root>“ime nu kho, bhante, pañcupādānakkhandhā, seyyathidaṁ—</span><br> <span class=sujato>“Sir, are these the five grasping aggregates, that is: </span><br><p id=sn22.82:2.6><span class=root>rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho”ti. </span><br> <span class=sujato>form, feeling, perception, choices, and consciousness?” </span><br><p id=sn22.82:3.1><span class=root>“Ime kho, bhikkhu, pañcupādānakkhandhā; </span><br> <span class=sujato>“Yes, they are,” replied the Buddha. </span><br><p id=sn22.82:3.2><span class=root>Seyyathidaṁ—rūpupādānakkhandho …pe… viññāṇupādānakkhandho”ti. </span><br><p id=sn22.82:3.3><span class=root>“Sādhu, bhante”ti kho so bhikkhu bhagavato bhāsitaṁ abhinanditvā anumoditvā bhagavantaṁ uttariṁ pañhaṁ apucchi: </span><br> <span class=sujato>Saying “Good, sir”, that mendicant approved and agreed with what the Buddha said. Then he asked another question: </span><br><p id=sn22.82:4.1><span class=root>“Ime kho pana, bhante, pañcupādānakkhandhā kiṁmūlakā”ti? </span><br> <span class=sujato>“But sir, what is the root of these five grasping aggregates?” </span><br><p id=sn22.82:4.2><span class=root>“Ime kho, bhikkhu, pañcupādānakkhandhā chandamūlakā”ti …pe… </span><br> <span class=sujato>“These five grasping aggregates are rooted in desire.” … </span><br><p id=sn22.82:4.3><span class=root>taññeva nu kho, bhante, upādānaṁ te pañcupādānakkhandhā udāhu aññatra pañcahi upādānakkhandhehi upādānan”ti? </span><br> <span class=sujato>“But sir, is that grasping the exact same thing as the five grasping aggregates? Or is grasping one thing and the five grasping aggregates another?” </span><br><p id=sn22.82:4.4><span class=root>“Na kho, bhikkhu, taññeva upādānaṁ te pañcupādānakkhandhā nāpi aññatra pañcahi upādānakkhandhehi upādānaṁ, api ca yo tattha chandarāgo taṁ tattha upādānan”ti. </span><br> <span class=sujato>“Neither. Rather, the desire and greed for them is the grasping there.” </span><br><p id=sn22.82:4.5><span class=root>“Sādhu, bhante”ti kho so bhikkhu …pe… uttariṁ pañhaṁ apucchi: </span><br> <span class=sujato>Saying “Good, sir”, that mendicant asked another question: </span><br><p id=sn22.82:5.1><span class=root>“Siyā pana, bhante, pañcupādānakkhandhesu chandarāgavemattatā”ti? </span><br> <span class=sujato>“But sir, can there be different kinds of desire and greed for the five grasping aggregates?” </span><br><p id=sn22.82:5.2><span class=root>“Siyā, bhikkhū”ti bhagavā avoca: </span><br> <span class=sujato>“There can,” said the Buddha. </span><br><p id=sn22.82:5.3><span class=root>“idha, bhikkhu, ekaccassa evaṁ hoti: </span><br> <span class=sujato>“It’s when someone thinks: </span><br><p id=sn22.82:5.4><span class=root>‘evaṁrūpo siyaṁ anāgatamaddhānaṁ, evaṁvedano siyaṁ anāgatamaddhānaṁ, evaṁsañño siyaṁ anāgatamaddhānaṁ, evaṁsaṅkhāro siyaṁ anāgatamaddhānaṁ, evaṁviññāṇo siyaṁ anāgatamaddhānan’ti. </span><br> <span class=sujato>‘In the future, may I be of such form, such feeling, such perception, such choices, or such consciousness!’ </span><br><p id=sn22.82:5.5><span class=root>Evaṁ kho, bhikkhu, siyā pañcupādānakkhandhesu chandarāgavemattatā”ti? </span><br> <span class=sujato>That’s how there can be different kinds of desire and greed for the five grasping aggregates.” </span><br><p id=sn22.82:5.6><span class=root>“Sādhu, bhante”ti kho so bhikkhu …pe… uttariṁ pañhaṁ apucchi: </span><br> <span class=sujato>Saying “Good, sir”, that mendicant asked another question: </span><br><p id=sn22.82:6.1><span class=root>“Kittāvatā nu kho, bhante, khandhānaṁ khandhādhivacanan”ti? </span><br> <span class=sujato>“Sir, what is the scope of the term ‘aggregates’ as applied to the aggregates?” </span><br><p id=sn22.82:6.2><span class=root>“Yaṁ kiñci, bhikkhu, rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, ayaṁ vuccati rūpakkhandho. </span><br> <span class=sujato>“Any kind of form at all—past, future, or present; internal or external; solid or subtle; inferior or superior; far or near: this is called the aggregate of form. </span><br><p id=sn22.82:6.3><span class=root>Yā kāci vedanā … </span><br> <span class=sujato>Any kind of feeling at all … </span><br><p id=sn22.82:6.4><span class=root>yā kāci saññā … </span><br> <span class=sujato>Any kind of perception at all … </span><br><p id=sn22.82:6.5><span class=root>ye keci saṅkhārā … </span><br> <span class=sujato>Any kind of choices at all … </span><br><p id=sn22.82:6.6><span class=root>yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, ayaṁ vuccati viññāṇakkhandho. </span><br> <span class=sujato>Any kind of consciousness at all—past, future, or present; internal or external; solid or subtle; inferior or superior; far or near: this is called the aggregate of consciousness. </span><br><p id=sn22.82:6.7><span class=root>Ettāvatā kho, bhikkhu, khandhānaṁ khandhādhivacanan”ti. </span><br> <span class=sujato>That’s the scope of the term ‘aggregates’ as applied to the aggregates.” </span><br><p id=sn22.82:6.8><span class=root>“Sādhu, bhante”ti kho so bhikkhu …pe… apucchi: </span><br> <span class=sujato>Saying “Good, sir”, that mendicant asked another question: </span><br><p id=sn22.82:7.1><span class=root>“Ko nu kho, bhante, hetu ko paccayo rūpakkhandhassa paññāpanāya; </span><br> <span class=sujato>“What is the cause, sir, what is the reason why the aggregate of form is found? </span><br><p id=sn22.82:7.2><span class=root>ko hetu ko paccayo vedanākkhandhassa paññāpanāya; </span><br> <span class=sujato>What is the cause, what is the reason why the aggregate of feeling … </span><br><p id=sn22.82:7.3><span class=root>ko hetu ko paccayo saññākkhandhassa paññāpanāya; </span><br> <span class=sujato>perception … </span><br><p id=sn22.82:7.4><span class=root>ko hetu ko paccayo saṅkhārakkhandhassa paññāpanāya; </span><br> <span class=sujato>choices … </span><br><p id=sn22.82:7.5><span class=root>ko hetu ko paccayo viññāṇakkhandhassa paññāpanāyā”ti? </span><br> <span class=sujato>consciousness is found?” </span><br><p id=sn22.82:7.6><span class=root>“Cattāro kho, bhikkhu, mahābhūtā hetu, cattāro mahābhūtā paccayo rūpakkhandhassa paññāpanāya. </span><br> <span class=sujato>“The four principal states are the reason why the aggregate of form is found. </span><br><p id=sn22.82:7.7><span class=root>Phasso hetu phasso paccayo vedanākkhandhassa paññāpanāya. </span><br> <span class=sujato>Contact is the reason why the aggregates of feeling, </span><br><p id=sn22.82:7.8><span class=root>Phasso hetu phasso paccayo saññākkhandhassa paññāpanāya. </span><br> <span class=sujato>perception, </span><br><p id=sn22.82:7.9><span class=root>Phasso hetu, phasso paccayo saṅkhārakkhandhassa paññāpanāya. </span><br> <span class=sujato>and choices are found. </span><br><p id=sn22.82:7.10><span class=root>Nāmarūpaṁ hetu, nāmarūpaṁ paccayo viññāṇakkhandhassa paññāpanāyā”ti. </span><br> <span class=sujato>Name and form are the reasons why the aggregate of consciousness is found.” </span><br><p id=sn22.82:7.11><span class=root>“Sādhu, bhante”ti kho so bhikkhu …pe… apucchi: </span><br> <span class=sujato>Saying “Good, sir”, that mendicant asked another question: </span><br><p id=sn22.82:8.1><span class=root>“Kathaṁ nu kho, bhante, sakkāyadiṭṭhi hotī”ti? </span><br> <span class=sujato>“Sir, how does substantialist view come about?” </span><br><p id=sn22.82:8.2><span class=root>“Idha, bhikkhu, assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto </span><br> <span class=sujato>“It’s when an unlearned ordinary person has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons. </span><br><p id=sn22.82:8.3><span class=root>rūpaṁ attato samanupassati, rūpavantaṁ vā attānaṁ; attani vā rūpaṁ, rūpasmiṁ vā attānaṁ; </span><br> <span class=sujato>They regard form as self, self as having form, form in self, or self in form. </span><br><p id=sn22.82:8.4><span class=root>vedanaṁ … </span><br> <span class=sujato>They regard feeling … </span><br><p id=sn22.82:8.5><span class=root>saññaṁ … </span><br> <span class=sujato>perception … </span><br><p id=sn22.82:8.6><span class=root>saṅkhāre … </span><br> <span class=sujato>choices … </span><br><p id=sn22.82:8.7><span class=root>viññāṇaṁ attato samanupassati, viññāṇavantaṁ vā attānaṁ; attani vā viññāṇaṁ, viññāṇasmiṁ vā attānaṁ. </span><br> <span class=sujato>consciousness as self, self as having consciousness, consciousness in self, or self in consciousness. </span><br><p id=sn22.82:8.8><span class=root>Evaṁ kho, bhikkhu, sakkāyadiṭṭhi hotī”ti. </span><br> <span class=sujato>That’s how substantialist view comes about.” </span><br><p id=sn22.82:8.9><span class=root>“Sādhu, bhante”ti kho so bhikkhu …pe… apucchi: </span><br> <span class=sujato>Saying “Good, sir”, that mendicant … asked another question: </span><br><p id=sn22.82:9.1><span class=root>“Kathaṁ pana, bhante, sakkāyadiṭṭhi na hotī”ti? </span><br> <span class=sujato>“But sir, how does substantialist view not come about?” </span><br><p id=sn22.82:9.2><span class=root>“Idha, bhikkhu, sutavā ariyasāvako ariyānaṁ dassāvī ariyadhammassa kovido ariyadhamme suvinīto, sappurisānaṁ dassāvī sappurisadhammassa kovido sappurisadhamme suvinīto </span><br> <span class=sujato>“It’s when a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span><br><p id=sn22.82:9.3><span class=root>na rūpaṁ attato samanupassati, na rūpavantaṁ vā attānaṁ; na attani vā rūpaṁ, na rūpasmiṁ vā attānaṁ; </span><br> <span class=sujato>They don’t regard form as self, self as having form, form in self, or self in form. </span><br><p id=sn22.82:9.4><span class=root>na vedanaṁ … </span><br> <span class=sujato>They don’t regard feeling … </span><br><p id=sn22.82:9.5><span class=root>na saññaṁ … </span><br> <span class=sujato>perception … </span><br><p id=sn22.82:9.6><span class=root>na saṅkhāre … </span><br> <span class=sujato>choices … </span><br><p id=sn22.82:9.7><span class=root>na viññāṇaṁ attato samanupassati, na viññāṇavantaṁ vā attānaṁ; na attani vā viññāṇaṁ, na viññāṇasmiṁ vā attānaṁ. </span><br> <span class=sujato>consciousness as self, self as having consciousness, consciousness in self, or self in consciousness. </span><br><p id=sn22.82:9.8><span class=root>Evaṁ kho, bhikkhu, sakkāyadiṭṭhi na hotī”ti. </span><br> <span class=sujato>That’s how substantialist view does not come about.” </span><br><p id=sn22.82:9.9><span class=root>“Sādhu, bhante”ti kho so bhikkhu …pe… apucchi: </span><br> <span class=sujato>Saying “Good, sir”, that mendicant … asked another question: </span><br><p id=sn22.82:10.1><span class=root>“Ko nu kho, bhante, rūpassa assādo, ko ādīnavo, kiṁ nissaraṇaṁ; </span><br> <span class=sujato>“Sir, what’s the gratification, the drawback, and the escape when it comes to form, </span><br><p id=sn22.82:10.2><span class=root>ko vedanāya … </span><br> <span class=sujato>feeling, </span><br><p id=sn22.82:10.3><span class=root>ko saññāya … </span><br> <span class=sujato>perception, </span><br><p id=sn22.82:10.4><span class=root>ko saṅkhārānaṁ … </span><br> <span class=sujato>choices, </span><br><p id=sn22.82:10.5><span class=root>ko viññāṇassa assādo, ko ādīnavo, kiṁ nissaraṇan”ti? </span><br> <span class=sujato>and consciousness?” </span><br><p id=sn22.82:10.6><span class=root>“Yaṁ kho, bhikkhu, rūpaṁ paṭicca uppajjati sukhaṁ somanassaṁ—ayaṁ rūpassa assādo. </span><br> <span class=sujato>“The pleasure and happiness that arise from form: this is its gratification. </span><br><p id=sn22.82:10.7><span class=root>Yaṁ rūpaṁ aniccaṁ dukkhaṁ vipariṇāmadhammaṁ—ayaṁ rūpassa ādīnavo. </span><br> <span class=sujato>That form is impermanent, suffering, and perishable: this is its drawback. </span><br><p id=sn22.82:10.8><span class=root>Yo rūpasmiṁ chandarāgavinayo chandarāgappahānaṁ—idaṁ rūpassa nissaraṇaṁ. </span><br> <span class=sujato>Removing and giving up desire and greed for form: this is its escape. </span><br><p id=sn22.82:10.9><span class=root>Yaṁ vedanaṁ paṭicca … </span><br> <span class=sujato>The pleasure and happiness that arise from feeling … </span><br><p id=sn22.82:10.10><span class=root>yaṁ saññaṁ paṭicca … </span><br> <span class=sujato>perception … </span><br><p id=sn22.82:10.11><span class=root>ye saṅkhāre paṭicca … </span><br> <span class=sujato>choices … </span><br><p id=sn22.82:10.12><span class=root>yaṁ viññāṇaṁ paṭicca uppajjati sukhaṁ somanassaṁ—ayaṁ viññāṇassa assādo. </span><br> <span class=sujato>consciousness: this is its gratification. </span><br><p id=sn22.82:10.13><span class=root>Yaṁ viññāṇaṁ aniccaṁ dukkhaṁ vipariṇāmadhammaṁ—ayaṁ viññāṇassa ādīnavo. </span><br> <span class=sujato>That consciousness is impermanent, suffering, and perishable: this is its drawback. </span><br><p id=sn22.82:10.14><span class=root>Yo viññāṇasmiṁ chandarāgavinayo chandarāgappahānaṁ—idaṁ viññāṇassa nissaraṇan”ti. </span><br> <span class=sujato>Removing and giving up desire and greed for consciousness: this is its escape.” </span><br><p id=sn22.82:10.15><span class=root>“Sādhu, bhante”ti kho so bhikkhu bhagavato bhāsitaṁ abhinanditvā anumoditvā bhagavantaṁ uttariṁ pañhaṁ apucchi: </span><br> <span class=sujato>Saying “Good, sir”, that mendicant approved and agreed with what the Buddha said. Then he asked another question: </span><br><p id=sn22.82:11.1><span class=root>“Kathaṁ nu kho, bhante, jānato, kathaṁ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā na hontī”ti? </span><br> <span class=sujato>“Sir, how does one know and see so that there’s no I-making, mine-making, or underlying tendency to conceit for this conscious body and all external stimuli?” </span><br><p id=sn22.82:11.2><span class=root>“Yaṁ kiñci, bhikkhu, rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ rūpaṁ: ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya passati. </span><br> <span class=sujato>“One truly sees any kind of form at all—past, future, or present; internal or external; solid or subtle; inferior or superior; far or near: all form—with right understanding: ‘This is not mine, I am not this, this is not my self.’ </span><br><p id=sn22.82:11.3><span class=root>Yā kāci vedanā … </span><br> <span class=sujato>They truly see any kind of feeling … </span><br><p id=sn22.82:11.4><span class=root>yā kāci saññā … </span><br> <span class=sujato>perception … </span><br><p id=sn22.82:11.5><span class=root>ye keci saṅkhārā … </span><br> <span class=sujato>choices … </span><br><p id=sn22.82:11.6><span class=root>yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ: ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya passati. </span><br> <span class=sujato>consciousness at all—past, future, or present; internal or external; solid or subtle; inferior or superior; far or near, all consciousness—with right understanding: ‘This is not mine, I am not this, this is not my self.’ </span><br><p id=sn22.82:11.7><span class=root>Evaṁ kho, bhikkhu, jānato evaṁ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā na hontī”ti. </span><br> <span class=sujato>That’s how to know and see so that there’s no I-making, mine-making, or underlying tendency to conceit for this conscious body and all external stimuli.” </span><br><p id=sn22.82:12.1><span class=root>Tena kho pana samayena aññatarassa bhikkhuno evaṁ cetaso parivitakko udapādi: </span><br> <span class=sujato>Now at that time one of the mendicants had the thought: </span><br><p id=sn22.82:12.2><span class=root>“iti kira bho rūpaṁ anattā, vedanā … saññā … saṅkhārā … viññāṇaṁ anattā; </span><br> <span class=sujato>“So it seems, good fellow, that form, feeling, perception, choices, and consciousness are not-self. </span><br><p id=sn22.82:12.3><span class=root>anattakatāni kammāni kathamattānaṁ phusissantī”ti. </span><br> <span class=sujato>Then what self will the deeds done by not-self affect?” </span><br><p id=sn22.82:12.4><span class=root>Atha kho bhagavā tassa bhikkhuno cetasā ceto parivitakkamaññāya bhikkhū āmantesi: </span><br> <span class=sujato>Then the Buddha, knowing that monk’s train of thought, addressed the mendicants: </span><br><p id=sn22.82:13.1><span class=root>“Ṭhānaṁ kho panetaṁ, bhikkhave, vijjati yaṁ idhekacco moghapuriso avidvā avijjāgato taṇhādhipateyyena cetasā satthusāsanaṁ atidhāvitabbaṁ maññeyya. </span><br> <span class=sujato>“It’s possible that some futile person here—unknowing and ignorant, their mind dominated by craving—thinks they can overstep the teacher’s instructions. They think: </span><br><p id=sn22.82:13.2><span class=root>‘Iti kira, bho, rūpaṁ anattā, vedanā … saññā … saṅkhārā … viññāṇaṁ anattā. </span><br> <span class=sujato>‘So it seems, good fellow, that form, feeling, perception, choices, and consciousness are not-self. </span><br><p id=sn22.82:13.3><span class=root>Anattakatāni kammāni kathamattānaṁ phusissantī’ti? </span><br> <span class=sujato>Then what self will the deeds done by not-self affect?’ </span><br><p id=sn22.82:13.4><span class=root>Paṭipucchāvinītā kho me tumhe, bhikkhave, tatra tatra tesu tesu dhammesu. </span><br> <span class=sujato>Now, mendicants, you have been educated by me in questioning with regards to all these things in all such cases. </span><br><p id=sn22.82:14.1><span class=root>Taṁ kiṁ maññatha, bhikkhave, </span><br> <span class=sujato>What do you think, mendicants? </span><br><p id=sn22.82:14.2><span class=root>rūpaṁ niccaṁ vā aniccaṁ vā”ti? </span><br> <span class=sujato>Is form permanent or impermanent?” </span><br><p id=sn22.82:14.3><span class=root>“Aniccaṁ, bhante”. </span><br> <span class=sujato>“Impermanent, sir.” </span><br><p id=sn22.82:14.4><span class=root>“Vedanā … </span><br> <span class=sujato>“Is feeling … </span><br><p id=sn22.82:14.5><span class=root>saññā … </span><br> <span class=sujato>perception … </span><br><p id=sn22.82:14.6><span class=root>saṅkhārā … </span><br> <span class=sujato>choices … </span><br><p id=sn22.82:14.7><span class=root>viññāṇaṁ niccaṁ vā aniccaṁ vā”ti? </span><br> <span class=sujato>consciousness permanent or impermanent?” </span><br><p id=sn22.82:14.8><span class=root>“Aniccaṁ, bhante”. </span><br> <span class=sujato>“Impermanent, sir.” </span><br><p id=sn22.82:14.9><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sujato>“But if it’s impermanent, is it suffering or happiness?” </span><br><p id=sn22.82:14.10><span class=root>“Dukkhaṁ, bhante”. </span><br> <span class=sujato>“Suffering, sir.” </span><br><p id=sn22.82:14.11><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sujato>“But if it’s impermanent, suffering, and perishable, is it fit to be regarded thus: </span><br><p id=sn22.82:14.12><span class=root>‘etaṁ mama, esohamasmi, eso me attā’”ti? </span><br> <span class=sujato>‘This is mine, I am this, this is my self’?” </span><br><p id=sn22.82:14.13><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn22.82:14.14><span class=root>Tasmātiha …pe… </span><br> <span class=sujato>“So you should truly see … </span><br><p id=sn22.82:14.15><span class=root>evaṁ passaṁ …pe… </span><br> <span class=sujato>Seeing this … </span><br><p id=sn22.82:14.16><span class=root>nāparaṁ itthattāyāti pajānātī”ti. </span><br> <span class=sujato>They understand: ‘… there is nothing further for this place.’” </span><br><p id=sn22.82:15.1><span class=root>“Dve khandhā taññeva siyaṁ, </span><br> <span class=sujato>“Two on the aggregates; exactly the same; and can there be; </span><br><p id=sn22.82:15.2><span class=root>adhivacanañca hetunā; </span><br> <span class=sujato>on the term; and on the cause; </span><br><p id=sn22.82:15.3><span class=root>Sakkāyena duve vuttā, </span><br> <span class=sujato>two questions on substantial reality; </span><br><p id=sn22.82:15.4><span class=root>assādaviññāṇakena ca; </span><br> <span class=sujato>gratification; and that with consciousness: </span><br><p id=sn22.82:15.5><span class=root>Ete dasavidhā vuttā, </span><br> <span class=sujato>these are the ten questions </span><br><p id=sn22.82:15.6><span class=root>hoti bhikkhu pucchāyā”ti. </span><br> <span class=sujato>the mendicant came to ask.” </span><br><p id=sn22.82:15.7><span class=root>Dasamaṁ. </span><br><p id=sn22.82:15.8><span class=root>Khajjanīyavaggo tatiyo. </span><br><p id=sn22.82:16.0><span class=root>Tassuddānaṁ </span><br><p id=sn22.82:16.1><span class=root>Assādo dve samudayā, </span><br><p id=sn22.82:16.2><span class=root>arahantehi apare dve; </span><br><p id=sn22.82:16.3><span class=root>Sīho khajjanī piṇḍolyaṁ, </span><br><p id=sn22.82:16.4><span class=root>pālileyyena puṇṇamāti. </span><br></main><footer class="container footer"><small><a href=/about>Contact info</a></small></footer>