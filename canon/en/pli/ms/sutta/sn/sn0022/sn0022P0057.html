<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0057.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0022/sn0022P0056.html>Previous</a><a href=/canon/en/pli/ms/sutta/sn/sn0022/sn0022P0058.html>Next</a></div><p><div class=verse-container id=sn22.57:0.1><span>Saṁyutta Nikāya 22.57 </span><span class="translation sujato">Linked Discourses 22.57 </span></div><p><div class=verse-container id=sn22.57:0.2><span>6. Upayavagga </span><span class="translation sujato">6. Involvement </span></div><p><div class=verse-container id=sn22.57:0.3><span class=big-bold>Sattaṭṭhānasutta </span><span class="translation sujato">Seven Cases </span></div><p><div class=verse-container id=sn22.57:1.1><span>Sāvatthinidānaṁ. </span><span class="translation sujato">At Sāvatthī. </span></div><p><div class=verse-container id=sn22.57:1.2><span>“Sattaṭṭhānakusalo, bhikkhave, bhikkhu tividhūpaparikkhī imasmiṁ dhammavinaye kevalī vusitavā uttamapurisoti vuccati. </span><span class="translation sujato">“Mendicants, in this teaching and training a mendicant who is skilled in seven cases and who examines in three ways is called consummate, accomplished, a supreme person. </span></div><p><div class=verse-container id=sn22.57:1.3><span>Kathañca, bhikkhave, bhikkhu sattaṭṭhānakusalo hoti? </span><span class="translation sujato">And how is a mendicant skilled in seven cases? </span></div><p><div class=verse-container id=sn22.57:1.4><span>Idha, bhikkhave, bhikkhu rūpaṁ pajānāti, rūpasamudayaṁ pajānāti, rūpanirodhaṁ pajānāti, rūpanirodhagāminiṁ paṭipadaṁ pajānāti; </span><span class="translation sujato">It’s when a mendicant understands form, its origin, its cessation, and the practice that leads to its cessation. </span></div><p><div class=verse-container id=sn22.57:1.5><span>rūpassa assādaṁ pajānāti, rūpassa ādīnavaṁ pajānāti, rūpassa nissaraṇaṁ pajānāti; </span><span class="translation sujato">They understand form’s gratification, drawback, and escape. </span></div><p><div class=verse-container id=sn22.57:1.6><span>vedanaṁ pajānāti … </span><span class="translation sujato">They understand feeling … </span></div><p><div class=verse-container id=sn22.57:1.7><span>saññaṁ … </span><span class="translation sujato">perception … </span></div><p><div class=verse-container id=sn22.57:1.8><span>saṅkhāre … </span><span class="translation sujato">choices … </span></div><p><div class=verse-container id=sn22.57:1.9><span>viññāṇaṁ pajānāti, viññāṇasamudayaṁ pajānāti, viññāṇanirodhaṁ pajānāti, viññāṇanirodhagāminiṁ paṭipadaṁ pajānāti; </span><span class="translation sujato">consciousness, its origin, its cessation, and the practice that leads to its cessation. </span></div><p><div class=verse-container id=sn22.57:1.10><span>viññāṇassa assādaṁ pajānāti, viññāṇassa ādīnavaṁ pajānāti, viññāṇassa nissaraṇaṁ pajānāti. </span><span class="translation sujato">They understand consciousness’s gratification, drawback, and escape. </span></div><p><div class=verse-container id=sn22.57:2.1><span>Katamañca, bhikkhave, rūpaṁ? </span><span class="translation sujato">And what is form? </span></div><p><div class=verse-container id=sn22.57:2.2><span>Cattāro ca mahābhūtā, catunnañca mahābhūtānaṁ upādāya rūpaṁ. </span><span class="translation sujato">The four principal states, and form derived from the four principal states. </span></div><p><div class=verse-container id=sn22.57:2.3><span>Idaṁ vuccati, bhikkhave, rūpaṁ. </span><span class="translation sujato">This is called form. </span></div><p><div class=verse-container id=sn22.57:2.4><span>Āhārasamudayā rūpasamudayo; </span><span class="translation sujato">Form originates from food. </span></div><p><div class=verse-container id=sn22.57:2.5><span>āhāranirodhā rūpanirodho. </span><span class="translation sujato">When food ceases, form ceases. </span></div><p><div class=verse-container id=sn22.57:2.6><span>Ayameva ariyo aṭṭhaṅgiko maggo rūpanirodhagāminī paṭipadā, seyyathidaṁ—</span><span class="translation sujato">The practice that leads to the cessation of form is simply this noble eightfold path, that is: </span></div><p><div class=verse-container id=sn22.57:2.7><span>sammādiṭṭhi …pe… sammāsamādhi. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=sn22.57:3.1><span>Yaṁ rūpaṁ paṭicca uppajjati sukhaṁ somanassaṁ—</span><span class="translation sujato">The pleasure and happiness that arise from form: this is its gratification. </span></div><p><div class=verse-container id=sn22.57:3.2><span>ayaṁ rūpassa assādo. </span></div><p><div class=verse-container id=sn22.57:3.3><span>Yaṁ rūpaṁ aniccaṁ dukkhaṁ vipariṇāmadhammaṁ—</span><span class="translation sujato">That form is impermanent, suffering, and perishable: this is its drawback. </span></div><p><div class=verse-container id=sn22.57:3.4><span>ayaṁ rūpassa ādīnavo. </span></div><p><div class=verse-container id=sn22.57:3.5><span>Yo rūpasmiṁ chandarāgavinayo chandarāgappahānaṁ—</span><span class="translation sujato">Removing and giving up desire and greed for form: this is its escape. </span></div><p><div class=verse-container id=sn22.57:3.6><span>idaṁ rūpassa nissaraṇaṁ. </span></div><p><div class=verse-container id=sn22.57:4.1><span>Ye hi keci, bhikkhave, samaṇā vā brāhmaṇā vā evaṁ rūpaṁ abhiññāya, evaṁ rūpasamudayaṁ abhiññāya, evaṁ rūpanirodhaṁ abhiññāya, evaṁ rūpanirodhagāminiṁ paṭipadaṁ abhiññāya; </span><span class="translation sujato">Those ascetics and brahmins who have directly known form in this way—and its origin, its cessation, and the practice that leads to its cessation; </span></div><p><div class=verse-container id=sn22.57:4.2><span>evaṁ rūpassa assādaṁ abhiññāya, evaṁ rūpassa ādīnavaṁ abhiññāya, evaṁ rūpassa nissaraṇaṁ abhiññāya rūpassa nibbidāya virāgāya nirodhāya paṭipannā, te suppaṭipannā. </span><span class="translation sujato">its gratification, drawback, and escape—and are practicing for disillusionment, dispassion, and cessation regarding form: they are practicing well. </span></div><p><div class=verse-container id=sn22.57:4.3><span>Ye suppaṭipannā, te imasmiṁ dhammavinaye gādhanti. </span><span class="translation sujato">Those who practice well have a firm footing in this teaching and training. </span></div><p><div class=verse-container id=sn22.57:5.1><span>Ye ca kho keci, bhikkhave, samaṇā vā brāhmaṇā vā evaṁ rūpaṁ abhiññāya, evaṁ rūpasamudayaṁ abhiññāya, evaṁ rūpanirodhaṁ abhiññāya, evaṁ rūpanirodhagāminiṁ paṭipadaṁ abhiññāya; </span><span class="translation sujato">Those ascetics and brahmins who have directly known form in this way—and its origin, its cessation, and the practice that leads to its cessation; </span></div><p><div class=verse-container id=sn22.57:5.2><span>evaṁ rūpassa assādaṁ abhiññāya, evaṁ rūpassa ādīnavaṁ abhiññāya, evaṁ rūpassa nissaraṇaṁ abhiññāya rūpassa nibbidā virāgā nirodhā anupādā vimuttā, te suvimuttā. </span><span class="translation sujato">its gratification, drawback, and escape—and due to disillusionment, dispassion, and cessation regarding form, are freed by not grasping: they are well freed. </span></div><p><div class=verse-container id=sn22.57:5.3><span>Ye suvimuttā, te kevalino. </span><span class="translation sujato">Those who are well freed are consummate ones. </span></div><p><div class=verse-container id=sn22.57:5.4><span>Ye kevalino vaṭṭaṁ tesaṁ natthi paññāpanāya. </span><span class="translation sujato">For consummate ones, there is no cycle of rebirths to be found. </span></div><p><div class=verse-container id=sn22.57:6.1><span>Katamā ca, bhikkhave, vedanā? </span><span class="translation sujato">And what is feeling? </span></div><p><div class=verse-container id=sn22.57:6.2><span>Chayime, bhikkhave, vedanākāyā—</span><span class="translation sujato">There are these six classes of feeling: </span></div><p><div class=verse-container id=sn22.57:6.3><span>cakkhusamphassajā vedanā …pe… </span><span class="translation sujato">feeling born of eye contact … </span></div><p><div class=verse-container id=sn22.57:6.4><span>manosamphassajā vedanā. </span><span class="translation sujato">feeling born of mind contact. </span></div><p><div class=verse-container id=sn22.57:6.5><span>Ayaṁ vuccati, bhikkhave, vedanā. </span><span class="translation sujato">This is called feeling. </span></div><p><div class=verse-container id=sn22.57:6.6><span>Phassasamudayā vedanāsamudayo; </span><span class="translation sujato">Feeling originates from contact. </span></div><p><div class=verse-container id=sn22.57:6.7><span>phassanirodhā vedanānirodho. </span><span class="translation sujato">When contact ceases, feeling ceases. </span></div><p><div class=verse-container id=sn22.57:6.8><span>Ayameva ariyo aṭṭhaṅgiko maggo vedanānirodhagāminī paṭipadā, seyyathidaṁ—</span><span class="translation sujato">The practice that leads to the cessation of feelings is simply this noble eightfold path, that is: </span></div><p><div class=verse-container id=sn22.57:6.9><span>sammādiṭṭhi …pe… sammāsamādhi. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=sn22.57:7.1><span>Yaṁ vedanaṁ paṭicca uppajjati sukhaṁ somanassaṁ—</span><span class="translation sujato">The pleasure and happiness that arise from feeling: this is its gratification. </span></div><p><div class=verse-container id=sn22.57:7.2><span>ayaṁ vedanāya assādo. </span></div><p><div class=verse-container id=sn22.57:7.3><span>Yā vedanā aniccā dukkhā vipariṇāmadhammā—</span><span class="translation sujato">That feeling is impermanent, suffering, and perishable: this is its drawback. </span></div><p><div class=verse-container id=sn22.57:7.4><span>ayaṁ vedanāya ādīnavo. </span></div><p><div class=verse-container id=sn22.57:7.5><span>Yo vedanāya chandarāgavinayo chandarāgappahānaṁ—</span><span class="translation sujato">Removing and giving up desire and greed for feeling: this is its escape. … </span></div><p><div class=verse-container id=sn22.57:7.6><span>idaṁ vedanāya nissaraṇaṁ. </span></div><p><div class=verse-container id=sn22.57:8.1><span>Ye hi, keci, bhikkhave, samaṇā vā brāhmaṇā vā evaṁ vedanaṁ abhiññāya, evaṁ vedanāsamudayaṁ abhiññāya, evaṁ vedanānirodhaṁ abhiññāya, evaṁ vedanānirodhagāminiṁ paṭipadaṁ abhiññāya; </span></div><p><div class=verse-container id=sn22.57:8.2><span>evaṁ vedanāya assādaṁ abhiññāya, evaṁ vedanāya ādīnavaṁ abhiññāya, evaṁ vedanāya nissaraṇaṁ abhiññāya vedanāya nibbidāya virāgāya nirodhāya paṭipannā, te suppaṭipannā. </span></div><p><div class=verse-container id=sn22.57:8.3><span>Ye suppaṭipannā, te imasmiṁ dhammavinaye gādhanti. </span></div><p><div class=verse-container id=sn22.57:9.1><span>Ye ca kho keci, bhikkhave, samaṇā vā brāhmaṇā vā evaṁ vedanaṁ abhiññāya …pe… </span></div><p><div class=verse-container id=sn22.57:9.2><span>vaṭṭaṁ tesaṁ natthi paññāpanāya. </span></div><p><div class=verse-container id=sn22.57:10.1><span>Katamā ca, bhikkhave, saññā? </span><span class="translation sujato">And what is perception? </span></div><p><div class=verse-container id=sn22.57:10.2><span>Chayime, bhikkhave, saññākāyā—</span><span class="translation sujato">There are these six classes of perception: </span></div><p><div class=verse-container id=sn22.57:10.3><span>rūpasaññā, saddasaññā, gandhasaññā, rasasaññā, phoṭṭhabbasaññā, dhammasaññā. </span><span class="translation sujato">perceptions of sights, sounds, smells, tastes, touches, and ideas. </span></div><p><div class=verse-container id=sn22.57:10.4><span>Ayaṁ vuccati, bhikkhave, saññā. </span><span class="translation sujato">This is called perception. </span></div><p><div class=verse-container id=sn22.57:10.5><span>Phassasamudayā saññāsamudayo; </span><span class="translation sujato">Perception originates from contact. </span></div><p><div class=verse-container id=sn22.57:10.6><span>phassanirodhā saññānirodho. </span><span class="translation sujato">When contact ceases, perception ceases. </span></div><p><div class=verse-container id=sn22.57:10.7><span>Ayameva ariyo aṭṭhaṅgiko maggo saññānirodhagāminī paṭipadā, seyyathidaṁ—</span><span class="translation sujato">The practice that leads to the cessation of perceptions is simply this noble eightfold path … </span></div><p><div class=verse-container id=sn22.57:10.8><span>sammādiṭṭhi …pe… sammāsamādhi …pe… </span></div><p><div class=verse-container id=sn22.57:10.9><span>vaṭṭaṁ tesaṁ natthi paññāpanāya. </span></div><p><div class=verse-container id=sn22.57:11.1><span>Katame ca, bhikkhave, saṅkhārā? </span><span class="translation sujato">And what are choices? </span></div><p><div class=verse-container id=sn22.57:11.2><span>Chayime, bhikkhave, cetanākāyā—</span><span class="translation sujato">There are these six classes of intention: </span></div><p><div class=verse-container id=sn22.57:11.3><span>rūpasañcetanā …pe… </span><span class="translation sujato">intention regarding sights … </span></div><p><div class=verse-container id=sn22.57:11.4><span>dhammasañcetanā. </span><span class="translation sujato">intention regarding ideas. </span></div><p><div class=verse-container id=sn22.57:11.5><span>Ime vuccanti, bhikkhave, saṅkhārā. </span><span class="translation sujato">These are called choices. </span></div><p><div class=verse-container id=sn22.57:11.6><span>Phassasamudayā saṅkhārasamudayo; </span><span class="translation sujato">Choices originate from contact. </span></div><p><div class=verse-container id=sn22.57:11.7><span>phassanirodhā saṅkhāranirodho. </span><span class="translation sujato">When contact ceases, choices cease. </span></div><p><div class=verse-container id=sn22.57:11.8><span>Ayameva ariyo aṭṭhaṅgiko maggo saṅkhāranirodhagāminī paṭipadā, seyyathidaṁ—</span><span class="translation sujato">The practice that leads to the cessation of choices is simply this noble eightfold path … </span></div><p><div class=verse-container id=sn22.57:11.9><span>sammādiṭṭhi …pe… sammāsamādhi. </span></div><p><div class=verse-container id=sn22.57:12.1><span>Yaṁ saṅkhāre paṭicca uppajjati sukhaṁ somanassaṁ—</span></div><p><div class=verse-container id=sn22.57:12.2><span>ayaṁ saṅkhārānaṁ assādo. </span></div><p><div class=verse-container id=sn22.57:12.3><span>Ye saṅkhārā aniccā dukkhā vipariṇāmadhammā—</span></div><p><div class=verse-container id=sn22.57:12.4><span>ayaṁ saṅkhārānaṁ ādīnavo. </span></div><p><div class=verse-container id=sn22.57:12.5><span>Yo saṅkhāresu chandarāgavinayo chandarāgappahānaṁ—</span></div><p><div class=verse-container id=sn22.57:12.6><span>idaṁ saṅkhārānaṁ nissaraṇaṁ. </span></div><p><div class=verse-container id=sn22.57:13.1><span>Ye hi keci, bhikkhave, samaṇā vā brāhmaṇā vā evaṁ saṅkhāre abhiññāya, evaṁ saṅkhārasamudayaṁ abhiññāya, evaṁ saṅkhāranirodhaṁ abhiññāya, evaṁ saṅkhāranirodhagāminiṁ paṭipadaṁ abhiññāya …pe… saṅkhārānaṁ nibbidāya virāgāya nirodhāya paṭipannā te suppaṭipannā. </span></div><p><div class=verse-container id=sn22.57:13.2><span>Ye suppaṭipannā, te imasmiṁ dhammavinaye gādhanti …pe… </span></div><p><div class=verse-container id=sn22.57:13.3><span>vaṭṭaṁ tesaṁ natthi paññāpanāya. </span></div><p><div class=verse-container id=sn22.57:14.1><span>Katamañca, bhikkhave, viññāṇaṁ? </span><span class="translation sujato">And what is consciousness? </span></div><p><div class=verse-container id=sn22.57:14.2><span>Chayime, bhikkhave, viññāṇakāyā—</span><span class="translation sujato">There are these six classes of consciousness: </span></div><p><div class=verse-container id=sn22.57:14.3><span>cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manoviññāṇaṁ. </span><span class="translation sujato">eye, ear, nose, tongue, body, and mind consciousness. </span></div><p><div class=verse-container id=sn22.57:14.4><span>Idaṁ vuccati, bhikkhave, viññāṇaṁ. </span><span class="translation sujato">This is called consciousness. </span></div><p><div class=verse-container id=sn22.57:14.5><span>Nāmarūpasamudayā viññāṇasamudayo; </span><span class="translation sujato">Consciousness originates from name and form. </span></div><p><div class=verse-container id=sn22.57:14.6><span>nāmarūpanirodhā viññāṇanirodho. </span><span class="translation sujato">When name and form cease, consciousness ceases. </span></div><p><div class=verse-container id=sn22.57:14.7><span>Ayameva ariyo aṭṭhaṅgiko maggo viññāṇanirodhagāminī paṭipadā, seyyathidaṁ—</span><span class="translation sujato">The practice that leads to the cessation of consciousness is simply this noble eightfold path, that is: </span></div><p><div class=verse-container id=sn22.57:14.8><span>sammādiṭṭhi …pe… sammāsamādhi. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=sn22.57:15.1><span>Yaṁ viññāṇaṁ paṭicca uppajjati sukhaṁ somanassaṁ—</span><span class="translation sujato">The pleasure and happiness that arise from consciousness: this is its gratification. </span></div><p><div class=verse-container id=sn22.57:15.2><span>ayaṁ viññāṇassa assādo. </span></div><p><div class=verse-container id=sn22.57:15.3><span>Yaṁ viññāṇaṁ aniccaṁ dukkhaṁ vipariṇāmadhammaṁ—</span><span class="translation sujato">That consciousness is impermanent, suffering, and perishable: this is its drawback. </span></div><p><div class=verse-container id=sn22.57:15.4><span>ayaṁ viññāṇassa ādīnavo. </span></div><p><div class=verse-container id=sn22.57:15.5><span>Yo viññāṇasmiṁ chandarāgavinayo chandarāgappahānaṁ—</span><span class="translation sujato">Removing and giving up desire and greed for consciousness: this is its escape. </span></div><p><div class=verse-container id=sn22.57:15.6><span>idaṁ viññāṇassa nissaraṇaṁ. </span></div><p><div class=verse-container id=sn22.57:16.1><span>Ye hi keci, bhikkhave, samaṇā vā brāhmaṇā vā evaṁ viññāṇaṁ abhiññāya, evaṁ viññāṇasamudayaṁ abhiññāya, evaṁ viññāṇanirodhaṁ abhiññāya, evaṁ viññāṇanirodhagāminiṁ paṭipadaṁ abhiññāya; </span><span class="translation sujato">Those ascetics and brahmins who have directly known consciousness in this way—and its origin, its cessation, and the practice that leads to its cessation; </span></div><p><div class=verse-container id=sn22.57:16.2><span>evaṁ viññāṇassa assādaṁ abhiññāya, evaṁ viññāṇassa ādīnavaṁ abhiññāya, evaṁ viññāṇassa nissaraṇaṁ abhiññāya viññāṇassa nibbidāya virāgāya nirodhāya paṭipannā, te suppaṭipannā. </span><span class="translation sujato">its gratification, drawback, and escape—and are practicing for disillusionment, dispassion, and cessation regarding consciousness: they are practicing well. </span></div><p><div class=verse-container id=sn22.57:16.3><span>Ye suppaṭipannā, te imasmiṁ dhammavinaye gādhanti. </span><span class="translation sujato">Those who practice well remain in this teaching and training. </span></div><p><div class=verse-container id=sn22.57:17.1><span>Ye ca kho keci, bhikkhave, samaṇā vā brāhmaṇā vā evaṁ viññāṇaṁ abhiññāya, evaṁ viññāṇasamudayaṁ abhiññāya, evaṁ viññāṇanirodhaṁ abhiññāya, evaṁ viññāṇanirodhagāminiṁ paṭipadaṁ abhiññāya; </span><span class="translation sujato">Those ascetics and brahmins who have directly known consciousness in this way—and its origin, its cessation, and the practice that leads to its cessation; </span></div><p><div class=verse-container id=sn22.57:17.2><span>evaṁ viññāṇassa assādaṁ abhiññāya, evaṁ viññāṇassa ādīnavaṁ abhiññāya, evaṁ viññāṇassa nissaraṇaṁ abhiññāya viññāṇassa nibbidā virāgā nirodhā anupādā vimuttā, te suvimuttā. </span><span class="translation sujato">its gratification, drawback, and escape—and due to disillusionment, dispassion, and cessation regarding consciousness, are freed by not grasping: they are well freed. </span></div><p><div class=verse-container id=sn22.57:17.3><span>Ye suvimuttā, te kevalino. </span><span class="translation sujato">Those who are well freed are consummate ones. </span></div><p><div class=verse-container id=sn22.57:17.4><span>Ye kevalino vaṭṭaṁ tesaṁ natthi paññāpanāya. </span><span class="translation sujato">For consummate ones, there is no cycle of rebirths to be found. </span></div><p><div class=verse-container id=sn22.57:17.5><span>Evaṁ kho, bhikkhave, bhikkhu sattaṭṭhānakusalo hoti. </span><span class="translation sujato">That’s how a mendicant is skilled in seven cases. </span></div><p><div class=verse-container id=sn22.57:18.1><span>Kathañca, bhikkhave, bhikkhu tividhūpaparikkhī hoti? </span><span class="translation sujato">And how does a mendicant examine in three ways? </span></div><p><div class=verse-container id=sn22.57:18.2><span>Idha, bhikkhave, bhikkhu dhātuso upaparikkhati, āyatanaso upaparikkhati, paṭiccasamuppādaso upaparikkhati. </span><span class="translation sujato">It’s when a mendicant examines by way of the elements, sense fields, and dependent origination. </span></div><p><div class=verse-container id=sn22.57:18.3><span>Evaṁ kho, bhikkhave, bhikkhu tividhūpaparikkhī hoti. </span><span class="translation sujato">That’s how a mendicant examines in three ways. </span></div><p><div class=verse-container id=sn22.57:18.4><span>Sattaṭṭhānakusalo, bhikkhave, bhikkhu tividhūpaparikkhī, imasmiṁ dhammavinaye kevalī vusitavā ‘uttamapuriso’ti vuccatī”ti. </span><span class="translation sujato">In this teaching and training, a mendicant who is skilled in seven cases and who examines in three ways is called consummate, accomplished, a supreme person.” </span></div><p><div class=verse-container id=sn22.57:18.5><span>Pañcamaṁ. </span></div><div class=flex-between><a href=/canon/en/pli/ms/sutta/sn/sn0022/sn0022P0056.html>Previous</a><a href=/canon/en/pli/ms/sutta/sn/sn0022/sn0022P0058.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>