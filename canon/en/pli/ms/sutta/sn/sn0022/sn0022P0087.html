<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0087.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0022/sn0022P0086.html>Previous</a><a href=/canon/en/pli/ms/sutta/sn/sn0022/sn0022P0088.html>Next</a></div><p id=sn22.87:0.1><span class=root>Saṁyutta Nikāya 22.87 </span><br> <span class=sujato>Linked Discourses 22.87 </span><br><p id=sn22.87:0.2><span class=root>9. Theravagga </span><br> <span class=sujato>9. Senior Mendicants </span><br><p id=sn22.87:0.3><span class="root big-bold">Vakkalisutta </span><br> <span class=sujato>With Vakkali </span><br><p id=sn22.87:1.1><span class=root>Ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=sn22.87:1.2><span class=root>Tena kho pana samayena āyasmā vakkali kumbhakāranivesane viharati ābādhiko dukkhito bāḷhagilāno. </span><br> <span class=sujato>Now at that time Venerable Vakkali was staying in a potter’s shed, and he was sick, suffering, gravely ill. </span><br><p id=sn22.87:1.3><span class=root>Atha kho āyasmā vakkali upaṭṭhāke āmantesi: </span><br> <span class=sujato>Then he addressed his carers, </span><br><p id=sn22.87:1.4><span class=root>“etha tumhe, āvuso, yena bhagavā tenupasaṅkamatha; upasaṅkamitvā mama vacanena bhagavato pāde sirasā vandatha: </span><br> <span class=sujato>“Please, reverends, go to the Buddha, and in my name bow with your head to his feet. Say to him: </span><br><p id=sn22.87:1.5><span class=root>‘vakkali, bhante, bhikkhu ābādhiko dukkhito bāḷhagilāno, so bhagavato pāde sirasā vandatī’ti. </span><br> <span class=sujato>‘Sir, the mendicant Vakkali is sick, suffering, and gravely ill. He bows with his head to your feet.’ </span><br><p id=sn22.87:1.6><span class=root>Evañca vadetha: </span><br> <span class=sujato>And then say: </span><br><p id=sn22.87:1.7><span class=root>‘sādhu kira, bhante, bhagavā yena vakkali bhikkhu tenupasaṅkamatu anukampaṁ upādāyā’”ti. </span><br> <span class=sujato>‘Sir, please go to the mendicant Vakkali out of sympathy.’” </span><br><p id=sn22.87:1.8><span class=root>“Evamāvuso”ti kho te bhikkhū āyasmato vakkalissa paṭissutvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>“Yes, reverend,” those monks replied. They did as he asked. </span><br><p id=sn22.87:1.9><span class=root>“vakkali, bhante, bhikkhu ābādhiko dukkhito bāḷhagilāno, so bhagavato pāde sirasā vandati; </span><br><p id=sn22.87:1.10><span class=root>evañca pana vadeti: </span><br><p id=sn22.87:1.11><span class=root>‘sādhu kira, bhante, bhagavā yena vakkali bhikkhu tenupasaṅkamatu anukampaṁ upādāyā’”ti. </span><br><p id=sn22.87:1.12><span class=root>Adhivāsesi bhagavā tuṇhībhāvena. </span><br> <span class=sujato>The Buddha consented with silence. </span><br><p id=sn22.87:2.1><span class=root>Atha kho bhagavā nivāsetvā pattacīvaramādāya yenāyasmā vakkali tenupasaṅkami. </span><br> <span class=sujato>Then the Buddha robed up and, taking his bowl and robes, went to Venerable Vakkali. </span><br><p id=sn22.87:2.2><span class=root>Addasā kho āyasmā vakkali bhagavantaṁ dūratova āgacchantaṁ. Disvāna mañcake samadhosi. </span><br> <span class=sujato>Venerable Vakkali saw the Buddha coming off in the distance and tried to rise on his cot. </span><br><p id=sn22.87:2.3><span class=root>Atha kho bhagavā āyasmantaṁ vakkaliṁ etadavoca: </span><br> <span class=sujato>But the Buddha said to him, </span><br><p id=sn22.87:2.4><span class=root>“alaṁ, vakkali, mā tvaṁ mañcake samadhosi. </span><br> <span class=sujato>“It’s all right, Vakkali, don’t get up. </span><br><p id=sn22.87:2.5><span class=root>Santimāni āsanāni paññattāni; tatthāhaṁ nisīdissāmī”ti. </span><br> <span class=sujato>There are some seats spread out, I will sit there.” </span><br><p id=sn22.87:2.6><span class=root>Nisīdi bhagavā paññatte āsane. Nisajja kho bhagavā āyasmantaṁ vakkaliṁ etadavoca: </span><br> <span class=sujato>He sat on the seat spread out and said to Vakkali, </span><br><p id=sn22.87:2.7><span class=root>“kacci te, vakkali, khamanīyaṁ, kacci yāpanīyaṁ, kacci dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti? </span><br> <span class=sujato>“I hope you’re keeping well, Vakkali; I hope you’re all right. And I hope the pain is fading, not growing, that its fading is evident, not its growing.” </span><br><p id=sn22.87:2.8><span class=root>“Na me, bhante, khamanīyaṁ, na yāpanīyaṁ; bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti. </span><br> <span class=sujato>“Sir, I’m not all right, I’m not getting by. My pain is terrible and growing, not fading; its growing is apparent, not its fading.” </span><br><p id=sn22.87:2.9><span class=root>“Kacci te, vakkali, na kiñci kukkuccaṁ, na koci vippaṭisāro”ti? </span><br> <span class=sujato>“I hope you don’t have any remorse or regret?” </span><br><p id=sn22.87:2.10><span class=root>“Taggha me, bhante, anappakaṁ kukkuccaṁ, anappako vippaṭisāro”ti. </span><br> <span class=sujato>“Indeed, sir, I have no little remorse and regret.” </span><br><p id=sn22.87:2.11><span class=root>“Kacci pana taṁ, vakkali, attā sīlato na upavadatī”ti? </span><br> <span class=sujato>“I hope you have no reason to blame yourself when it comes to ethical conduct?” </span><br><p id=sn22.87:2.12><span class=root>“Na kho maṁ, bhante, attā sīlato upavadatī”ti. </span><br> <span class=sujato>“No sir, I have no reason to blame myself when it comes to ethical conduct.” </span><br><p id=sn22.87:2.13><span class=root>“No ce kira taṁ, vakkali, attā sīlato upavadati; atha kiñca te kukkuccaṁ ko ca vippaṭisāro”ti? </span><br> <span class=sujato>“In that case, Vakkali, why do you have remorse and regret?” </span><br><p id=sn22.87:2.14><span class=root>“Cirapaṭikāhaṁ, bhante, bhagavantaṁ dassanāya upasaṅkamitukāmo, natthi ca me kāyasmiṁ tāvatikā balamattā, yāvatāhaṁ bhagavantaṁ dassanāya upasaṅkameyyan”ti. </span><br> <span class=sujato>“For a long time I’ve wanted to go and see the Buddha, but I was physically too weak.” </span><br><p id=sn22.87:3.1><span class=root>“Alaṁ, vakkali, kiṁ te iminā pūtikāyena diṭṭhena? </span><br> <span class=sujato>“Enough, Vakkali! Why would you want to see this rotten body? </span><br><p id=sn22.87:3.2><span class=root>Yo kho, vakkali, dhammaṁ passati so maṁ passati; </span><br> <span class=sujato>One who sees the teaching sees me. </span><br><p id=sn22.87:3.3><span class=root>yo maṁ passati so dhammaṁ passati. </span><br> <span class=sujato>One who sees me sees the teaching. </span><br><p id=sn22.87:3.4><span class=root>Dhammañhi, vakkali, passanto maṁ passati; </span><br> <span class=sujato>Seeing the teaching, you see me. </span><br><p id=sn22.87:3.5><span class=root>maṁ passanto dhammaṁ passati. </span><br> <span class=sujato>Seeing me, you see the teaching. </span><br><p id=sn22.87:4.1><span class=root>Taṁ kiṁ maññasi, vakkali, </span><br> <span class=sujato>What do you think, Vakkali? </span><br><p id=sn22.87:4.2><span class=root>rūpaṁ niccaṁ vā aniccaṁ vā”ti? </span><br> <span class=sujato>Is form permanent or impermanent?” </span><br><p id=sn22.87:4.3><span class=root>“Aniccaṁ, bhante”. </span><br> <span class=sujato>“Impermanent, sir.” </span><br><p id=sn22.87:4.4><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sujato>“But if it’s impermanent, is it suffering or happiness?” </span><br><p id=sn22.87:4.5><span class=root>“Dukkhaṁ, bhante”. </span><br> <span class=sujato>“Suffering, sir.” </span><br><p id=sn22.87:4.6><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sujato>“But if it’s impermanent, suffering, and perishable, is it fit to be regarded thus: </span><br><p id=sn22.87:4.7><span class=root>‘etaṁ mama, esohamasmi, eso me attā’”ti? </span><br> <span class=sujato>‘This is mine, I am this, this is my self’?” </span><br><p id=sn22.87:4.8><span class=root>“No hetaṁ, bhante”. </span><br> <span class=sujato>“No, sir.” </span><br><p id=sn22.87:4.9><span class=root>“Vedanā … </span><br> <span class=sujato>“Is feeling … </span><br><p id=sn22.87:4.10><span class=root>saññā … </span><br> <span class=sujato>perception … </span><br><p id=sn22.87:4.11><span class=root>saṅkhārā … </span><br> <span class=sujato>choices … </span><br><p id=sn22.87:4.12><span class=root>viññāṇaṁ niccaṁ vā aniccaṁ vā”ti? </span><br> <span class=sujato>consciousness permanent or impermanent?” </span><br><p id=sn22.87:4.13><span class=root>“Aniccaṁ, bhante” …pe… </span><br> <span class=sujato>“Impermanent, sir.” … </span><br><p id=sn22.87:4.14><span class=root>eso me attāti? </span><br><p id=sn22.87:4.15><span class=root>“No hetaṁ, bhante”. </span><br><p id=sn22.87:4.16><span class=root>“Tasmātiha …pe… </span><br> <span class=sujato>“So you should truly see … </span><br><p id=sn22.87:4.17><span class=root>evaṁ passaṁ …pe… </span><br> <span class=sujato>Seeing this … </span><br><p id=sn22.87:4.18><span class=root>nāparaṁ itthattāyāti pajānātī”ti. </span><br> <span class=sujato>They understand: ‘… there is nothing further for this place.’” </span><br><p id=sn22.87:5.1><span class=root>Atha kho bhagavā āyasmantaṁ vakkaliṁ iminā ovādena ovaditvā uṭṭhāyāsanā yena gijjhakūṭo pabbato tena pakkāmi. </span><br> <span class=sujato>And then, after giving Venerable Vakkali this advice, the Buddha got up from his seat and went to the Vulture’s Peak Mountain. </span><br><p id=sn22.87:5.2><span class=root>Atha kho āyasmā vakkali acirapakkantassa bhagavato upaṭṭhāke āmantesi: </span><br> <span class=sujato>Then Venerable Vakkali addressed his carers, </span><br><p id=sn22.87:5.3><span class=root>“etha maṁ, āvuso, mañcakaṁ āropetvā yena isigilipassaṁ kāḷasilā tenupasaṅkamatha. </span><br> <span class=sujato>“Come on, reverends, lift my cot and take me to the Black Rock on the slopes of Isigili. </span><br><p id=sn22.87:5.4><span class=root>Kathañhi nāma mādiso antaraghare kālaṁ kattabbaṁ maññeyyā”ti? </span><br> <span class=sujato>It’s unthinkable for one like me to die in an inhabited area!” </span><br><p id=sn22.87:5.5><span class=root>“Evamāvuso”ti kho te bhikkhū āyasmato vakkalissa paṭissutvā āyasmantaṁ vakkaliṁ mañcakaṁ āropetvā yena isigilipassaṁ kāḷasilā tenupasaṅkamiṁsu. </span><br> <span class=sujato>“Yes, reverend,” replied those mendicants, and did as he asked. </span><br><p id=sn22.87:5.6><span class=root>Atha kho bhagavā tañca rattiṁ tañca divāvasesaṁ gijjhakūṭe pabbate vihāsi. </span><br> <span class=sujato>Meanwhile, the Buddha spent the rest of that night and day on Vulture’s Peak Mountain. </span><br><p id=sn22.87:5.7><span class=root>Atha kho dve devatāyo abhikkantāya rattiyā abhikkantavaṇṇā kevalakappaṁ gijjhakūṭaṁ obhāsetvā yena bhagavā tenupasaṅkamiṁsu …pe… ekamantaṁ aṭṭhaṁsu. </span><br> <span class=sujato>Then, late at night, two glorious deities, lighting up the entire Vulture’s Peak, went up to the Buddha, bowed, and stood to one side. </span><br><p id=sn22.87:5.8><span class=root>Ekamantaṁ ṭhitā kho ekā devatā bhagavantaṁ etadavoca: </span><br> <span class=sujato>One deity said to him, </span><br><p id=sn22.87:5.9><span class=root>“vakkali, bhante, bhikkhu vimokkhāya cetetī”ti. </span><br> <span class=sujato>“Sir, the mendicant Vakkali is intent on liberation!” </span><br><p id=sn22.87:5.10><span class=root>Aparā devatā bhagavantaṁ etadavoca: </span><br> <span class=sujato>And another deity said to him, </span><br><p id=sn22.87:5.11><span class=root>“so hi nūna, bhante, suvimutto vimuccissatī”ti. </span><br> <span class=sujato>“He’ll definitely be well freed!” </span><br><p id=sn22.87:5.12><span class=root>Idamavocuṁ tā devatāyo. </span><br> <span class=sujato>This is what those deities said. </span><br><p id=sn22.87:5.13><span class=root>Idaṁ vatvā bhagavantaṁ abhivādetvā padakkhiṇaṁ katvā tatthevantaradhāyiṁsu. </span><br> <span class=sujato>Then they bowed and respectfully circled the Buddha, keeping him on their right side, before vanishing right there. </span><br><p id=sn22.87:6.1><span class=root>Atha kho bhagavā tassā rattiyā accayena bhikkhū āmantesi: </span><br> <span class=sujato>Then, when the night had passed, the Buddha addressed the mendicants: </span><br><p id=sn22.87:6.2><span class=root>“etha tumhe, bhikkhave, yena vakkali bhikkhu tenupasaṅkamatha; upasaṅkamitvā vakkaliṁ bhikkhuṁ evaṁ vadetha: </span><br> <span class=sujato>“Come, mendicants, go to the mendicant Vakkali and tell him: </span><br><p id=sn22.87:7.1><span class=root>‘Suṇāvuso tvaṁ, vakkali, bhagavato vacanaṁ dvinnañca devatānaṁ. </span><br> <span class=sujato>‘Vakkali, hear the word of the Buddha and two deities. </span><br><p id=sn22.87:7.2><span class=root>Imaṁ, āvuso, rattiṁ dve devatāyo abhikkantāya rattiyā abhikkantavaṇṇā kevalakappaṁ gijjhakūṭaṁ obhāsetvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu. </span><br> <span class=sujato>Late last night, two glorious deities, lighting up the entire Vulture’s Peak, went up to the Buddha, bowed, and stood to one side. </span><br><p id=sn22.87:7.3><span class=root>Ekamantaṁ ṭhitā kho, āvuso, ekā devatā bhagavantaṁ etadavoca—</span><br> <span class=sujato>One deity said to him, </span><br><p id=sn22.87:7.4><span class=root>vakkali, bhante, bhikkhu vimokkhāya cetetīti. </span><br> <span class=sujato>“Sir, the mendicant Vakkali is intent on liberation!” </span><br><p id=sn22.87:7.5><span class=root>Aparā devatā bhagavantaṁ etadavoca—</span><br> <span class=sujato>The other deity said to him, </span><br><p id=sn22.87:7.6><span class=root>so hi nūna, bhante, suvimutto vimuccissatīti. </span><br> <span class=sujato>“He’ll definitely be well freed!” </span><br><p id=sn22.87:7.7><span class=root>Bhagavā ca taṁ, āvuso vakkali, evamāha—</span><br> <span class=sujato>And the Buddha said, </span><br><p id=sn22.87:7.8><span class=root>mā bhāyi, vakkali; </span><br> <span class=sujato>“Do not fear, Vakkali, </span><br><p id=sn22.87:7.9><span class=root>mā bhāyi, vakkali. </span><br> <span class=sujato>do not fear! </span><br><p id=sn22.87:7.10><span class=root>Apāpakaṁ te maraṇaṁ bhavissati, apāpikā kālakiriyā’”ti. </span><br> <span class=sujato>Your death will not be a bad one; your passing will not be a bad one.”’” </span><br><p id=sn22.87:7.11><span class=root>“Evaṁ, bhante”ti kho te bhikkhū bhagavato paṭissutvā yenāyasmā vakkali tenupasaṅkamiṁsu; upasaṅkamitvā āyasmantaṁ vakkaliṁ etadavocuṁ: </span><br> <span class=sujato>“Yes, sir,” those monks replied. They went to Vakkali and said to him: </span><br><p id=sn22.87:7.12><span class=root>“suṇāvuso vakkali, bhagavato vacanaṁ dvinnañca devatānan”ti. </span><br> <span class=sujato>“Vakkali, hear the word of the Buddha and two deities.” </span><br><p id=sn22.87:8.1><span class=root>Atha kho āyasmā vakkali upaṭṭhāke āmantesi: </span><br> <span class=sujato>Then Vakkali addressed his carers, </span><br><p id=sn22.87:8.2><span class=root>“etha maṁ, āvuso, mañcakā oropetha. </span><br> <span class=sujato>“Please, reverends, help me off my cot. </span><br><p id=sn22.87:8.3><span class=root>Kathañhi nāma mādiso ucce āsane nisīditvā tassa bhagavato sāsanaṁ sotabbaṁ maññeyyā”ti. </span><br> <span class=sujato>It’s unthinkable for one like me to listen to the Buddha’s instructions sitting on a high seat.” </span><br><p id=sn22.87:8.4><span class=root>“Evamāvuso”ti kho te bhikkhū āyasmato vakkalissa paṭissutvā āyasmantaṁ vakkaliṁ mañcakā oropesuṁ. </span><br> <span class=sujato>“Yes, reverend,” replied those mendicants, and helped him off his cot. </span><br><p id=sn22.87:8.5><span class=root>“Imaṁ, āvuso, rattiṁ dve devatāyo abhikkantāya rattiyā …pe… ekamantaṁ aṭṭhaṁsu. </span><br> <span class=sujato>They repeated what the Buddha had said. </span><br><p id=sn22.87:8.6><span class=root>Ekamantaṁ ṭhitā kho, āvuso, ekā devatā bhagavantaṁ etadavoca: </span><br><p id=sn22.87:8.7><span class=root>‘vakkali, bhante, bhikkhu vimokkhāya cetetī’ti. </span><br><p id=sn22.87:8.8><span class=root>Aparā devatā bhagavantaṁ etadavoca: </span><br><p id=sn22.87:8.9><span class=root>‘so hi nūna, bhante, suvimutto vimuccissatī’ti. </span><br><p id=sn22.87:8.10><span class=root>Bhagavā ca taṁ, āvuso vakkali, evamāha: </span><br><p id=sn22.87:8.11><span class=root>‘mā bhāyi, vakkali; </span><br><p id=sn22.87:8.12><span class=root>mā bhāyi, vakkali. </span><br><p id=sn22.87:8.13><span class=root>Apāpakaṁ te maraṇaṁ bhavissati, apāpikā kālakiriyā’”ti. </span><br><p id=sn22.87:8.14><span class=root>“Tena hāvuso, mama vacanena bhagavato pāde sirasā vandatha: </span><br> <span class=sujato>Vakkali said, “Well then, reverends, in my name bow with your head at the Buddha’s feet. Say to him: </span><br><p id=sn22.87:8.15><span class=root>‘vakkali, bhante, bhikkhu ābādhiko dukkhito bāḷhagilāno. </span><br> <span class=sujato>‘Sir, the mendicant Vakkali is sick, suffering, gravely ill. </span><br><p id=sn22.87:8.16><span class=root>So bhagavato pāde sirasā vandatī’ti. </span><br> <span class=sujato>He bows with his head to your feet.’ </span><br><p id=sn22.87:8.17><span class=root>Evañca vadetha: </span><br> <span class=sujato>And then say: </span><br><p id=sn22.87:8.18><span class=root>‘rūpaṁ aniccaṁ. </span><br> <span class=sujato>‘Form is impermanent. </span><br><p id=sn22.87:8.19><span class=root>Tāhaṁ, bhante, na kaṅkhāmi. </span><br> <span class=sujato>I have no doubt of that. </span><br><p id=sn22.87:8.20><span class=root>Yadaniccaṁ taṁ dukkhanti na vicikicchāmi. </span><br> <span class=sujato>I’m certain that what is impermanent is suffering. </span><br><p id=sn22.87:8.21><span class=root>Yadaniccaṁ dukkhaṁ vipariṇāmadhammaṁ, natthi me tattha chando vā rāgo vā pemaṁ vāti na vicikicchāmi. </span><br> <span class=sujato>And I’m certain that I have no desire or greed or fondness for what is impermanent, suffering, and perishable. </span><br><p id=sn22.87:8.22><span class=root>Vedanā aniccā. </span><br> <span class=sujato>Feeling is impermanent … </span><br><p id=sn22.87:8.23><span class=root>Tāhaṁ, bhante, na kaṅkhāmi. </span><br><p id=sn22.87:8.24><span class=root>Yadaniccaṁ taṁ dukkhanti na vicikicchāmi. </span><br><p id=sn22.87:8.25><span class=root>Yadaniccaṁ dukkhaṁ vipariṇāmadhammaṁ, natthi me tattha chando vā rāgo vā pemaṁ vāti na vicikicchāmi. </span><br><p id=sn22.87:8.26><span class=root>Saññā … </span><br> <span class=sujato>Perception is impermanent … </span><br><p id=sn22.87:8.27><span class=root>saṅkhārā aniccā. </span><br> <span class=sujato>Choices are impermanent … </span><br><p id=sn22.87:8.28><span class=root>Tāhaṁ, bhante, na kaṅkhāmi. </span><br><p id=sn22.87:8.29><span class=root>Yadaniccaṁ taṁ dukkhanti na vicikicchāmi. </span><br><p id=sn22.87:8.30><span class=root>Yadaniccaṁ dukkhaṁ vipariṇāmadhammaṁ, natthi me tattha chando vā rāgo vā pemaṁ vāti na vicikicchāmi. </span><br><p id=sn22.87:8.31><span class=root>Viññāṇaṁ aniccaṁ. </span><br> <span class=sujato>Consciousness is impermanent. </span><br><p id=sn22.87:8.32><span class=root>Tāhaṁ, bhante, na kaṅkhāmi. </span><br> <span class=sujato>I have no doubt of that. </span><br><p id=sn22.87:8.33><span class=root>Yadaniccaṁ taṁ dukkhanti na vicikicchāmi. </span><br> <span class=sujato>I’m certain that what is impermanent is suffering. </span><br><p id=sn22.87:8.34><span class=root>Yadaniccaṁ dukkhaṁ vipariṇāmadhammaṁ, natthi me tattha chando vā rāgo vā pemaṁ vāti na vicikicchāmī’”ti. </span><br> <span class=sujato>And I’m certain that I have no desire or greed or fondness for what is impermanent, suffering, and perishable.’” </span><br><p id=sn22.87:8.35><span class=root>“Evamāvuso”ti kho te bhikkhū āyasmato vakkalissa paṭissutvā pakkamiṁsu. </span><br> <span class=sujato>“Yes, reverend,” those monks replied, and left. </span><br><p id=sn22.87:8.36><span class=root>Atha kho āyasmā vakkali acirapakkantesu tesu bhikkhūsu satthaṁ āharesi. </span><br> <span class=sujato>And then, not long after those mendicants had left, Venerable Vakkali took his life. </span><br><p id=sn22.87:9.1><span class=root>Atha kho te bhikkhū yena bhagavā tenupasaṅkamiṁsu; upasaṅkamitvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>Then those mendicants went up to the Buddha and told him Vakkali’s message. </span><br><p id=sn22.87:9.2><span class=root>“vakkali, bhante, bhikkhu ābādhiko dukkhito bāḷhagilāno; </span><br><p id=sn22.87:9.3><span class=root>so bhagavato pāde sirasā vandati; </span><br><p id=sn22.87:9.4><span class=root>evañca vadeti: </span><br><p id=sn22.87:9.5><span class=root>‘rūpaṁ aniccaṁ. </span><br><p id=sn22.87:9.6><span class=root>Tāhaṁ, bhante, na kaṅkhāmi. </span><br><p id=sn22.87:9.7><span class=root>Yadaniccaṁ taṁ dukkhanti na vicikicchāmi. </span><br><p id=sn22.87:9.8><span class=root>Yadaniccaṁ dukkhaṁ vipariṇāmadhammaṁ, natthi me tattha chando vā rāgo vā pemaṁ vāti na vicikicchāmi. </span><br><p id=sn22.87:9.9><span class=root>Vedanā … </span><br><p id=sn22.87:9.10><span class=root>saññā … </span><br><p id=sn22.87:9.11><span class=root>saṅkhārā … </span><br><p id=sn22.87:9.12><span class=root>viññāṇaṁ aniccaṁ. </span><br><p id=sn22.87:9.13><span class=root>Tāhaṁ, bhante, na kaṅkhāmi. </span><br><p id=sn22.87:9.14><span class=root>Yadaniccaṁ taṁ dukkhanti na vicikicchāmi. </span><br><p id=sn22.87:9.15><span class=root>Yadaniccaṁ dukkhaṁ vipariṇāmadhammaṁ, natthi me tattha chando vā rāgo vā pemaṁ vāti na vicikicchāmī’”ti. </span><br><p id=sn22.87:10.1><span class=root>Atha kho bhagavā bhikkhū āmantesi: </span><br> <span class=sujato>Then the Buddha said to the mendicants, </span><br><p id=sn22.87:10.2><span class=root>“āyāma, bhikkhave, yena isigilipassaṁ kāḷasilā tenupasaṅkamissāma; </span><br> <span class=sujato>“Come, mendicants, let’s go to the Black Rock on the slopes of Isigili, </span><br><p id=sn22.87:10.3><span class=root>yattha vakkalinā kulaputtena satthamāharitan”ti. </span><br> <span class=sujato>where Vakkali, the gentleman, took his life.” </span><br><p id=sn22.87:10.4><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=sn22.87:10.5><span class=root>Atha kho bhagavā sambahulehi bhikkhūhi saddhiṁ yena isigilipassaṁ kāḷasilā tenupasaṅkami. </span><br> <span class=sujato>Then the Buddha together with several mendicants went to the Black Rock on the slopes of Isigili. </span><br><p id=sn22.87:10.6><span class=root>Addasā kho bhagavā āyasmantaṁ vakkaliṁ dūratova mañcake vivattakkhandhaṁ semānaṁ. </span><br> <span class=sujato>The Buddha saw Vakkali off in the distance lying on his cot, having cast off the aggregates. </span><br><p id=sn22.87:11.1><span class=root>Tena kho pana samayena dhūmāyitattaṁ timirāyitattaṁ gacchateva purimaṁ disaṁ, gacchati pacchimaṁ disaṁ, gacchati uttaraṁ disaṁ, gacchati dakkhiṇaṁ disaṁ, gacchati uddhaṁ disaṁ, gacchati adho disaṁ, gacchati anudisaṁ. </span><br> <span class=sujato>Now at that time a cloud of black smoke was moving east, west, north, south, above, below, and in-between. </span><br><p id=sn22.87:11.2><span class=root>Atha kho bhagavā bhikkhū āmantesi: </span><br> <span class=sujato>The Buddha said to the mendicants, </span><br><p id=sn22.87:11.3><span class=root>“passatha no tumhe, bhikkhave, etaṁ dhūmāyitattaṁ timirāyitattaṁ gacchateva purimaṁ disaṁ …pe… gacchati anudisan”ti. </span><br> <span class=sujato>“Mendicants, do you see that cloud of black smoke moving east, west, north, south, above, below, and in-between?” </span><br><p id=sn22.87:11.4><span class=root>“Evaṁ, bhante”. </span><br> <span class=sujato>“Yes, sir.” </span><br><p id=sn22.87:11.5><span class=root>“Eso kho, bhikkhave, māro pāpimā vakkalissa kulaputtassa viññāṇaṁ samanvesati: </span><br> <span class=sujato>“That’s Māra the Wicked searching for Vakkali’s consciousness, wondering: </span><br><p id=sn22.87:11.6><span class=root>‘kattha vakkalissa kulaputtassa viññāṇaṁ patiṭṭhitan’ti? </span><br> <span class=sujato>‘Where is Vakkali’s consciousness established?’ </span><br><p id=sn22.87:11.7><span class=root>Appatiṭṭhitena ca, bhikkhave, viññāṇena vakkali kulaputto parinibbuto”ti. </span><br> <span class=sujato>But since his consciousness is not established, Vakkali is quenched.” </span><br><p id=sn22.87:11.8><span class=root>Pañcamaṁ. </span><br></main><footer class="container footer"><small><a href=/about/>Contact info</a></small></footer>