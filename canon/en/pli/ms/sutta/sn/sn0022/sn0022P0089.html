<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0022/sn0022P0089.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/sn/sn0022/sn0022P0088.html>Previous</a><a href=/canon/en/pli/ms/sutta/sn/sn0022/sn0022P0090.html>Next</a></div><p><div class=verse-container id=sn22.89:0.1><span>Saṁyutta Nikāya 22.89 </span><span class="translation sujato">Linked Discourses 22.89 </span></div><p><div class=verse-container id=sn22.89:0.2><span>9. Theravagga </span><span class="translation sujato">9. Senior Mendicants </span></div><p><div class=verse-container id=sn22.89:0.3><span class=big-bold>Khemakasutta </span><span class="translation sujato">With Khemaka </span></div><p><div class=verse-container id=sn22.89:1.1><span>Ekaṁ samayaṁ sambahulā therā bhikkhū kosambiyaṁ viharanti ghositārāme. </span><span class="translation sujato">At one time several senior mendicants were staying near Kosambī, in Ghosita’s Monastery. </span></div><p><div class=verse-container id=sn22.89:1.2><span>Tena kho pana samayena āyasmā khemako badarikārāme viharati ābādhiko dukkhito bāḷhagilāno. </span><span class="translation sujato">Now at that time Venerable Khemaka was staying in the Jujube Tree Monastery, and he was sick, suffering, gravely ill. </span></div><p><div class=verse-container id=sn22.89:1.3><span>Atha kho therā bhikkhū sāyanhasamayaṁ paṭisallānā vuṭṭhitā āyasmantaṁ dāsakaṁ āmantesuṁ: </span><span class="translation sujato">In the late afternoon those senior mendicants came out of retreat and addressed Venerable Dāsaka, </span></div><p><div class=verse-container id=sn22.89:1.4><span>“ehi tvaṁ, āvuso dāsaka, yena khemako bhikkhu tenupasaṅkama; upasaṅkamitvā khemakaṁ bhikkhuṁ evaṁ vadehi: </span><span class="translation sujato">“Please, Reverend Dāsaka, go to the mendicant Khemaka and say to him: </span></div><p><div class=verse-container id=sn22.89:1.5><span>‘therā taṁ, āvuso khemaka, evamāhaṁsu—</span><span class="translation sujato">‘Reverend Khemaka, the seniors </span></div><p><div class=verse-container id=sn22.89:1.6><span>kacci te, āvuso, khamanīyaṁ, kacci yāpanīyaṁ, kacci dukkhā vedanā paṭikkamanti no abhikkamanti, paṭikkamosānaṁ paññāyati no abhikkamo’”ti? </span><span class="translation sujato">hope you’re keeping well; they hope you’re all right. They hope that your pain is fading, not growing, that its fading is evident, not its growing.’” </span></div><p><div class=verse-container id=sn22.89:1.7><span>“Evamāvuso”ti kho āyasmā dāsako therānaṁ bhikkhūnaṁ paṭissutvā yenāyasmā khemako tenupasaṅkami; upasaṅkamitvā āyasmantaṁ khemakaṁ etadavoca: </span><span class="translation sujato">“Yes, reverends,” replied Dāsaka. He went to Khemaka and said to him: </span></div><p><div class=verse-container id=sn22.89:1.8><span>“therā taṁ, āvuso khemaka, evamāhaṁsu: </span><span class="translation sujato">“Reverend Khemaka, the seniors </span></div><p><div class=verse-container id=sn22.89:1.9><span>‘kacci te, āvuso, khamanīyaṁ …pe… no abhikkamo’”ti? </span><span class="translation sujato">hope you’re keeping well; they hope you’re all right. They hope that your pain is fading, not growing, that its fading is evident, not its growing.” </span></div><p><div class=verse-container id=sn22.89:1.10><span>“Na me, āvuso, khamanīyaṁ na yāpanīyaṁ …pe… abhikkamosānaṁ paññāyati no paṭikkamo”ti. </span><span class="translation sujato">“Reverend, I’m not keeping well, I’m not getting by. My pain is terrible and growing, not fading; its growing is evident, not its fading.” </span></div><p><div class=verse-container id=sn22.89:2.1><span>Atha kho āyasmā dāsako yena therā bhikkhū tenupasaṅkami; upasaṅkamitvā there bhikkhū etadavoca: </span><span class="translation sujato">Then Dāsaka went to those seniors and told them what had happened. They said, </span></div><p><div class=verse-container id=sn22.89:2.2><span>“khemako, āvuso, bhikkhu evamāha: </span></div><p><div class=verse-container id=sn22.89:2.3><span>‘na me, āvuso, khamanīyaṁ …pe… abhikkamosānaṁ paññāyati no paṭikkamo’”ti. </span></div><p><div class=verse-container id=sn22.89:2.4><span>“Ehi tvaṁ, āvuso dāsaka, yena khemako bhikkhu tenupasaṅkama; upasaṅkamitvā khemakaṁ bhikkhuṁ evaṁ vadehi: </span><span class="translation sujato">“Please, Reverend Dāsaka, go to the mendicant Khemaka and say to him: </span></div><p><div class=verse-container id=sn22.89:2.5><span>‘therā taṁ, āvuso khemaka, evamāhaṁsu—</span><span class="translation sujato">‘Reverend Khemaka, the seniors say that </span></div><p><div class=verse-container id=sn22.89:2.6><span>pañcime, āvuso, upādānakkhandhā vuttā bhagavatā, seyyathidaṁ—</span><span class="translation sujato">these five grasping aggregates have been taught by the Buddha, that is: </span></div><p><div class=verse-container id=sn22.89:2.7><span>rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><span class="translation sujato">the grasping aggregates of form, feeling, perception, choices, and consciousness. </span></div><p><div class=verse-container id=sn22.89:2.8><span>Imesu āyasmā khemako pañcasu upādānakkhandhesu kiñci attaṁ vā attaniyaṁ vā samanupassatī’”ti? </span><span class="translation sujato">Do you regard anything among these five grasping aggregates as self or as belonging to self?’” </span></div><p><div class=verse-container id=sn22.89:3.1><span>“Evamāvuso”ti kho āyasmā dāsako therānaṁ bhikkhūnaṁ paṭissutvā yenāyasmā khemako tenupasaṅkami; upasaṅkamitvā …pe… </span><span class="translation sujato">“Yes, reverends,” replied Dāsaka. He relayed the message to Khemaka, who replied: </span></div><p><div class=verse-container id=sn22.89:3.2><span>therā taṁ, āvuso khemaka, evamāhaṁsu: </span></div><p><div class=verse-container id=sn22.89:3.3><span>“pañcime, āvuso, upādānakkhandhā vuttā bhagavatā, seyyathidaṁ—</span></div><p><div class=verse-container id=sn22.89:3.4><span>rūpupādānakkhandho …pe… viññāṇupādānakkhandho. </span></div><p><div class=verse-container id=sn22.89:3.5><span>Imesu āyasmā khemako pañcasu upādānakkhandhesu kiñci attaṁ vā attaniyaṁ vā samanupassatī”ti? </span></div><p><div class=verse-container id=sn22.89:3.6><span>“Pañcime, āvuso, upādānakkhandhā vuttā bhagavatā, seyyathidaṁ—</span><span class="translation sujato">“These five grasping aggregates have been taught by the Buddha, that is: </span></div><p><div class=verse-container id=sn22.89:3.7><span>rūpupādānakkhandho …pe… viññāṇupādānakkhandho. </span><span class="translation sujato">the grasping aggregates of form, feeling, perception, choices, and consciousness. </span></div><p><div class=verse-container id=sn22.89:3.8><span>Imesu khvāhaṁ, āvuso, pañcasu upādānakkhandhesu na kiñci attaṁ vā attaniyaṁ vā samanupassāmī”ti. </span><span class="translation sujato">I do not regard anything among these five grasping aggregates as self or as belonging to self.” </span></div><p><div class=verse-container id=sn22.89:4.1><span>Atha kho āyasmā dāsako yena therā bhikkhū tenupasaṅkami; upasaṅkamitvā there bhikkhū etadavoca: </span><span class="translation sujato">Then Dāsaka went to those seniors and told them what had happened. They said: </span></div><p><div class=verse-container id=sn22.89:4.2><span>“khemako, āvuso, bhikkhu evamāha: </span></div><p><div class=verse-container id=sn22.89:4.3><span>‘pañcime, āvuso, upādānakkhandhā vuttā bhagavatā, seyyathidaṁ—</span></div><p><div class=verse-container id=sn22.89:4.4><span>rūpupādānakkhandho …pe… viññāṇupādānakkhandho. </span></div><p><div class=verse-container id=sn22.89:4.5><span>Imesu khvāhaṁ, āvuso, pañcasu upādānakkhandhesu na kiñci attaṁ vā attaniyaṁ vā samanupassāmī’”ti. </span></div><p><div class=verse-container id=sn22.89:4.6><span>“Ehi tvaṁ, āvuso dāsaka, yena khemako bhikkhu tenupasaṅkama; upasaṅkamitvā khemakaṁ bhikkhuṁ evaṁ vadehi: </span><span class="translation sujato">“Please, Reverend Dāsaka, go to the mendicant Khemaka and say to him: </span></div><p><div class=verse-container id=sn22.89:4.7><span>‘therā taṁ, āvuso khemaka, evamāhaṁsu—</span><span class="translation sujato">‘Reverend Khemaka, the seniors say that </span></div><p><div class=verse-container id=sn22.89:4.8><span>pañcime, āvuso, upādānakkhandhā vuttā bhagavatā, seyyathidaṁ—</span><span class="translation sujato">these five grasping aggregates have been taught by the Buddha, that is: </span></div><p><div class=verse-container id=sn22.89:4.9><span>rūpupādānakkhandho …pe… viññāṇupādānakkhandho. </span><span class="translation sujato">the grasping aggregates of form, feeling, perception, choices, and consciousness. </span></div><p><div class=verse-container id=sn22.89:4.10><span>No ce kirāyasmā khemako imesu pañcasu upādānakkhandhesu kiñci attaṁ vā attaniyaṁ vā samanupassati. </span><span class="translation sujato">If, as it seems, Venerable Khemaka does not regard anything among these five grasping aggregates as self or as belonging to self, </span></div><p><div class=verse-container id=sn22.89:4.11><span>Tenahāyasmā khemako arahaṁ khīṇāsavo’”ti. </span><span class="translation sujato">then he is a perfected one, with defilements ended.’” </span></div><p><div class=verse-container id=sn22.89:5.1><span>“Evamāvuso”ti kho āyasmā dāsako therānaṁ bhikkhūnaṁ paṭissutvā yenāyasmā khemako …pe… </span><span class="translation sujato">“Yes, reverends,” replied Dāsaka. He relayed the message to Khemaka, who replied: </span></div><p><div class=verse-container id=sn22.89:5.2><span>therā taṁ, āvuso khemaka, evamāhaṁsu: </span></div><p><div class=verse-container id=sn22.89:5.3><span>“pañcime, āvuso, upādānakkhandhā vuttā bhagavatā, seyyathidaṁ—</span></div><p><div class=verse-container id=sn22.89:5.4><span>rūpupādānakkhandho …pe… viññāṇupādānakkhandho; </span></div><p><div class=verse-container id=sn22.89:5.5><span>no ce kirāyasmā khemako imesu pañcasu upādānakkhandhesu kiñci attaṁ vā attaniyaṁ vā samanupassati, tenahāyasmā khemako arahaṁ khīṇāsavo”ti. </span></div><p><div class=verse-container id=sn22.89:5.6><span>“Pañcime, āvuso, upādānakkhandhā vuttā bhagavatā, seyyathidaṁ—</span><span class="translation sujato">“These five grasping aggregates have been taught by the Buddha, that is: </span></div><p><div class=verse-container id=sn22.89:5.7><span>rūpupādānakkhandho …pe… viññāṇupādānakkhandho. </span><span class="translation sujato">the grasping aggregates of form, feeling, perception, choices, and consciousness. </span></div><p><div class=verse-container id=sn22.89:5.8><span>Imesu khvāhaṁ, āvuso, pañcasu upādānakkhandhesu na kiñci attaṁ vā attaniyaṁ vā samanupassāmi, na camhi arahaṁ khīṇāsavo; </span><span class="translation sujato">I do not regard anything among these five grasping aggregates as self or as belonging to self, yet I am not a perfected one, with defilements ended. </span></div><p><div class=verse-container id=sn22.89:5.9><span>api ca me, āvuso, pañcasu upādānakkhandhesu ‘asmī’ti adhigataṁ, ‘ayamahamasmī’ti na ca samanupassāmī”ti. </span><span class="translation sujato">For when it comes to the five grasping aggregates I’m not rid of the conceit ‘I am’. But I don’t regard anything as ‘I am this’.” </span></div><p><div class=verse-container id=sn22.89:6.1><span>Atha kho āyasmā dāsako yena therā bhikkhū …pe… </span><span class="translation sujato">Then Dāsaka went to those seniors and told them what had happened. They said: </span></div><p><div class=verse-container id=sn22.89:6.2><span>there bhikkhū etadavoca: </span></div><p><div class=verse-container id=sn22.89:6.3><span>“khemako, āvuso, bhikkhu evamāha—</span></div><p><div class=verse-container id=sn22.89:6.4><span>pañcime, āvuso, upādānakkhandhā vuttā bhagavatā, seyyathidaṁ—</span></div><p><div class=verse-container id=sn22.89:6.5><span>rūpupādānakkhandho …pe… viññāṇupādānakkhandho. </span></div><p><div class=verse-container id=sn22.89:6.6><span>Imesu khvāhaṁ, āvuso, pañcasu upādānakkhandhesu na kiñci attaṁ vā attaniyaṁ vā samanupassāmi, na camhi arahaṁ khīṇāsavo; </span></div><p><div class=verse-container id=sn22.89:6.7><span>api ca me, āvuso, pañcasu upādānakkhandhesu ‘asmī’ti adhigataṁ, ‘ayamahamasmī’ti na ca samanupassāmī”ti. </span></div><p><div class=verse-container id=sn22.89:7.1><span>“Ehi tvaṁ, āvuso dāsaka, yena khemako bhikkhu tenupasaṅkama; upasaṅkamitvā khemakaṁ bhikkhuṁ evaṁ vadehi: </span><span class="translation sujato">“Please, Reverend Dāsaka, go to the mendicant Khemaka and say to him: </span></div><p><div class=verse-container id=sn22.89:7.2><span>‘therā taṁ, āvuso khemaka, evamāhaṁsu—</span><span class="translation sujato">‘Reverend Khemaka, the seniors ask, </span></div><p><div class=verse-container id=sn22.89:7.3><span>yametaṁ, āvuso khemaka, asmīti vadesi, kimetaṁ asmīti vadesi? </span><span class="translation sujato">when you say “I am”, what is it that you’re talking about? </span></div><p><div class=verse-container id=sn22.89:7.4><span>Rūpaṁ asmīti vadesi, aññatra rūpā asmīti vadesi, </span><span class="translation sujato">Is it form or apart from form? </span></div><p><div class=verse-container id=sn22.89:7.5><span>vedanaṁ … </span><span class="translation sujato">Is it feeling … </span></div><p><div class=verse-container id=sn22.89:7.6><span>saññaṁ … </span><span class="translation sujato">perception … </span></div><p><div class=verse-container id=sn22.89:7.7><span>saṅkhāre … </span><span class="translation sujato">choices … </span></div><p><div class=verse-container id=sn22.89:7.8><span>viññāṇaṁ asmīti vadesi, aññatra viññāṇā asmīti vadesi. </span><span class="translation sujato">consciousness, or apart from consciousness? </span></div><p><div class=verse-container id=sn22.89:7.9><span>Yametaṁ, āvuso khemaka, asmīti vadesi. Kimetaṁ asmīti vadesī’”ti? </span><span class="translation sujato">When you say “I am”, what is it that you’re talking about?” </span></div><p><div class=verse-container id=sn22.89:8.1><span>“Evamāvuso”ti kho āyasmā dāsako therānaṁ bhikkhūnaṁ paṭissutvā yenāyasmā khemako tenupasaṅkami; upasaṅkamitvā āyasmantaṁ khemakaṁ etadavoca—</span><span class="translation sujato">“Yes, reverends,” replied Dāsaka. He relayed the message to Khemaka, who replied: </span></div><p><div class=verse-container id=sn22.89:8.2><span>therā taṁ, āvuso khemaka, evamāhaṁsu: </span></div><p><div class=verse-container id=sn22.89:8.3><span>“yametaṁ, āvuso khemaka, ‘asmī’ti vadesi, kimetaṁ ‘asmī’ti vadesi? </span></div><p><div class=verse-container id=sn22.89:8.4><span>Rūpaṁ ‘asmī’ti vadesi aññatra rūpā ‘asmī’ti vadesi? </span></div><p><div class=verse-container id=sn22.89:8.5><span>Vedanaṁ … </span></div><p><div class=verse-container id=sn22.89:8.6><span>saññaṁ … </span></div><p><div class=verse-container id=sn22.89:8.7><span>saṅkhāre … </span></div><p><div class=verse-container id=sn22.89:8.8><span>viññāṇaṁ ‘asmī’ti vadesi aññatra viññāṇā ‘asmī’ti vadesi? </span></div><p><div class=verse-container id=sn22.89:8.9><span>Yametaṁ, āvuso khemaka, ‘asmī’ti vadesi, kimetaṁ ‘asmī’ti vadesī”ti? </span></div><p><div class=verse-container id=sn22.89:8.10><span>“Alaṁ, āvuso dāsaka, kiṁ imāya sandhāvanikāya. </span><span class="translation sujato">“Enough, Reverend Dāsaka! What’s the point in running back and forth? </span></div><p><div class=verse-container id=sn22.89:8.11><span>Āharāvuso, daṇḍaṁ; </span><span class="translation sujato">Bring my staff, </span></div><p><div class=verse-container id=sn22.89:8.12><span>ahameva yena therā bhikkhū tenupasaṅkamissāmī”ti. </span><span class="translation sujato">I’ll go to see the senior mendicants myself.” </span></div><p><div class=verse-container id=sn22.89:9.1><span>Atha kho āyasmā khemako daṇḍamolubbha yena therā bhikkhū tenupasaṅkami; upasaṅkamitvā therehi bhikkhūhi saddhiṁ sammodi. </span><span class="translation sujato">Then Venerable Khemaka, leaning on a staff, went to those senior mendicants and exchanged greetings with them. </span></div><p><div class=verse-container id=sn22.89:9.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho āyasmantaṁ khemakaṁ therā bhikkhū etadavocuṁ: </span><span class="translation sujato">When the greetings and polite conversation were over, he sat down to one side. They said to him: </span></div><p><div class=verse-container id=sn22.89:9.3><span>“yametaṁ, āvuso khemaka, ‘asmī’ti vadesi, kimetaṁ ‘asmī’ti vadesi? </span><span class="translation sujato">“Reverend Khemaka, when you say ‘I am’, what is it that you’re talking about? </span></div><p><div class=verse-container id=sn22.89:9.4><span>Rūpaṁ ‘asmī’ti vadesi, aññatra rūpā ‘asmī’ti vadesi? </span><span class="translation sujato">Is it form or apart from form? </span></div><p><div class=verse-container id=sn22.89:9.5><span>Vedanaṁ … </span><span class="translation sujato">Is it feeling … </span></div><p><div class=verse-container id=sn22.89:9.6><span>saññaṁ … </span><span class="translation sujato">perception … </span></div><p><div class=verse-container id=sn22.89:9.7><span>saṅkhāre … </span><span class="translation sujato">choices … </span></div><p><div class=verse-container id=sn22.89:9.8><span>viññāṇaṁ ‘asmī’ti vadesi, aññatra viññāṇā ‘asmī’ti vadesi? </span><span class="translation sujato">consciousness, or apart from consciousness? </span></div><p><div class=verse-container id=sn22.89:9.9><span>Yametaṁ, āvuso khemaka, ‘asmī’ti vadesi, kimetaṁ ‘asmī’ti vadesī”ti? </span><span class="translation sujato">When you say ‘I am’, what is it that you’re talking about?” </span></div><p><div class=verse-container id=sn22.89:9.10><span>“Na khvāhaṁ, āvuso, rūpaṁ ‘asmī’ti vadāmi; napi aññatra rūpā ‘asmī’ti vadāmi. </span><span class="translation sujato">“Reverends, I don’t say ‘I am’ with reference to form, or apart from form. </span></div><p><div class=verse-container id=sn22.89:9.11><span>Na vedanaṁ … </span><span class="translation sujato">I don’t say ‘I am’ with reference to feeling … </span></div><p><div class=verse-container id=sn22.89:9.12><span>na saññaṁ … </span><span class="translation sujato">perception … </span></div><p><div class=verse-container id=sn22.89:9.13><span>na saṅkhāre … </span><span class="translation sujato">choices … </span></div><p><div class=verse-container id=sn22.89:9.14><span>na viññāṇaṁ ‘asmī’ti vadāmi; napi aññatra viññāṇā ‘asmī’ti vadāmi. </span><span class="translation sujato">consciousness, or apart from consciousness. </span></div><p><div class=verse-container id=sn22.89:9.15><span>Api ca me, āvuso, pañcasu upādānakkhandhesu ‘asmī’ti adhigataṁ ‘ayamahamasmī’ti na ca samanupassāmi. </span><span class="translation sujato">For when it comes to the five grasping aggregates I’m not rid of the conceit ‘I am’. But I don’t regard anything as ‘I am this’. </span></div><p><div class=verse-container id=sn22.89:10.1><span>Seyyathāpi, āvuso, uppalassa vā padumassa vā puṇḍarīkassa vā gandho. </span><span class="translation sujato">It’s like the scent of a blue water lily, or a pink or white lotus. </span></div><p><div class=verse-container id=sn22.89:10.2><span>Yo nu kho evaṁ vadeyya: ‘pattassa gandho’ti vā ‘vaṇṇassa gandho’ti vā ‘kiñjakkhassa gandho’ti vā sammā nu kho so vadamāno vadeyyā”ti? </span><span class="translation sujato">Would it be right to say that the scent belongs to the petals or the stalk or the pistil?” </span></div><p><div class=verse-container id=sn22.89:10.3><span>“No hetaṁ, āvuso”. </span><span class="translation sujato">“No, reverend.” </span></div><p><div class=verse-container id=sn22.89:10.4><span>“Yathā kathaṁ, panāvuso, sammā byākaramāno byākareyyā”ti? </span><span class="translation sujato">“Then, reverends, how should it be said?” </span></div><p><div class=verse-container id=sn22.89:10.5><span>“‘Pupphassa gandho’ti kho, āvuso, sammā byākaramāno byākareyyā”ti. </span><span class="translation sujato">“It would be right to say that the scent belongs to the flower.” </span></div><p><div class=verse-container id=sn22.89:10.6><span>“Evameva khvāhaṁ, āvuso, na rūpaṁ ‘asmī’ti vadāmi, napi aññatra rūpā ‘asmī’ti vadāmi. </span><span class="translation sujato">“In the same way, reverends, I don’t say ‘I am’ with reference to form, or apart from form. </span></div><p><div class=verse-container id=sn22.89:10.7><span>Na vedanaṁ … </span><span class="translation sujato">I don’t say ‘I am’ with reference to feeling … </span></div><p><div class=verse-container id=sn22.89:10.8><span>na saññaṁ … </span><span class="translation sujato">perception … </span></div><p><div class=verse-container id=sn22.89:10.9><span>na saṅkhāre … </span><span class="translation sujato">choices … </span></div><p><div class=verse-container id=sn22.89:10.10><span>na viññāṇaṁ ‘asmī’ti vadāmi, napi aññatra viññāṇā ‘asmī’ti vadāmi. </span><span class="translation sujato">consciousness, or apart from consciousness. </span></div><p><div class=verse-container id=sn22.89:10.11><span>Api ca me, āvuso, pañcasu upādānakkhandhesu ‘asmī’ti adhigataṁ ‘ayamahamasmī’ti na ca samanupassāmi. </span><span class="translation sujato">For when it comes to the five grasping aggregates I’m not rid of the conceit ‘I am’. But I don’t regard anything as ‘I am this’. </span></div><p><div class=verse-container id=sn22.89:11.1><span>Kiñcāpi, āvuso, ariyasāvakassa pañcorambhāgiyāni saṁyojanāni pahīnāni bhavanti, atha khvassa hoti: ‘yo ca pañcasu upādānakkhandhesu anusahagato asmīti māno, asmīti chando, asmīti anusayo asamūhato. </span><span class="translation sujato">Although a noble disciple has given up the five lower fetters, they still have a lingering residue of the conceit ‘I am’, the desire ‘I am’, and the underlying tendency ‘I am’ which has not been eradicated. </span></div><p><div class=verse-container id=sn22.89:11.2><span>So aparena samayena pañcasu upādānakkhandhesu udayabbayānupassī viharati—</span><span class="translation sujato">After some time they meditate observing rise and fall in the five grasping aggregates. </span></div><p><div class=verse-container id=sn22.89:11.3><span>iti rūpaṁ, iti rūpassa samudayo, iti rūpassa atthaṅgamo; </span><span class="translation sujato">‘Such is form, such is the origin of form, such is the ending of form. </span></div><p><div class=verse-container id=sn22.89:11.4><span>iti vedanā … </span><span class="translation sujato">Such is feeling … </span></div><p><div class=verse-container id=sn22.89:11.5><span>iti saññā … </span><span class="translation sujato">Such is perception … </span></div><p><div class=verse-container id=sn22.89:11.6><span>iti saṅkhārā … </span><span class="translation sujato">Such are choices … </span></div><p><div class=verse-container id=sn22.89:11.7><span>iti viññāṇaṁ, iti viññāṇassa samudayo, iti viññāṇassa atthaṅgamo’ti. </span><span class="translation sujato">Such is consciousness, such is the origin of consciousness, such is the ending of consciousness.’ </span></div><p><div class=verse-container id=sn22.89:11.8><span>Tassimesu pañcasu upādānakkhandhesu udayabbayānupassino viharato yopissa hoti pañcasu upādānakkhandhesu anusahagato ‘asmī’ti, māno ‘asmī’ti, chando ‘asmī’ti anusayo asamūhato, sopi samugghātaṁ gacchati. </span><span class="translation sujato">As they do so, that lingering residue is eradicated. </span></div><p><div class=verse-container id=sn22.89:12.1><span>Seyyathāpi, āvuso, vatthaṁ saṅkiliṭṭhaṁ malaggahitaṁ. Tamenaṁ sāmikā rajakassa anupadajjuṁ. </span><span class="translation sujato">Suppose there was a cloth that was dirty and soiled, so the owners give it to a launderer. </span></div><p><div class=verse-container id=sn22.89:12.2><span>Tamenaṁ rajako ūse vā khāre vā gomaye vā sammadditvā acche udake vikkhāleti. </span><span class="translation sujato">The launderer kneads it thoroughly with salt, lye, and cow dung, and rinses it in clear water. </span></div><p><div class=verse-container id=sn22.89:12.3><span>Kiñcāpi taṁ hoti vatthaṁ parisuddhaṁ pariyodātaṁ, atha khvassa hoti yeva anusahagato ūsagandho vā khāragandho vā gomayagandho vā asamūhato. </span><span class="translation sujato">Although that cloth is clean and bright, it still has a lingering scent of salt, lye, or cow dung that had not been eradicated. </span></div><p><div class=verse-container id=sn22.89:12.4><span>Tamenaṁ rajako sāmikānaṁ deti. Tamenaṁ sāmikā gandhaparibhāvite karaṇḍake nikkhipanti. </span><span class="translation sujato">The launderer returns it to its owners, who store it in a fragrant casket. </span></div><p><div class=verse-container id=sn22.89:12.5><span>Yopissa hoti anusahagato ūsagandho vā khāragandho vā gomayagandho vā asamūhato, sopi samugghātaṁ gacchati. </span><span class="translation sujato">And that lingering scent would be eradicated. </span></div><p><div class=verse-container id=sn22.89:12.6><span>Evameva kho, āvuso, kiñcāpi ariyasāvakassa pañcorambhāgiyāni saṁyojanāni pahīnāni bhavanti, atha khvassa hoti yeva pañcasu upādānakkhandhesu anusahagato ‘asmī’ti, māno ‘asmī’ti, chando ‘asmī’ti anusayo asamūhato. </span><span class="translation sujato">In the same way, although a noble disciple has given up the five lower fetters, they still have a lingering residue of the conceit ‘I am’, the desire ‘I am’, and the underlying tendency ‘I am’ which has not been eradicated. </span></div><p><div class=verse-container id=sn22.89:12.7><span>So aparena samayena pañcasu upādānakkhandhesu udayabbayānupassī viharati. </span><span class="translation sujato">After some time they meditate observing rise and fall in the five grasping aggregates. </span></div><p><div class=verse-container id=sn22.89:12.8><span>‘Iti rūpaṁ, iti rūpassa samudayo, iti rūpassa atthaṅgamo; </span><span class="translation sujato">‘Such is form, such is the origin of form, such is the ending of form. </span></div><p><div class=verse-container id=sn22.89:12.9><span>iti vedanā … </span><span class="translation sujato">Such is feeling … </span></div><p><div class=verse-container id=sn22.89:12.10><span>iti saññā … </span><span class="translation sujato">Such is perception … </span></div><p><div class=verse-container id=sn22.89:12.11><span>iti saṅkhārā … </span><span class="translation sujato">Such are choices … </span></div><p><div class=verse-container id=sn22.89:12.12><span>iti viññāṇaṁ, iti viññāṇassa samudayo, iti viññāṇassa atthaṅgamo’ti. </span><span class="translation sujato">Such is consciousness, such is the origin of consciousness, such is the ending of consciousness.’ </span></div><p><div class=verse-container id=sn22.89:12.13><span>Tassa imesu pañcasu upādānakkhandhesu udayabbayānupassino viharato yopissa hoti pañcasu upādānakkhandhesu anusahagato ‘asmī’ti, māno ‘asmī’ti, chando ‘asmī’ti anusayo asamūhato, sopi samugghātaṁ gacchatī”ti. </span><span class="translation sujato">As they do so, that lingering residue is eradicated.” </span></div><p><div class=verse-container id=sn22.89:13.1><span>Evaṁ vutte, therā bhikkhū āyasmantaṁ khemakaṁ etadavocuṁ: </span><span class="translation sujato">When he said this, the senior mendicants said to Venerable Khemaka, </span></div><p><div class=verse-container id=sn22.89:13.2><span>“na kho mayaṁ āyasmantaṁ khemakaṁ vihesāpekhā pucchimha, api cāyasmā khemako pahosi tassa bhagavato sāsanaṁ vitthārena ācikkhituṁ desetuṁ paññāpetuṁ paṭṭhapetuṁ vivarituṁ vibhajituṁ uttānīkātuṁ. </span><span class="translation sujato">“We didn’t want to trouble Venerable Khemaka with our questions. But you’re capable of explaining, teaching, asserting, establishing, clarifying, analyzing, and revealing the Buddha’s instructions in detail. </span></div><p><div class=verse-container id=sn22.89:13.3><span>Tayidaṁ āyasmatā khemakena tassa bhagavato sāsanaṁ vitthārena ācikkhitaṁ desitaṁ paññāpitaṁ paṭṭhapitaṁ vivaritaṁ vibhajitaṁ uttānīkatan”ti. </span><span class="translation sujato">And that’s just what you’ve done.” </span></div><p><div class=verse-container id=sn22.89:14.1><span>Idamavoca āyasmā khemako. </span><span class="translation sujato">That’s what Venerable Khemaka said. </span></div><p><div class=verse-container id=sn22.89:14.2><span>Attamanā therā bhikkhū āyasmato khemakassa bhāsitaṁ abhinanduṁ. </span><span class="translation sujato">Satisfied, the senior mendicants approved what Venerable Khemaka said. </span></div><p><div class=verse-container id=sn22.89:14.3><span>Imasmiñca pana veyyākaraṇasmiṁ bhaññamāne saṭṭhimattānaṁ therānaṁ bhikkhūnaṁ anupādāya āsavehi cittāni vimucciṁsu, āyasmato khemakassa cāti. </span><span class="translation sujato">And while this discourse was being spoken, the minds of sixty senior mendicants and of Venerable Khemaka were freed from defilements by not grasping. </span></div><p><div class=verse-container id=sn22.89:14.4><span>Sattamaṁ. </span></div><div class=flex-between><a href=/canon/en/pli/ms/sutta/sn/sn0022/sn0022P0088.html>Previous</a><a href=/canon/en/pli/ms/sutta/sn/sn0022/sn0022P0090.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>