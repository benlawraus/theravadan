<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/sn.html> Saṁyuttanikāya </a><li><a href=/canon/en/pli/ms/sutta/sn/sn0045.html> Maggasaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0045/sn0045P0008.html>Deutsch</a> , <a href=/canon/lt/pli/ms/sutta/sn/sn0045/sn0045P0008.html>Lietuvių kalba</a> , <a href=/canon/ru/pli/ms/sutta/sn/sn0045/sn0045P0008.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/sn/sn0045/sn0045P0007.html>Previous</a><a href=/canon/en/pli/ms/sutta/sn/sn0045/sn0045P0009.html>Next</a></div><p id=sn45.8:0.1><span class=root>Saṁyutta Nikāya 45.8 </span><br> <span class=sujato>Linked Discourses 45.8 </span><br><p id=sn45.8:0.2><span class=root>1. Avijjāvagga </span><br> <span class=sujato>1. Ignorance </span><br><p id=sn45.8:0.3><span class="root big-bold">Vibhaṅgasutta </span><br> <span class=sujato>Analysis </span><br><p id=sn45.8:1.1><span class=root>Sāvatthinidānaṁ. </span><br> <span class=sujato>At Sāvatthī. </span><br><p id=sn45.8:1.2><span class=root>“Ariyaṁ vo, bhikkhave, aṭṭhaṅgikaṁ maggaṁ desessāmi vibhajissāmi. </span><br> <span class=sujato>“Mendicants, I will teach and analyze for you the noble eightfold path. </span><br><p id=sn45.8:1.3><span class=root>Taṁ suṇātha, sādhukaṁ manasi karotha, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=sn45.8:1.4><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=sn45.8:1.5><span class=root>Bhagavā etadavoca: </span><br> <span class=sujato>The Buddha said this: </span><br><p id=sn45.8:2.1><span class=root>“Katamo ca, bhikkhave, ariyo aṭṭhaṅgiko maggo? </span><br> <span class=sujato>“And what is the noble eightfold path? </span><br><p id=sn45.8:2.2><span class=root>Seyyathidaṁ—sammādiṭṭhi …pe… sammāsamādhi. </span><br> <span class=sujato>It is right view, right thought, right speech, right action, right livelihood, right effort, right mindfulness, and right immersion. </span><br><p id=sn45.8:3.1><span class=root>Katamā ca, bhikkhave, sammādiṭṭhi? </span><br> <span class=sujato>And what is right view? </span><br><p id=sn45.8:3.2><span class=root>Yaṁ kho, bhikkhave, dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ—</span><br> <span class=sujato>Knowing about suffering, the origin of suffering, the cessation of suffering, and the practice that leads to the cessation of suffering. </span><br><p id=sn45.8:3.3><span class=root>ayaṁ vuccati, bhikkhave, sammādiṭṭhi. </span><br> <span class=sujato>This is called right view. </span><br><p id=sn45.8:4.1><span class=root>Katamo ca, bhikkhave, sammāsaṅkappo? </span><br> <span class=sujato>And what is right thought? </span><br><p id=sn45.8:4.2><span class=root>Yo kho, bhikkhave, nekkhammasaṅkappo, abyāpādasaṅkappo, avihiṁsāsaṅkappo—</span><br> <span class=sujato>It is the thought of renunciation, good will, and harmlessness. </span><br><p id=sn45.8:4.3><span class=root>ayaṁ vuccati, bhikkhave, sammāsaṅkappo. </span><br> <span class=sujato>This is called right thought. </span><br><p id=sn45.8:5.1><span class=root>Katamā ca, bhikkhave, sammāvācā? </span><br> <span class=sujato>And what is right speech? </span><br><p id=sn45.8:5.2><span class=root>Yā kho, bhikkhave, musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī—</span><br> <span class=sujato>Avoiding speech that’s false, divisive, harsh, or nonsensical. </span><br><p id=sn45.8:5.3><span class=root>ayaṁ vuccati, bhikkhave, sammāvācā. </span><br> <span class=sujato>This is called right speech. </span><br><p id=sn45.8:6.1><span class=root>Katamo ca, bhikkhave, sammākammanto? </span><br> <span class=sujato>And what is right action? </span><br><p id=sn45.8:6.2><span class=root>Yā kho, bhikkhave, pāṇātipātā veramaṇī, adinnādānā veramaṇī, abrahmacariyā veramaṇī—</span><br> <span class=sujato>Avoiding killing living creatures, stealing, and sexual activity. </span><br><p id=sn45.8:6.3><span class=root>ayaṁ vuccati, bhikkhave, sammākammanto. </span><br> <span class=sujato>This is called right action. </span><br><p id=sn45.8:7.1><span class=root>Katamo ca, bhikkhave, sammāājīvo? </span><br> <span class=sujato>And what is right livelihood? </span><br><p id=sn45.8:7.2><span class=root>Idha, bhikkhave, ariyasāvako micchāājīvaṁ pahāya sammāājīvena jīvitaṁ kappeti—</span><br> <span class=sujato>It’s when a noble disciple gives up wrong livelihood and earns a living by right livelihood. </span><br><p id=sn45.8:7.3><span class=root>ayaṁ vuccati, bhikkhave, sammāājīvo. </span><br> <span class=sujato>This is called right livelihood. </span><br><p id=sn45.8:8.1><span class=root>Katamo ca, bhikkhave, sammāvāyāmo? </span><br> <span class=sujato>And what is right effort? </span><br><p id=sn45.8:8.2><span class=root>Idha, bhikkhave, bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati, </span><br> <span class=sujato>It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise. </span><br><p id=sn45.8:8.3><span class=root>uppannānaṁ pāpakānaṁ akusalānaṁ dhammānaṁ pahānāya chandaṁ janeti …pe… </span><br> <span class=sujato>They generate enthusiasm, try, make an effort, exert the mind, and strive so that bad, unskillful qualities that have arisen are given up. </span><br><p id=sn45.8:8.4><span class=root>anuppannānaṁ kusalānaṁ dhammānaṁ uppādāya chandaṁ janeti …pe… </span><br> <span class=sujato>They generate enthusiasm, try, make an effort, exert the mind, and strive so that skillful qualities that have not arisen do arise. </span><br><p id=sn45.8:8.5><span class=root>uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati—</span><br> <span class=sujato>They generate enthusiasm, try, make an effort, exert the mind, and strive so that skillful qualities that have arisen remain, are not lost, but increase, mature, and are fulfilled by development. </span><br><p id=sn45.8:8.6><span class=root>ayaṁ vuccati, bhikkhave, sammāvāyāmo. </span><br> <span class=sujato>This is called right effort. </span><br><p id=sn45.8:9.1><span class=root>Katamā ca, bhikkhave, sammāsati? </span><br> <span class=sujato>And what is right mindfulness? </span><br><p id=sn45.8:9.2><span class=root>Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ; </span><br> <span class=sujato>It’s when a mendicant meditates by observing an aspect of the body—keen, aware, and mindful, rid of covetousness and displeasure for the world. </span><br><p id=sn45.8:9.3><span class=root>vedanāsu vedanānupassī viharati ātāpī sampajāno satimā, vineyya loke abhijjhādomanassaṁ; </span><br> <span class=sujato>They meditate observing an aspect of feelings—keen, aware, and mindful, rid of covetousness and displeasure for the world. </span><br><p id=sn45.8:9.4><span class=root>citte cittānupassī viharati ātāpī sampajāno satimā, vineyya loke abhijjhādomanassaṁ; </span><br> <span class=sujato>They meditate observing an aspect of the mind—keen, aware, and mindful, rid of covetousness and displeasure for the world. </span><br><p id=sn45.8:9.5><span class=root>dhammesu dhammānupassī viharati ātāpī sampajāno satimā, vineyya loke abhijjhādomanassaṁ—</span><br> <span class=sujato>They meditate observing an aspect of principles—keen, aware, and mindful, rid of covetousness and displeasure for the world. </span><br><p id=sn45.8:9.6><span class=root>ayaṁ vuccati, bhikkhave, sammāsati. </span><br> <span class=sujato>This is called right mindfulness. </span><br><p id=sn45.8:10.1><span class=root>Katamo ca, bhikkhave, sammāsamādhi? </span><br> <span class=sujato>And what is right immersion? </span><br><p id=sn45.8:10.2><span class=root>Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=sn45.8:10.3><span class=root>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sujato>As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=sn45.8:10.4><span class=root>Pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><br> <span class=sujato>And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=sn45.8:10.5><span class=root>Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati—</span><br> <span class=sujato>Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </span><br><p id=sn45.8:10.6><span class=root>ayaṁ vuccati, bhikkhave, sammāsamādhī”ti. </span><br> <span class=sujato>This is called right immersion.” </span><br><p id=sn45.8:10.7><span class=root>Aṭṭhamaṁ. </span><br></main><footer class="container footer"><small><a href=/about/>Contact info</a></small></footer>