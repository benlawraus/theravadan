<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sv:not(:checked)) .translation.sv{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0052.html>Deutsch</a> , <a href=/canon/en/pli/ms/sutta/mn/mn0052.html>English</a><p>From: <label class=translator-toggle><input checked class=toggle-input id=toggle-sv type=checkbox> <span class="toggle-label sv">SV theravada.ru</span></label><div class=flex-between><a href=/canon/ru/pli/ms/sutta/mn/mn0051.html>Previous</a><a href=/canon/ru/pli/ms/sutta/mn/mn0053.html>Next</a></div><p><div class=verse-container id=mn52:0.1><span>Majjhima Nikāya 52 </span><span class="translation sv">Мадджхима Никая 52 </span></div><p><div class=verse-container id=mn52:0.2><span class=big-bold>Aṭṭhakanāgarasutta </span><span class="translation sv">Человек из Аттхаканагары </span></div><p><div class=verse-container id=mn52:1.1><span>Evaṁ me sutaṁ—</span><span class="translation sv">Так я слышал. </span></div><p><div class=verse-container id=mn52:1.2><span>ekaṁ samayaṁ āyasmā ānando vesāliyaṁ viharati beluvagāmake. </span><span class="translation sv">Однажды достопочтенный Ананда проживал в Белувагамаке возле Весали. </span></div><p><div class=verse-container id=mn52:1.3><span>Tena kho pana samayena dasamo gahapati aṭṭhakanāgaro pāṭaliputtaṁ anuppatto hoti kenacideva karaṇīyena. </span><span class="translation sv">И тогда домохозяин Дасама из Аттхаканагары прибыл в Паталипутту по некоему делу. </span></div><p><div class=verse-container id=mn52:2.1><span>Atha kho dasamo gahapati aṭṭhakanāgaro yena kukkuṭārāmo yena aññataro bhikkhu tenupasaṅkami; upasaṅkamitvā taṁ bhikkhuṁ abhivādetvā ekamantaṁ nisīdi. Ekamantaṁ nisinno kho dasamo gahapati aṭṭhakanāgaro taṁ bhikkhuṁ etadavoca: </span><span class="translation sv">И тогда он подошёл к одному монаху в парке Куккуты и, поклонившись ему, сел рядом и спросил его: </span></div><p><div class=verse-container id=mn52:2.2><span>“kahaṁ nu kho, bhante, āyasmā ānando etarahi viharati? </span><span class="translation sv">«Уважаемый, где сейчас проживает достопочтенный Ананда? </span></div><p><div class=verse-container id=mn52:2.3><span>Dassanakāmā hi mayaṁ taṁ āyasmantaṁ ānandan”ti. </span><span class="translation sv">Я хотел бы увидеть достопочтенного Ананду». </span></div><p><div class=verse-container id=mn52:2.4><span>“Eso, gahapati, āyasmā ānando vesāliyaṁ viharati beluvagāmake”ti. </span><span class="translation sv">«Достопочтенный Ананда проживает в Белувагамаке возле Весали, домохозяин». </span></div><p><div class=verse-container id=mn52:3.1><span>Atha kho dasamo gahapati aṭṭhakanāgaro pāṭaliputte taṁ karaṇīyaṁ tīretvā yena vesālī yena beluvagāmako yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho dasamo gahapati aṭṭhakanāgaro āyasmantaṁ ānandaṁ etadavoca: </span><span class="translation sv">И когда домохозяин Дасама закончил свои дела в Паталипутте, он отправился к достопочтенному Ананде в Белувагамаку, что возле Весали. Поклонившись ему, он сел рядом и спросил его: </span></div><p><div class=verse-container id=mn52:3.2><span>“atthi nu kho, bhante ānanda, tena bhagavatā jānatā passatā arahatā sammāsambuddhena ekadhammo akkhāto yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇātī”ti? </span><span class="translation sv">«Уважаемый Ананда, есть ли какая-либо одна вещь, провозглашённая Благословенным, который знает и видит, совершенный и полностью просветлённый, из-за которой, если монах пребывает прилежным, старательным, решительным, его неосвобождённый ум становится освобождённым, его неуничтоженные пятна [умственных загрязнений] уничтожаются, и он достигает непревзойдённой защиты от подневольности, которой он не достиг прежде?» </span></div><p><div class=verse-container id=mn52:3.3><span>“Atthi kho, gahapati, tena bhagavatā jānatā passatā arahatā sammāsambuddhena ekadhammo akkhāto, yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇātī”ti. </span><span class="translation sv">«Есть, домохозяин, одна такая вещь, провозглашённая Благословенным». </span></div><p><div class=verse-container id=mn52:3.4><span>“Katamo pana, bhante ānanda, tena bhagavatā jānatā passatā arahatā sammāsambuddhena ekadhammo akkhāto, yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇātī”ti? </span><span class="translation sv">«И что же это за одна вещь, уважаемый Ананда?» </span></div><p><div class=verse-container id=mn52:4.1><span>“Idha, gahapati, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sv">«Вот, домохозяин, будучи отстранённым от чувственных удовольствий, отстранённым от неблагих состояний [ума], монах входит и пребывает в первой джхане, которая сопровождается направлением и удержанием [ума на объекте медитации], с восторгом и удовольствием, что возникли из-за [этой] отстранённости. </span></div><p><div class=verse-container id=mn52:4.2><span>So iti paṭisañcikkhati: </span><span class="translation sv">Он рассматривает это и понимает это так: </span></div><p><div class=verse-container id=mn52:4.3><span>‘idampi kho paṭhamaṁ jhānaṁ abhisaṅkhataṁ abhisañcetayitaṁ. </span><span class="translation sv">«Эта первая джхана является обусловленной, она порождена волевым намерением. </span></div><p><div class=verse-container id=mn52:4.4><span>Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti. </span><span class="translation sv">Но всё, что обусловлено и порождено волевым намерением, является непостоянным, подвержено прекращению». </span></div><p><div class=verse-container id=mn52:4.5><span>So tattha ṭhito āsavānaṁ khayaṁ pāpuṇāti. </span><span class="translation sv">Если он устойчив в этом, он достигает уничтожения пятен [умственных загрязнений]. </span></div><p><div class=verse-container id=mn52:4.6><span>No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā. </span><span class="translation sv">Но если он не достигает уничтожения пятен из-за этого желания к Дхамме, из-за этого наслаждения Дхаммой, то тогда с уничтожением пяти нижних оков он становится тем, кто возникнет спонтанно [в мире Чистых обителей] и там достигнет окончательной ниббаны, никогда более не возвращаясь из того мира [обратно в этот]. </span></div><p><div class=verse-container id=mn52:4.7><span>Ayampi kho, gahapati, tena bhagavatā jānatā passatā arahatā sammāsambuddhena ekadhammo akkhāto, yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāti. </span><span class="translation sv">Такова одна вещь, провозглашённая Благословенным, который знает и видит, совершенный и полностью просветлённый, из-за которой, если монах пребывает прилежным, старательным, решительным, его неосвобождённый ум становится освобождённым, его неуничтоженные пятна [умственных загрязнений] уничтожаются, и он достигает непревзойдённой защиты от подневольности, которой он не достиг прежде. </span></div><p><div class=verse-container id=mn52:5.1><span>Puna caparaṁ, gahapati, bhikkhu vitakkavicārānaṁ vūpasamā ajjhattaṁ sampasādanaṁ …pe… dutiyaṁ jhānaṁ upasampajja viharati. </span><span class="translation sv">Далее, с угасанием направления и удержания [ума на объекте], монах входит и пребывает во второй джхане, в которой наличествуют уверенность в себе и единение ума, в которой нет направления и удержания, но есть восторг и удовольствие, что возникли посредством сосредоточения… </span></div><p><div class=verse-container id=mn52:5.2><span>So iti paṭisañcikkhati: </span></div><p><div class=verse-container id=mn52:5.3><span>‘idampi kho dutiyaṁ jhānaṁ abhisaṅkhataṁ abhisañcetayitaṁ …pe… </span></div><p><div class=verse-container id=mn52:5.4><span>anuttaraṁ yogakkhemaṁ anupāpuṇāti. </span></div><p><div class=verse-container id=mn52:6.1><span>Puna caparaṁ, gahapati, bhikkhu pītiyā ca virāgā …pe… tatiyaṁ jhānaṁ upasampajja viharati. </span><span class="translation sv">третьей джханы… </span></div><p><div class=verse-container id=mn52:6.2><span>So iti paṭisañcikkhati: </span></div><p><div class=verse-container id=mn52:6.3><span>‘idampi kho tatiyaṁ jhānaṁ abhisaṅkhataṁ abhisañcetayitaṁ …pe… </span></div><p><div class=verse-container id=mn52:6.4><span>anuttaraṁ yogakkhemaṁ anupāpuṇāti. </span></div><p><div class=verse-container id=mn52:7.1><span>Puna caparaṁ, gahapati, bhikkhu sukhassa ca pahānā …pe… catutthaṁ jhānaṁ upasampajja viharati. </span><span class="translation sv">четвёртой джханы… </span></div><p><div class=verse-container id=mn52:7.2><span>So iti paṭisañcikkhati: </span></div><p><div class=verse-container id=mn52:7.3><span>‘idampi kho catutthaṁ jhānaṁ abhisaṅkhataṁ abhisañcetayitaṁ …pe… </span></div><p><div class=verse-container id=mn52:7.4><span>anuttaraṁ yogakkhemaṁ anupāpuṇāti. </span></div><p><div class=verse-container id=mn52:8.1><span>Puna caparaṁ, gahapati, bhikkhu mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā viharati. </span><span class="translation sv">Далее, монах пребывает, наполняя первую сторону света умом, наделённым доброжелательностью, равно как и вторую, равно как и третью, равно как и четвёртую. Вверх, вниз, вокруг и всюду, и ко всем, как к самому себе, – он пребывает, охватывая и наполняя весь мир умом, наделённым доброжелательностью, – обильным, возвышенным, безмерным, не имеющим враждебности и недоброжелательности. </span></div><p><div class=verse-container id=mn52:8.2><span>So iti paṭisañcikkhati: </span><span class="translation sv">Он рассматривает это и понимает это так: </span></div><p><div class=verse-container id=mn52:8.3><span>‘ayampi kho mettācetovimutti abhisaṅkhatā abhisañcetayitā. </span><span class="translation sv">«Это освобождение ума доброжелательностью является обусловленным, оно порождено волевым намерением. </span></div><p><div class=verse-container id=mn52:8.4><span>Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti. </span><span class="translation sv">Но всё, что обусловлено и порождено волевым намерением, является непостоянным, подвержено прекращению»… </span></div><p><div class=verse-container id=mn52:8.5><span>So tattha ṭhito …pe… </span></div><p><div class=verse-container id=mn52:8.6><span>anuttaraṁ yogakkhemaṁ anupāpuṇāti. </span></div><p><div class=verse-container id=mn52:9.1><span>Puna caparaṁ, gahapati, bhikkhu karuṇāsahagatena cetasā …pe… </span><span class="translation sv">Далее, монах пребывает, наполняя первую сторону света умом, наделённым состраданием…наделённым состраданием… </span></div><p><div class=verse-container id=mn52:10.1><span>muditāsahagatena cetasā …pe… </span><span class="translation sv">сорадованием… </span></div><p><div class=verse-container id=mn52:11.1><span>upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā viharati. </span><span class="translation sv">невозмутимостью… </span></div><p><div class=verse-container id=mn52:11.2><span>So iti paṭisañcikkhati: </span></div><p><div class=verse-container id=mn52:11.3><span>‘ayampi kho upekkhācetovimutti abhisaṅkhatā abhisañcetayitā. </span></div><p><div class=verse-container id=mn52:11.4><span>Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti. </span></div><p><div class=verse-container id=mn52:11.5><span>So tattha ṭhito …pe… </span></div><p><div class=verse-container id=mn52:11.6><span>anuttaraṁ yogakkhemaṁ anupāpuṇāti. </span></div><p><div class=verse-container id=mn52:12.1><span>Puna caparaṁ, gahapati, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><span class="translation sv">Далее, с полным преодолением восприятий форм, с исчезновением восприятий, вызываемых органами чувств, не обращающий внимания на восприятие множественного, осознавая: «Пространство безгранично», монах входит и пребывает в сфере безграничного пространства. </span></div><p><div class=verse-container id=mn52:12.2><span>So iti paṭisañcikkhati: </span><span class="translation sv">Он рассматривает это и понимает это так: </span></div><p><div class=verse-container id=mn52:12.3><span>‘ayampi kho ākāsānañcāyatanasamāpatti abhisaṅkhatā abhisañcetayitā. </span><span class="translation sv">«Даже это достижение сферы безграничного пространства является обусловленным, оно порождено волевым намерением. </span></div><p><div class=verse-container id=mn52:12.4><span>Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti. </span><span class="translation sv">Но всё, что обусловлено и порождено волевым намерением, является непостоянным, подвержено прекращению»… </span></div><p><div class=verse-container id=mn52:12.5><span>So tattha ṭhito …pe… </span></div><p><div class=verse-container id=mn52:12.6><span>anuttaraṁ yogakkhemaṁ anupāpuṇāti. </span></div><p><div class=verse-container id=mn52:13.1><span>Puna caparaṁ, gahapati, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><span class="translation sv">Далее, с полным преодолением сферы безграничного пространства, воспринимая: «сознание безгранично», монах входит и пребывает в сфере безграничного сознания… </span></div><p><div class=verse-container id=mn52:13.2><span>So iti paṭisañcikkhati: </span></div><p><div class=verse-container id=mn52:13.3><span>‘ayampi kho viññāṇañcāyatanasamāpatti abhisaṅkhatā abhisañcetayitā. </span></div><p><div class=verse-container id=mn52:13.4><span>Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti. </span></div><p><div class=verse-container id=mn52:13.5><span>So tattha ṭhito …pe… </span></div><p><div class=verse-container id=mn52:13.6><span>anuttaraṁ yogakkhemaṁ anupāpuṇāti. </span></div><p><div class=verse-container id=mn52:14.1><span>Puna caparaṁ, gahapati, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><span class="translation sv">Далее, друг, с полным преодолением сферы безграничного сознания, воспринимая: «здесь ничего нет», монах входит и пребывает в сфере отсутствия всего… </span></div><p><div class=verse-container id=mn52:14.2><span>So iti paṭisañcikkhati: </span><span class="translation sv">Он рассматривает это и понимает это так: </span></div><p><div class=verse-container id=mn52:14.3><span>‘ayampi kho ākiñcaññāyatanasamāpatti abhisaṅkhatā abhisañcetayitā. </span><span class="translation sv">«Даже это достижение сферы отсутствия всего является обусловленным, оно порождено волевым намерением. </span></div><p><div class=verse-container id=mn52:14.4><span>Yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhamman’ti pajānāti. </span><span class="translation sv">Но всё, что обусловлено и порождено волевым намерением, является непостоянным, подвержено прекращению». </span></div><p><div class=verse-container id=mn52:14.5><span>So tattha ṭhito āsavānaṁ khayaṁ pāpuṇāti. </span><span class="translation sv">Если он устойчив в этом, он достигает уничтожения пятен [умственных загрязнений]. </span></div><p><div class=verse-container id=mn52:14.6><span>No ce āsavānaṁ khayaṁ pāpuṇāti, teneva dhammarāgena tāya dhammanandiyā pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā. </span><span class="translation sv">Но если он не достигает уничтожения пятен из-за этого желания к Дхамме, из-за этого наслаждения Дхаммой, то тогда с уничтожением пяти нижних оков он становится тем, кто возникнет спонтанно [в мире Чистых Обителей] и там достигнет окончательной ниббаны, никогда более не возвращаясь из того мира [обратно в этот]. </span></div><p><div class=verse-container id=mn52:14.7><span>Ayampi kho, gahapati, tena bhagavatā jānatā passatā arahatā sammāsambuddhena ekadhammo akkhāto yattha bhikkhuno appamattassa ātāpino pahitattassa viharato avimuttañceva cittaṁ vimuccati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇātī”ti. </span><span class="translation sv">И это тоже одна вещь, провозглашённая Благословенным, который знает и видит, совершенным и полностью просветлённым, из-за которой, если монах пребывает прилежным, старательным, решительным, его неосвобождённый ум становится освобождённым, его неуничтоженные пятна [умственных загрязнений] уничтожаются, и он достигает непревзойдённой защиты от подневольности, которой он не достиг прежде». </span></div><p><div class=verse-container id=mn52:15.1><span>Evaṁ vutte, dasamo gahapati aṭṭhakanāgaro āyasmantaṁ ānandaṁ etadavoca: </span><span class="translation sv">Когда достопочтенный Ананда закончил говорить, домохозяин Дасама из Аттхаканагары сказал ему: </span></div><p><div class=verse-container id=mn52:15.2><span>“seyyathāpi, bhante ānanda, puriso ekaṁva nidhimukhaṁ gavesanto sakideva ekādasa nidhimukhāni adhigaccheyya; </span><span class="translation sv">«Уважаемый Ананда, это как если бы человек искал один вход к спрятанному сокровищу, но вдруг нашёл сразу одиннадцать входов к спрятанному сокровищу. </span></div><p><div class=verse-container id=mn52:15.3><span>evameva kho ahaṁ, bhante, ekaṁ amatadvāraṁ gavesanto sakideva ekādasa amatadvārāni alatthaṁ bhāvanāya. </span><span class="translation sv">Точно также и я искал одну дверь в Бессмертное, но вдруг услышал сразу об одиннадцати дверях в Бессмертное. </span></div><p><div class=verse-container id=mn52:15.4><span>Seyyathāpi, bhante, purisassa agāraṁ ekādasadvāraṁ, so tasmiṁ agāre āditte ekamekenapi dvārena sakkuṇeyya attānaṁ sotthiṁ kātuṁ; </span><span class="translation sv">Это как если бы у человека был бы дом с одиннадцатью дверями, и когда этот дом бы загорелся, он мог бы убежать в безопасное место через любую из этих одиннадцати дверей, </span></div><p><div class=verse-container id=mn52:15.5><span>evameva kho ahaṁ, bhante, imesaṁ ekādasannaṁ amatadvārānaṁ ekamekenapi amatadvārena sakkuṇissāmi attānaṁ sotthiṁ kātuṁ. </span><span class="translation sv">Так же и я могу убежать в безопасное место через любую из этих одиннадцати дверей в Бессмертное. </span></div><p><div class=verse-container id=mn52:15.6><span>Imehi nāma, bhante, aññatitthiyā ācariyassa ācariyadhanaṁ pariyesissanti, kimaṅgaṁ panāhaṁ āyasmato ānandassa pūjaṁ na karissāmī”ti. </span><span class="translation sv">Уважаемый, представители других религиозных движений просят вознаграждение для своих учителей, так почему бы мне не сделать подношение достопочтенному Ананде?» </span></div><p><div class=verse-container id=mn52:16.1><span>Atha kho dasamo gahapati aṭṭhakanāgaro pāṭaliputtakañca vesālikañca bhikkhusaṅghaṁ sannipātetvā paṇītena khādanīyena bhojanīyena sahatthā santappesi sampavāresi, </span><span class="translation sv">И тогда домохозяин Дасама из Аттхаканагары собрал общину монахов из Паталипутты и Весали и своими собственными руками обслужил их, преподнеся различные виды хорошей еды. </span></div><p><div class=verse-container id=mn52:16.2><span>ekamekañca bhikkhuṁ paccekaṁ dussayugena acchādesi, āyasmantañca ānandaṁ ticīvarena acchādesi, āyasmato ca ānandassa pañcasatavihāraṁ kārāpesīti. </span><span class="translation sv">Он подарил пару одежд каждому монаху и комплект из трёх одежд достопочтенному Ананде. А затем он построил для достопочтенного Ананды жилище ценой в пять сотен [монет]. </span></div><p><div class=verse-container id=mn52:16.3><span>Aṭṭhakanāgarasuttaṁ niṭṭhitaṁ dutiyaṁ. </span></div><div class=flex-between><a href=/canon/ru/pli/ms/sutta/mn/mn0051.html>Previous</a><a href=/canon/ru/pli/ms/sutta/mn/mn0053.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>