<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0054.html>Deutsch</a> , <a href=/canon/en/pli/ms/sutta/mn/mn0054.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0053.html>Previous</a><a href=/canon/ru/pli/ms/sutta/mn/mn0055.html>Next</a></div><p id=mn54:0.1><span class=root>Majjhima Nikāya 54 </span><br> <span class=sv>Мадджхима Никая 54 </span><br><p id=mn54:0.2><span class="root big-bold">Potaliyasutta </span><br> <span class=sv>К Поталии </span><br><p id=mn54:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn54:1.2><span class=root>ekaṁ samayaṁ bhagavā aṅguttarāpesu viharati āpaṇaṁ nāma aṅguttarāpānaṁ nigamo. </span><br> <span class=sv>Однажды Благословенный проживал в стране Ангуттарапанов, где находился их город под названием Апана. </span><br><p id=mn54:2.1><span class=root>Atha kho bhagavā pubbaṇhasamayaṁ nivāsetvā pattacīvaramādāya āpaṇaṁ piṇḍāya pāvisi. </span><br> <span class=sv>И тогда, утром, Благословенный оделся, взял чашу и внешнее одеяние и отправился в Апану за подаяниями. </span><br><p id=mn54:2.2><span class=root>Āpaṇe piṇḍāya caritvā pacchābhattaṁ piṇḍapātapaṭikkanto yenaññataro vanasaṇḍo tenupasaṅkami divāvihārāya. </span><br> <span class=sv>Когда он походил по Апане, собирая подаяния, вернувшись с хождения за подаяниями, После принятия пищи он отправился в некую рощу, чтобы провести там остаток дня. </span><br><p id=mn54:2.3><span class=root>Taṁ vanasaṇḍaṁ ajjhogāhetvā aññatarasmiṁ rukkhamūle divāvihāraṁ nisīdi. </span><br> <span class=sv>Войдя в рощу, он сел у подножья дерева. </span><br><p id=mn54:3.1><span class=root>Potaliyopi kho gahapati sampannanivāsanapāvuraṇo chattupāhanāhi jaṅghāvihāraṁ anucaṅkamamāno anuvicaramāno yena so vanasaṇḍo tenupasaṅkami; upasaṅkamitvā taṁ vanasaṇḍaṁ ajjhogāhetvā yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sv>Домохозяин Поталия, ходивший и бродивший [тут и там] ради того, чтобы размяться, также вошёл в рощу. Он был облачён в полное одеяние, с зонтом и в сандалиях. Войдя в рощу, он подошёл к Благословенному и обменялся с ним приветствиями. </span><br><p id=mn54:3.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi. Ekamantaṁ ṭhitaṁ kho potaliyaṁ gahapatiṁ bhagavā etadavoca: </span><br> <span class=sv>После обмена вежливыми приветствиями и любезностями он встал рядом. Благословенный сказал ему: </span><br><p id=mn54:3.3><span class=root>“saṁvijjanti kho, gahapati, āsanāni; sace ākaṅkhasi nisīdā”ti. </span><br> <span class=sv>«Здесь есть сиденья, домохозяин, присаживайся, если хочешь». </span><br><p id=mn54:3.4><span class=root>Evaṁ vutte, potaliyo gahapati “gahapativādena maṁ samaṇo gotamo samudācaratī”ti kupito anattamano tuṇhī ahosi. </span><br> <span class=sv>Когда так было сказано, домохозяин Поталия, злой и недовольный, подумал: «Отшельник Готама обращается ко мне «домохозяин» – и остался молчать. </span><br><p id=mn54:3.5><span class=root>Dutiyampi kho bhagavā …pe… </span><br> <span class=sv>Во второй раз Благословенный сказал ему: «Здесь есть сиденья, домохозяин, присаживайся, если хочешь»… </span><br><p id=mn54:3.6><span class=root>tatiyampi kho bhagavā potaliyaṁ gahapatiṁ etadavoca: </span><br> <span class=sv>В третий раз Благословенный сказал ему: </span><br><p id=mn54:3.7><span class=root>“saṁvijjanti kho, gahapati, āsanāni; sace ākaṅkhasi nisīdā”ti. </span><br> <span class=sv>«Здесь есть сиденья, домохозяин, присаживайся, если хочешь». </span><br><p id=mn54:3.8><span class=root>Evaṁ vutte, potaliyo gahapati “gahapativādena maṁ samaṇo gotamo samudācaratī”ti kupito anattamano bhagavantaṁ etadavoca: </span><br> <span class=sv>Когда так было сказано, домохозяин Поталия, злой и недовольный, подумал: «Отшельник Готама обращается ко мне «домохозяин» – и сказал Благословенному: </span><br><p id=mn54:3.9><span class=root>“tayidaṁ, bho gotama, nacchannaṁ, tayidaṁ nappatirūpaṁ, yaṁ maṁ tvaṁ gahapativādena samudācarasī”ti. </span><br> <span class=sv>«Господин Готама, неуместно это, не подобает, что вы обращаетесь ко мне [так]: «домохозяин». </span><br><p id=mn54:3.10><span class=root>“Te hi te, gahapati, ākārā, te liṅgā, te nimittā yathā taṁ gahapatissā”ti. </span><br> <span class=sv>«Домохозяин, [но] у тебя внешний вид, черты, признаки домохозяина». </span><br><p id=mn54:3.11><span class=root>“Tathā hi pana me, bho gotama, sabbe kammantā paṭikkhittā, sabbe vohārā samucchinnā”ti. </span><br> <span class=sv>«И всё же, господин Готама, я оставил все свои работы и отринул все свои дела». </span><br><p id=mn54:3.12><span class=root>“Yathā kathaṁ pana te, gahapati, sabbe kammantā paṭikkhittā, sabbe vohārā samucchinnā”ti? </span><br> <span class=sv>«Каким образом, домохозяин, ты оставил все свои работы и отринул все свои дела?» </span><br><p id=mn54:3.13><span class=root>“Idha me, bho gotama, yaṁ ahosi dhanaṁ vā dhaññaṁ vā rajataṁ vā jātarūpaṁ vā sabbaṁ taṁ puttānaṁ dāyajjaṁ niyyātaṁ, tatthāhaṁ anovādī anupavādī ghāsacchādanaparamo viharāmi. </span><br> <span class=sv>«Господин Готама, я оставил всё своё богатство, зерно, серебро и золото своим детям в качестве наследства. Я не советую им и не порицаю их в отношении этого, но живу только едой и одеждой. </span><br><p id=mn54:3.14><span class=root>Evaṁ kho me, bho gotama, sabbe kammantā paṭikkhittā, sabbe vohārā samucchinnā”ti. </span><br> <span class=sv>Вот как я оставил все свои работы и отринул все свои дела». </span><br><p id=mn54:3.15><span class=root>“Aññathā kho tvaṁ, gahapati, vohārasamucchedaṁ vadasi, aññathā ca pana ariyassa vinaye vohārasamucchedo hotī”ti. </span><br> <span class=sv>«Домохозяин, то отречение от дел, как это описываешь ты, это одно, а отречение от дел в Дисциплине Благородных – это другое». </span><br><p id=mn54:3.16><span class=root>“Yathā kathaṁ pana, bhante, ariyassa vinaye vohārasamucchedo hoti? </span><br> <span class=sv>«И каково же отречение от дел в Дисциплине Благородных, уважаемый? </span><br><p id=mn54:3.17><span class=root>Sādhu me, bhante, bhagavā tathā dhammaṁ desetu yathā ariyassa vinaye vohārasamucchedo hotī”ti. </span><br> <span class=sv>Было бы хорошо, уважаемый, если бы Благословенный научил бы меня Дхамме, показав, каково отречение от дел в Дисциплине Благородных». </span><br><p id=mn54:3.18><span class=root>“Tena hi, gahapati, suṇāhi, sādhukaṁ manasi karohi, bhāsissāmī”ti. </span><br> <span class=sv>«В таком случае, домохозяин, слушай внимательно то, о чём я буду говорить». </span><br><p id=mn54:3.19><span class=root>“Evaṁ, bhante”ti kho potaliyo gahapati bhagavato paccassosi. </span><br> <span class=sv>«Да, уважаемый» – ответил домохозяин Поталия. </span><br><p id=mn54:4.1><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn54:4.2><span class=root>“aṭṭha kho ime, gahapati, dhammā ariyassa vinaye vohārasamucchedāya saṁvattanti. </span><br> <span class=sv>«Домохозяин, в Дисциплине Благородных есть эти восемь вещей, которые ведут к отречению от дел. </span><br><p id=mn54:4.3><span class=root>Katame aṭṭha? </span><br> <span class=sv>Какие восемь? </span><br><p id=mn54:4.4><span class=root>Apāṇātipātaṁ nissāya pāṇātipāto pahātabbo; </span><br> <span class=sv>Имея своей поддержкой не-убийство живых существ, следует отбросить убийство живых существ. </span><br><p id=mn54:4.5><span class=root>dinnādānaṁ nissāya adinnādānaṁ pahātabbaṁ; </span><br> <span class=sv>Имея своей поддержкой взятие только того, что дано, следует отбросить взятие того, что не было дано. </span><br><p id=mn54:4.6><span class=root>saccavācaṁ nissāya musāvādo pahātabbo; </span><br> <span class=sv>Имея своей поддержкой правдивую речь, следует отбросить ложь. </span><br><p id=mn54:4.7><span class=root>apisuṇaṁ vācaṁ nissāya pisuṇā vācā pahātabbā; </span><br> <span class=sv>Имея своей поддержкой незлонамеренную речь, следует отбросить злонамеренную речь. </span><br><p id=mn54:4.8><span class=root>agiddhilobhaṁ nissāya giddhilobho pahātabbo; </span><br> <span class=sv>Имея своей поддержкой отсутствие ненасытности и жадности, следует отбросить ненасытность и жадность. </span><br><p id=mn54:4.9><span class=root>anindārosaṁ nissāya nindāroso pahātabbo; </span><br> <span class=sv>Имея своей поддержкой отсутствие озлобленности и брани, следует отбросить озлобленность и брань. </span><br><p id=mn54:4.10><span class=root>akkodhūpāyāsaṁ nissāya kodhūpāyāso pahātabbo; </span><br> <span class=sv>Имея своей поддержкой отсутствие злобы и раздражительности, следует отбросить злобу и раздражительность. </span><br><p id=mn54:4.11><span class=root>anatimānaṁ nissāya atimāno pahātabbo. </span><br> <span class=sv>Имея своей поддержкой не-надменность, следует отбросить надменность. </span><br><p id=mn54:4.12><span class=root>Ime kho, gahapati, aṭṭha dhammā saṅkhittena vuttā, vitthārena avibhattā, ariyassa vinaye vohārasamucchedāya saṁvattantī”ti. </span><br> <span class=sv>Таковы эти восемь вещей, о коих сказано вкратце без разъяснения подробностей, которые ведут к отречению от дел в Дисциплине Благородных». </span><br><p id=mn54:5.1><span class=root>“Ye me, bhante, bhagavatā aṭṭha dhammā saṅkhittena vuttā, vitthārena avibhattā, ariyassa vinaye vohārasamucchedāya saṁvattanti, sādhu me, bhante, bhagavā ime aṭṭha dhamme vitthārena vibhajatu anukampaṁ upādāyā”ti. </span><br> <span class=sv>«Уважаемый, было бы хорошо, если бы из сострадания Благословенный разъяснил бы мне в подробностях эти восемь вещей, которые ведут к отречению от дел в Дисциплине Благородных, о которых Благословенный сказал вкратце без подробного разъяснения». </span><br><p id=mn54:5.2><span class=root>“Tena hi, gahapati, suṇāhi, sādhukaṁ manasi karohi, bhāsissāmī”ti. </span><br> <span class=sv>«В таком случае, домохозяин, слушай внимательно то, о чём я буду говорить». </span><br><p id=mn54:5.3><span class=root>“Evaṁ, bhante”ti kho potaliyo gahapati bhagavato paccassosi. </span><br> <span class=sv>«Да, уважаемый» – ответил домохозяин Поталия. </span><br><p id=mn54:5.4><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn54:6.1><span class=root>“‘Apāṇātipātaṁ nissāya pāṇātipāto pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sv>«Имея своей поддержкой не-убийство живых существ, следует отбросить убийство живых существ» – так было сказано. В отношении чего так было сказано? </span><br><p id=mn54:6.2><span class=root>Idha, gahapati, ariyasāvako iti paṭisañcikkhati: </span><br> <span class=sv>Вот благородный ученик размышляет так: </span><br><p id=mn54:6.3><span class=root>‘yesaṁ kho ahaṁ saṁyojanānaṁ hetu pāṇātipātī assaṁ, tesāhaṁ saṁyojanānaṁ pahānāya samucchedāya paṭipanno. </span><br> <span class=sv>«Я практикую путь отбрасывания и отсечения тех пут, из-за которых я мог бы убивать живых существ. </span><br><p id=mn54:6.4><span class=root>Ahañceva kho pana pāṇātipātī assaṁ, attāpi maṁ upavadeyya pāṇātipātapaccayā, anuviccāpi maṁ viññū garaheyyuṁ pāṇātipātapaccayā, kāyassa bhedā paraṁ maraṇā duggati pāṭikaṅkhā pāṇātipātapaccayā. </span><br> <span class=sv>Если бы я убивал живых существ, я бы винил себя за то, что поступаю так. Мудрый после изучения порицал бы меня за то, что я поступаю так. И после распада тела, после смерти, из-за убийства живых существ можно ожидать [для меня] несчастливого удела. </span><br><p id=mn54:6.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ pāṇātipāto. </span><br> <span class=sv>Но это убийство живых существ само по себе является путами и помехой. </span><br><p id=mn54:6.6><span class=root>Ye ca pāṇātipātapaccayā uppajjeyyuṁ āsavā vighātapariḷāhā, pāṇātipātā paṭiviratassa evaṁsa te āsavā vighātapariḷāhā na honti’. </span><br> <span class=sv>И хотя пятна [умственных загрязнений], недовольство, взбудораженность могли бы возникнуть из-за убийства живых существ, [этих] пятен, недовольства, взбудораженности нет в том, кто воздерживается от убийства живых существ». </span><br><p id=mn54:6.7><span class=root>‘Apāṇātipātaṁ nissāya pāṇātipāto pahātabbo’ti—</span><br> <span class=sv>«Имея своей поддержкой не-убийство живых существ, следует отбросить убийство живых существ». </span><br><p id=mn54:6.8><span class=root>iti yantaṁ vuttaṁ idametaṁ paṭicca vuttaṁ. </span><br> <span class=sv>Вот в отношении чего так было сказано. </span><br><p id=mn54:7.1><span class=root>‘Dinnādānaṁ nissāya adinnādānaṁ pahātabban’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sv>«Имея поддержкой взятие только того, что дано… </span><br><p id=mn54:7.2><span class=root>Idha, gahapati, ariyasāvako iti paṭisañcikkhati: </span><br><p id=mn54:7.3><span class=root>‘yesaṁ kho ahaṁ saṁyojanānaṁ hetu adinnādāyī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:7.4><span class=root>Ahañceva kho pana adinnādāyī assaṁ, attāpi maṁ upavadeyya adinnādānapaccayā, anuviccāpi maṁ viññū garaheyyuṁ adinnādānapaccayā, kāyassa bhedā paraṁ maraṇā duggati pāṭikaṅkhā adinnādānapaccayā. </span><br><p id=mn54:7.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ adinnādānaṁ. </span><br><p id=mn54:7.6><span class=root>Ye ca adinnādānapaccayā uppajjeyyuṁ āsavā vighātapariḷāhā adinnādānā paṭiviratassa evaṁsa te āsavā vighātapariḷāhā na honti’. </span><br><p id=mn54:7.7><span class=root>‘Dinnādānaṁ nissāya adinnādānaṁ pahātabban’ti—</span><br><p id=mn54:7.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:8.1><span class=root>‘Saccavācaṁ nissāya musāvādo pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sv>правдивую речь… </span><br><p id=mn54:8.2><span class=root>Idha, gahapati, ariyasāvako iti paṭisañcikkhati: </span><br><p id=mn54:8.3><span class=root>‘yesaṁ kho ahaṁ saṁyojanānaṁ hetu musāvādī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:8.4><span class=root>Ahañceva kho pana musāvādī assaṁ, attāpi maṁ upavadeyya musāvādapaccayā, anuviccāpi maṁ viññū garaheyyuṁ musāvādapaccayā, kāyassa bhedā paraṁ maraṇā duggati pāṭikaṅkhā musāvādapaccayā. </span><br><p id=mn54:8.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ musāvādo. </span><br><p id=mn54:8.6><span class=root>Ye ca musāvādapaccayā uppajjeyyuṁ āsavā vighātapariḷāhā, musāvādā paṭiviratassa evaṁsa te āsavā vighātapariḷāhā na honti’. </span><br><p id=mn54:8.7><span class=root>‘Saccavācaṁ nissāya musāvādo pahātabbo’ti—</span><br><p id=mn54:8.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:9.1><span class=root>‘Apisuṇaṁ vācaṁ nissāya pisuṇā vācā pahātabbā’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sv>незлонамеренную речь… </span><br><p id=mn54:9.2><span class=root>Idha, gahapati, ariyasāvako iti paṭisañcikkhati: </span><br><p id=mn54:9.3><span class=root>‘yesaṁ kho ahaṁ saṁyojanānaṁ hetu pisuṇavāco assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:9.4><span class=root>Ahañceva kho pana pisuṇavāco assaṁ, attāpi maṁ upavadeyya pisuṇavācāpaccayā, anuviccāpi maṁ viññū garaheyyuṁ pisuṇavācāpaccayā, kāyassa bhedā paraṁ maraṇā duggati pāṭikaṅkhā pisuṇavācāpaccayā. </span><br><p id=mn54:9.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ pisuṇā vācā. </span><br><p id=mn54:9.6><span class=root>Ye ca pisuṇavācāpaccayā uppajjeyyuṁ āsavā vighātapariḷāhā, pisuṇāya vācāya paṭiviratassa evaṁsa te āsavā vighātapariḷāhā na honti’. </span><br><p id=mn54:9.7><span class=root>‘Apisuṇaṁ vācaṁ nissāya pisuṇā vācā pahātabbā’ti—</span><br><p id=mn54:9.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:10.1><span class=root>‘Agiddhilobhaṁ nissāya giddhilobho pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sv>отсутствие ненасытности и жадности… </span><br><p id=mn54:10.2><span class=root>Idha, gahapati, ariyasāvako iti paṭisañcikkhati: </span><br><p id=mn54:10.3><span class=root>‘yesaṁ kho ahaṁ saṁyojanānaṁ hetu giddhilobhī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:10.4><span class=root>Ahañceva kho pana giddhilobhī assaṁ, attāpi maṁ upavadeyya giddhilobhapaccayā, anuviccāpi maṁ viññū garaheyyuṁ giddhilobhapaccayā, kāyassa bhedā paraṁ maraṇā duggati pāṭikaṅkhā giddhilobhapaccayā. </span><br><p id=mn54:10.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ giddhilobho. </span><br><p id=mn54:10.6><span class=root>Ye ca giddhilobhapaccayā uppajjeyyuṁ āsavā vighātapariḷāhā, giddhilobhā paṭiviratassa evaṁsa te āsavā vighātapariḷāhā na honti’. </span><br><p id=mn54:10.7><span class=root>‘Agiddhilobhaṁ nissāya giddhilobho pahātabbo’ti—</span><br><p id=mn54:10.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:11.1><span class=root>‘Anindārosaṁ nissāya nindāroso pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sv>отсутствие озлобленности и брани… </span><br><p id=mn54:11.2><span class=root>Idha, gahapati, ariyasāvako iti paṭisañcikkhati: </span><br><p id=mn54:11.3><span class=root>‘yesaṁ kho ahaṁ saṁyojanānaṁ hetu nindārosī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:11.4><span class=root>Ahañceva kho pana nindārosī assaṁ, attāpi maṁ upavadeyya nindārosapaccayā, anuviccāpi maṁ viññū garaheyyuṁ nindārosapaccayā, kāyassa bhedā paraṁ maraṇā duggati pāṭikaṅkhā nindārosapaccayā. </span><br><p id=mn54:11.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ nindāroso. </span><br><p id=mn54:11.6><span class=root>Ye ca nindārosapaccayā uppajjeyyuṁ āsavā vighātapariḷāhā, anindārosissa evaṁsa te āsavā vighātapariḷāhā na honti’. </span><br><p id=mn54:11.7><span class=root>‘Anindārosaṁ nissāya nindāroso pahātabbo’ti—</span><br><p id=mn54:11.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:12.1><span class=root>‘Akkodhūpāyāsaṁ nissāya kodhūpāyāso pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sv>отсутствие злобы и раздражительности… </span><br><p id=mn54:12.2><span class=root>Idha, gahapati, ariyasāvako iti paṭisañcikkhati: </span><br><p id=mn54:12.3><span class=root>‘yesaṁ kho ahaṁ saṁyojanānaṁ hetu kodhūpāyāsī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:12.4><span class=root>Ahañceva kho pana kodhūpāyāsī assaṁ, attāpi maṁ upavadeyya kodhūpāyāsapaccayā, anuviccāpi maṁ viññū garaheyyuṁ kodhūpāyāsapaccayā, kāyassa bhedā paraṁ maraṇā duggati pāṭikaṅkhā kodhūpāyāsapaccayā. </span><br><p id=mn54:12.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ kodhūpāyāso. </span><br><p id=mn54:12.6><span class=root>Ye ca kodhūpāyāsapaccayā uppajjeyyuṁ āsavā vighātapariḷāhā, akkodhūpāyāsissa evaṁsa te āsavā vighātapariḷāhā na honti’. </span><br><p id=mn54:12.7><span class=root>‘Akkodhūpāyāsaṁ nissāya kodhūpāyāso pahātabbo’ti—</span><br><p id=mn54:12.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:13.1><span class=root>‘Anatimānaṁ nissāya atimāno pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sv>Не-надменность, следует отбросить надменность» – так было сказано. В отношении чего так было сказано? </span><br><p id=mn54:13.2><span class=root>Idha, gahapati, ariyasāvako iti paṭisañcikkhati: </span><br> <span class=sv>Вот благородный ученик размышляет так: </span><br><p id=mn54:13.3><span class=root>‘yesaṁ kho ahaṁ saṁyojanānaṁ hetu atimānī assaṁ, tesāhaṁ saṁyojanānaṁ pahānāya samucchedāya paṭipanno. </span><br> <span class=sv>«Я практикую путь отбрасывания и отсечения тех пут, из-за которых я мог бы быть надменным. </span><br><p id=mn54:13.4><span class=root>Ahañceva kho pana atimānī assaṁ, attāpi maṁ upavadeyya atimānapaccayā, anuviccāpi maṁ viññū garaheyyuṁ atimānapaccayā, kāyassa bhedā paraṁ maraṇā duggati pāṭikaṅkhā atimānapaccayā. </span><br> <span class=sv>Если бы я был надменным, я бы винил себя за то, что поступаю так. Мудрый после изучения порицал бы меня за то, что я поступаю так. И после распада тела, после смерти, из-за надменности можно ожидать [для меня] несчастливого удела. </span><br><p id=mn54:13.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ atimāno. </span><br> <span class=sv>Но эта надменность сама по себе является путами и помехой. </span><br><p id=mn54:13.6><span class=root>Ye ca atimānapaccayā uppajjeyyuṁ āsavā vighātapariḷāhā, anatimānissa evaṁsa te āsavā vighātapariḷāhā na honti’. </span><br> <span class=sv>И хотя пятна [умственных загрязнений], недовольство, взбудораженность могли бы возникнуть из-за надменности, [этих] пятен, недовольства, взбудораженности нет в том, кто не надменен». </span><br><p id=mn54:13.7><span class=root>‘Anatimānaṁ nissāya atimāno pahātabbo’ti—</span><br> <span class=sv>«Имея своей поддержкой не-надменность, следует отбросить надменность». </span><br><p id=mn54:13.8><span class=root>iti yantaṁ vuttaṁ idametaṁ paṭicca vuttaṁ. </span><br> <span class=sv>Вот в отношении чего так было сказано. </span><br><p id=mn54:14.1><span class=root>Ime kho, gahapati, aṭṭha dhammā saṅkhittena vuttā, vitthārena vibhattā, ye ariyassa vinaye vohārasamucchedāya saṁvattanti; </span><br> <span class=sv>Эти восемь вещей, которые ведут к отречению от дел в Дисциплине Благородных, теперь были подробно разъяснены. </span><br><p id=mn54:14.2><span class=root>na tveva tāva ariyassa vinaye sabbena sabbaṁ sabbathā sabbaṁ vohārasamucchedo hotī”ti. </span><br> <span class=sv>Но отречение от дел в Дисциплине Благородных ещё не было достигнуто всецело и во всех отношениях». </span><br><p id=mn54:14.3><span class=root>“Yathā kathaṁ pana, bhante, ariyassa vinaye sabbena sabbaṁ sabbathā sabbaṁ vohārasamucchedo hoti? </span><br> <span class=sv>«Уважаемый, но как отречение от дел в Дисциплине Благородных достигается всецело и во всех отношениях? </span><br><p id=mn54:14.4><span class=root>Sādhu me, bhante, bhagavā tathā dhammaṁ desetu yathā ariyassa vinaye sabbena sabbaṁ sabbathā sabbaṁ vohārasamucchedo hotī”ti. </span><br> <span class=sv>Было бы хорошо, уважаемый, если бы Благословенный научил бы меня Дхамме, показав, каково отречение от дел в Дисциплине Благородных». </span><br><p id=mn54:14.5><span class=root>“Tena hi, gahapati, suṇāhi, sādhukaṁ manasi karohi, bhāsissāmī”ti. </span><br> <span class=sv>«В таком случае, домохозяин, слушай внимательно то, о чём я буду говорить». </span><br><p id=mn54:14.6><span class=root>“Evaṁ, bhante”ti kho potaliyo gahapati bhagavato paccassosi. </span><br> <span class=sv>«Да, уважаемый» – ответил домохозяин Поталия. </span><br><p id=mn54:14.7><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn54:15.0><span class=root>1. Kāmādīnavakathā </span><br> <span class=sv>Изъяны чувственных удовольствий </span><br><p id=mn54:15.1><span class=root>“Seyyathāpi, gahapati, kukkuro jighacchādubbalyapareto goghātakasūnaṁ paccupaṭṭhito assa. </span><br> <span class=sv>«Домохозяин, представь собаку, одолеваемую голодом и слабостью, сидящую в ожидании у лавки мясника. </span><br><p id=mn54:15.2><span class=root>Tamenaṁ dakkho goghātako vā goghātakantevāsī vā aṭṭhikaṅkalaṁ sunikkantaṁ nikkantaṁ nimmaṁsaṁ lohitamakkhitaṁ upasumbheyya. </span><br> <span class=sv>И тогда умелый мясник или его ученик бросил бы собаке тщательно обструганный, начисто обструганный скелет без мяса – [лишь] кости, измазанные кровью. </span><br><p id=mn54:15.3><span class=root>Taṁ kiṁ maññasi, gahapati, </span><br> <span class=sv>Как ты думаешь, домохозяин? </span><br><p id=mn54:15.4><span class=root>api nu kho so kukkuro amuṁ aṭṭhikaṅkalaṁ sunikkantaṁ nikkantaṁ nimmaṁsaṁ lohitamakkhitaṁ palehanto jighacchādubbalyaṁ paṭivineyyā”ti? </span><br> <span class=sv>Утолила бы эта собака свою слабость и голод, жуя такой тщательно обструганный, начисто обструганный скелет без мяса – [лишь] кости, измазанные кровью?» </span><br><p id=mn54:15.5><span class=root>“No hetaṁ, bhante”. </span><br> <span class=sv>«Нет, уважаемый. </span><br><p id=mn54:15.6><span class=root>“Taṁ kissa hetu”? </span><br> <span class=sv>И почему нет? </span><br><p id=mn54:15.7><span class=root>“Aduñhi, bhante, aṭṭhikaṅkalaṁ sunikkantaṁ nikkantaṁ nimmaṁsaṁ lohitamakkhitaṁ. </span><br> <span class=sv>Потому что скелет тщательно обструган, начисто обструган, без мяса, [это лишь] кости, измазанные кровью. </span><br><p id=mn54:15.8><span class=root>Yāvadeva pana so kukkuro kilamathassa vighātassa bhāgī assā”ti. </span><br> <span class=sv>Со временем собаку ожидала бы лишь усталость и досада». </span><br><p id=mn54:15.9><span class=root>“Evameva kho, gahapati, ariyasāvako iti paṭisañcikkhati: </span><br> <span class=sv>«Точно также, домохозяин, благородный ученик рассуждает так: </span><br><p id=mn54:15.10><span class=root>‘aṭṭhikaṅkalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br> <span class=sv>«Благословенный сравнивал чувственные удовольствия со скелетом. Они приносят много страданий и много отчаяния, а опасность, в них заключённая, и того больше». </span><br><p id=mn54:15.11><span class=root>Evametaṁ yathābhūtaṁ sammappaññāya disvā yāyaṁ upekkhā nānattā nānattasitā taṁ abhinivajjetvā, yāyaṁ upekkhā ekattā ekattasitā yattha sabbaso lokāmisūpādānā aparisesā nirujjhanti tamevūpekkhaṁ bhāveti. </span><br> <span class=sv>Увидев это в соответствии с действительностью правильной мудростью, он избегает невозмутимости, которая множественная, основанная на множественном, и развивает невозмутимость, которая объединённая, основанная на едином, где цепляние за материальные вещи мира всецело прекращается без остатка. </span><br><p id=mn54:16.1><span class=root>Seyyathāpi, gahapati, gijjho vā kaṅko vā kulalo vā maṁsapesiṁ ādāya uḍḍīyeyya. </span><br> <span class=sv>Домохозяин, представь грифа, цаплю, ястреба, схватившего кусок мяса и улетевшего с ним. </span><br><p id=mn54:16.2><span class=root>Tamenaṁ gijjhāpi kaṅkāpi kulalāpi anupatitvā anupatitvā vitaccheyyuṁ vissajjeyyuṁ. </span><br> <span class=sv>И тогда [другие] грифы, цапли, ястребы преследовали бы его, клевали и драли когтями. </span><br><p id=mn54:16.3><span class=root>Taṁ kiṁ maññasi, gahapati, </span><br> <span class=sv>Как ты думаешь, домохозяин? </span><br><p id=mn54:16.4><span class=root>sace so gijjho vā kaṅko vā kulalo vā taṁ maṁsapesiṁ na khippameva paṭinissajjeyya, so tatonidānaṁ maraṇaṁ vā nigaccheyya maraṇamattaṁ vā dukkhan”ti? </span><br> <span class=sv>Если бы тот гриф, цапля или ястреб не отпустил бы немедля этот кусок мяса, не повстречал бы он разве из-за этого смерти или смертельных мучений?» </span><br><p id=mn54:16.5><span class=root>“Evaṁ, bhante”. </span><br> <span class=sv>«Да, уважаемый»… </span><br><p id=mn54:16.6><span class=root>“Evameva kho, gahapati, ariyasāvako iti paṭisañcikkhati: </span><br><p id=mn54:16.7><span class=root>‘maṁsapesūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br><p id=mn54:16.8><span class=root>Evametaṁ yathābhūtaṁ sammappaññāya disvā yāyaṁ upekkhā nānattā nānattasitā taṁ abhinivajjetvā yāyaṁ upekkhā ekattā ekattasitā yattha sabbaso lokāmisūpādānā aparisesā nirujjhanti tamevūpekkhaṁ bhāveti. </span><br><p id=mn54:17.1><span class=root>Seyyathāpi, gahapati, puriso ādittaṁ tiṇukkaṁ ādāya paṭivātaṁ gaccheyya. </span><br> <span class=sv>Домохозяин, представь, как если бы человек взял бы пылающий травяной факел и пошёл бы с ним против ветра. </span><br><p id=mn54:17.2><span class=root>Taṁ kiṁ maññasi, gahapati, </span><br> <span class=sv>Как ты думаешь, домохозяин? </span><br><p id=mn54:17.3><span class=root>sace so puriso taṁ ādittaṁ tiṇukkaṁ na khippameva paṭinissajjeyya tassa sā ādittā tiṇukkā hatthaṁ vā daheyya bāhuṁ vā daheyya aññataraṁ vā aññataraṁ vā aṅgapaccaṅgaṁ daheyya, so tatonidānaṁ maraṇaṁ vā nigaccheyya maraṇamattaṁ vā dukkhan”ti? </span><br> <span class=sv>Если бы человек не отпустил бы немедля этот пылающий травяной факел, разве этот пылающий травяной факел не сжёг бы его кисть или его руку или иную часть его тела, из-за чего он повстречал бы смерть или смертельные мучения?» </span><br><p id=mn54:17.4><span class=root>“Evaṁ, bhante”. </span><br> <span class=sv>«Да, уважаемый»… </span><br><p id=mn54:17.5><span class=root>“Evameva kho, gahapati, ariyasāvako iti paṭisañcikkhati: </span><br><p id=mn54:17.6><span class=root>‘tiṇukkūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br><p id=mn54:17.7><span class=root>Evametaṁ yathābhūtaṁ sammappaññāya disvā …pe… tamevūpekkhaṁ bhāveti. </span><br><p id=mn54:18.1><span class=root>Seyyathāpi, gahapati, aṅgārakāsu sādhikaporisā, pūrā aṅgārānaṁ vītaccikānaṁ vītadhūmānaṁ. </span><br> <span class=sv>Домохозяин, представь яму с горячими углями, глубже человеческого роста, полную раскалённых углей без дыма и пламени. </span><br><p id=mn54:18.2><span class=root>Atha puriso āgaccheyya jīvitukāmo amaritukāmo sukhakāmo dukkhapaṭikkūlo. </span><br> <span class=sv>И пришёл бы человек, который хотел жить и не хотел умирать, который хотел удовольствия и отвращался от боли. </span><br><p id=mn54:18.3><span class=root>Tamenaṁ dve balavanto purisā nānābāhāsu gahetvā aṅgārakāsuṁ upakaḍḍheyyuṁ. </span><br> <span class=sv>И два сильных человека схватили бы его за обе руки и потащили его к этой яме с углями. </span><br><p id=mn54:18.4><span class=root>Taṁ kiṁ maññasi, gahapati, </span><br> <span class=sv>Как ты думаешь, домохозяин? </span><br><p id=mn54:18.5><span class=root>api nu so puriso iticiticeva kāyaṁ sannāmeyyā”ti? </span><br> <span class=sv>Разве этот человек не стал бы изворачиваться всем своим телом?» </span><br><p id=mn54:18.6><span class=root>“Evaṁ, bhante”. </span><br> <span class=sv>«Да, уважаемый. </span><br><p id=mn54:18.7><span class=root>“Taṁ kissa hetu”? </span><br> <span class=sv>И почему? </span><br><p id=mn54:18.8><span class=root>“Viditañhi, bhante, tassa purisassa imañcāhaṁ aṅgārakāsuṁ papatissāmi, tatonidānaṁ maraṇaṁ vā nigacchissāmi maraṇamattaṁ vā dukkhan”ti. </span><br> <span class=sv>Потому что этот человек знает, что если он упадёт в эту яму с углями, из-за этого он повстречает смерть или смертельные мучения»… </span><br><p id=mn54:18.9><span class=root>“Evameva kho, gahapati, ariyasāvako iti paṭisañcikkhati: </span><br><p id=mn54:18.10><span class=root>‘aṅgārakāsūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br><p id=mn54:18.11><span class=root>Evametaṁ yathābhūtaṁ sammappaññāya disvā …pe… tamevūpekkhaṁ bhāveti. </span><br><p id=mn54:19.1><span class=root>Seyyathāpi, gahapati, puriso supinakaṁ passeyya ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇirāmaṇeyyakaṁ. </span><br> <span class=sv>Домохозяин, представь как если бы человек грезил о восхитительных парках, восхитительных рощах, восхитительных лужайках, восхитительных озёрах, </span><br><p id=mn54:19.2><span class=root>So paṭibuddho na kiñci paṭipasseyya. </span><br> <span class=sv>и, проснувшись, он бы не увидел ничего из всего этого. </span><br><p id=mn54:19.3><span class=root>Evameva kho, gahapati, ariyasāvako iti paṭisañcikkhati: </span><br><p id=mn54:19.4><span class=root>‘supinakūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti …pe… </span><br><p id=mn54:19.5><span class=root>tamevūpekkhaṁ bhāveti. </span><br><p id=mn54:20.1><span class=root>Seyyathāpi, gahapati, puriso yācitakaṁ bhogaṁ yācitvā yānaṁ vā poriseyyaṁ pavaramaṇikuṇḍalaṁ. </span><br> <span class=sv>Домохозяин, представь как если бы человек взял в долг вещи – узорчатую колесницу и изящные серьги с драгоценным камнями</span><br><p id=mn54:20.2><span class=root>So tehi yācitakehi bhogehi purakkhato parivuto antarāpaṇaṁ paṭipajjeyya. </span><br> <span class=sv>– и, окружив и сопроводив себя этими взятыми в долг вещами, он отправился на рынок. </span><br><p id=mn54:20.3><span class=root>Tamenaṁ jano disvā evaṁ vadeyya: </span><br> <span class=sv>Люди, увидев его, сказали бы: </span><br><p id=mn54:20.4><span class=root>‘bhogī vata bho puriso, evaṁ kira bhogino bhogāni bhuñjantī’ti. </span><br> <span class=sv>«Господа, как богат этот человек! Вот как богатые наслаждаются своим богатством!» </span><br><p id=mn54:20.5><span class=root>Tamenaṁ sāmikā yattha yattheva passeyyuṁ tattha tattheva sāni hareyyuṁ. </span><br> <span class=sv>А затем владельцы, увидев его, забрали свои вещи назад. </span><br><p id=mn54:20.6><span class=root>Taṁ kiṁ maññasi, gahapati, alaṁ nu kho tassa purisassa aññathattāyā”ti? </span><br> <span class=sv>Как ты думаешь, домохозяин? Достаточно ли было бы этого для того, чтобы тот человек пришёл в уныние?» </span><br><p id=mn54:20.7><span class=root>“Evaṁ, bhante”. </span><br> <span class=sv>«Да, уважаемый. </span><br><p id=mn54:20.8><span class=root>“Taṁ kissa hetu”? </span><br> <span class=sv>И почему? </span><br><p id=mn54:20.9><span class=root>“Sāmino hi, bhante, sāni harantī”ti. </span><br> <span class=sv>Потому что владельцы забрали свои вещи назад». </span><br><p id=mn54:20.10><span class=root>“Evameva kho, gahapati, ariyasāvako iti paṭisañcikkhati: </span><br><p id=mn54:20.11><span class=root>‘yācitakūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti …pe… </span><br><p id=mn54:20.12><span class=root>tamevūpekkhaṁ bhāveti. </span><br><p id=mn54:21.1><span class=root>Seyyathāpi, gahapati, gāmassa vā nigamassa vā avidūre tibbo vanasaṇḍo. </span><br> <span class=sv>Домохозяин, представь, как если бы неподалёку от деревни или города была густая лесная роща, </span><br><p id=mn54:21.2><span class=root>Tatrassa rukkho sampannaphalo ca upapannaphalo ca, na cassu kānici phalāni bhūmiyaṁ patitāni. </span><br> <span class=sv>в которой было дерево, усыпанное фруктами, но ни один фрукт не упал на землю. </span><br><p id=mn54:21.3><span class=root>Atha puriso āgaccheyya phalatthiko phalagavesī phalapariyesanaṁ caramāno. </span><br> <span class=sv>И мимо проходил человек, который хотел [такой] фрукт, искал [такой] фрукт, блуждал в поисках [такого] фрукта. </span><br><p id=mn54:21.4><span class=root>So taṁ vanasaṇḍaṁ ajjhogāhetvā taṁ rukkhaṁ passeyya sampannaphalañca upapannaphalañca. </span><br> <span class=sv>Войдя в лесную рощу, он бы увидел дерево, усыпанное фруктами. </span><br><p id=mn54:21.5><span class=root>Tassa evamassa: </span><br> <span class=sv>Тогда он бы подумал: </span><br><p id=mn54:21.6><span class=root>‘ayaṁ kho rukkho sampannaphalo ca upapannaphalo ca, natthi ca kānici phalāni bhūmiyaṁ patitāni. </span><br> <span class=sv>«Это дерево усыпано фруктами, но ни один не упал на землю. </span><br><p id=mn54:21.7><span class=root>Jānāmi kho panāhaṁ rukkhaṁ ārohituṁ. </span><br> <span class=sv>Но я знаю, как взобраться на дерево. </span><br><p id=mn54:21.8><span class=root>Yannūnāhaṁ imaṁ rukkhaṁ ārohitvā yāvadatthañca khādeyyaṁ ucchaṅgañca pūreyyan’ti. </span><br> <span class=sv>Что, если я залезу на это дерево, съем, сколько пожелаю, и наполню свой мешок?» </span><br><p id=mn54:21.9><span class=root>So taṁ rukkhaṁ ārohitvā yāvadatthañca khādeyya ucchaṅgañca pūreyya. </span><br> <span class=sv>И так бы он и поступил. </span><br><p id=mn54:21.10><span class=root>Atha dutiyo puriso āgaccheyya phalatthiko phalagavesī phalapariyesanaṁ caramāno tiṇhaṁ kuṭhāriṁ ādāya. </span><br> <span class=sv>И тут проходил мимо второй человек с острым топором, который хотел [такой] фрукт, искал бы [такой] фрукт, блуждал в поисках [такого] фрукта. </span><br><p id=mn54:21.11><span class=root>So taṁ vanasaṇḍaṁ ajjhogāhetvā taṁ rukkhaṁ passeyya sampannaphalañca upapannaphalañca. </span><br> <span class=sv>Войдя в лесную рощу, он бы увидел дерево, усыпанное фруктами. </span><br><p id=mn54:21.12><span class=root>Tassa evamassa: </span><br> <span class=sv>Тогда он бы подумал: </span><br><p id=mn54:21.13><span class=root>‘ayaṁ kho rukkho sampannaphalo ca upapannaphalo ca, natthi ca kānici phalāni bhūmiyaṁ patitāni. </span><br> <span class=sv>«Это дерево усыпано фруктами, но ни один не упал на землю. </span><br><p id=mn54:21.14><span class=root>Na kho panāhaṁ jānāmi rukkhaṁ ārohituṁ. </span><br> <span class=sv>Я не знаю, как взобраться на него. </span><br><p id=mn54:21.15><span class=root>Yannūnāhaṁ imaṁ rukkhaṁ mūlato chetvā yāvadatthañca khādeyyaṁ ucchaṅgañca pūreyyan’ti. </span><br> <span class=sv>Что, если я срублю под корень это дерево, съем, сколько пожелаю, и наполню свой мешок?» </span><br><p id=mn54:21.16><span class=root>So taṁ rukkhaṁ mūlatova chindeyya. </span><br> <span class=sv>И он бы срубил дерево под корень. </span><br><p id=mn54:21.17><span class=root>Taṁ kiṁ maññasi, gahapati, </span><br> <span class=sv>Как ты думаешь, домохозяин? </span><br><p id=mn54:21.18><span class=root>amuko yo so puriso paṭhamaṁ rukkhaṁ ārūḷho sace so na khippameva oroheyya tassa so rukkho papatanto hatthaṁ vā bhañjeyya pādaṁ vā bhañjeyya aññataraṁ vā aññataraṁ vā aṅgapaccaṅgaṁ bhañjeyya, so tatonidānaṁ maraṇaṁ vā nigaccheyya maraṇamattaṁ vā dukkhan”ti? </span><br> <span class=sv>Если бы тот первый человек, который взобрался на дерево, быстро не слез, пока дерево падает, разве не сломал бы он себе руку или ногу или иную часть тела, из-за чего он повстречал бы смерть или смертельные мучения?» </span><br><p id=mn54:21.19><span class=root>“Evaṁ, bhante”. </span><br> <span class=sv>«Да, уважаемый». </span><br><p id=mn54:21.20><span class=root>“Evameva kho, gahapati, ariyasāvako iti paṭisañcikkhati: </span><br> <span class=sv>«Точно также, домохозяин, благородный ученик рассуждает так: </span><br><p id=mn54:21.21><span class=root>‘rukkhaphalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br> <span class=sv>«Благословенный сравнивал чувственные удовольствия с фруктами на дереве. Они приносят много страданий и много отчаяния, а опасность, в них заключённая, и того больше». </span><br><p id=mn54:21.22><span class=root>Evametaṁ yathābhūtaṁ sammappaññāya disvā yāyaṁ upekkhā nānattā nānattasitā taṁ abhinivajjetvā yāyaṁ upekkhā ekattā ekattasitā yattha sabbaso lokāmisūpādānā aparisesā nirujjhanti tamevūpekkhaṁ bhāveti. </span><br> <span class=sv>Увидев это в соответствии с действительностью правильной мудростью, он избегает невозмутимости, которая множественная, основанная на множественном, и развивает невозмутимость, которая объединённая, основанная на едином, где цепляние за материальные вещи мира всецело прекращается без остатка. </span><br><p id=mn54:22.1><span class=root>Sa kho so, gahapati, ariyasāvako imaṁyeva anuttaraṁ upekkhāsatipārisuddhiṁ āgamma anekavihitaṁ pubbenivāsaṁ anussarati, </span><br> <span class=sv>Основываясь на этой самой высочайшей осознанности, что очищена невозмутимостью, этот благородный ученик вспоминает свои многочисленные прошлые жизни. </span><br><p id=mn54:22.2><span class=root>seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati. </span><br> <span class=sv>Одну, две, три, четыре, пять, десять, двадцать, тридцать, сорок, пятьдесят, сто, тысячу, сто тысяч, многие циклы свёртывания мира, многие циклы развёртывания мира, многие циклы свёртывания и развёртывания мира… Так он вспоминает свои многочисленные прошлые жизни в подробностях и деталях. </span><br><p id=mn54:23.1><span class=root>Sa kho so, gahapati, ariyasāvako imaṁyeva anuttaraṁ upekkhāsatipārisuddhiṁ āgamma dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti. </span><br> <span class=sv>Основываясь на этой самой высочайшей осознанности, что очищена невозмутимостью, божественным глазом, очищенным и превосходящим человеческий, благородный ученик видит умирающих и перерождающихся существ распознаёт низших и высочайших, красивых и уродливых, счастливых и несчастных. Он понимает, как существа переходят [из жизни в жизнь] в соответствии с их поступками. </span><br><p id=mn54:24.1><span class=root>Sa kho so, gahapati, ariyasāvako imaṁyeva anuttaraṁ upekkhāsatipārisuddhiṁ āgamma āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><br> <span class=sv>Основываясь на этой самой высочайшей осознанности, что очищена невозмутимостью, благородный ученик здесь и сейчас входит и пребывает в незапятнанном освобождении ума, освобождении мудростью, Реализовав эти состояния для себя посредством прямого знания за счёт уничтожения пятен [умственных загрязнений]. </span><br><p id=mn54:25.1><span class=root>Ettāvatā kho, gahapati, ariyassa vinaye sabbena sabbaṁ sabbathā sabbaṁ vohārasamucchedo hoti. </span><br> <span class=sv>И на этом этапе, домохозяин, отречение от дел в Дисциплине Благородных было достигнуто всецело и во всех отношениях. </span><br><p id=mn54:25.2><span class=root>Taṁ kiṁ maññasi, gahapati, </span><br> <span class=sv>Как ты думаешь, домохозяин? </span><br><p id=mn54:25.3><span class=root>yathā ariyassa vinaye sabbena sabbaṁ sabbathā sabbaṁ vohārasamucchedo hoti, api nu tvaṁ evarūpaṁ vohārasamucchedaṁ attani samanupassasī”ti? </span><br> <span class=sv>Видишь ли ты в себе какое-либо отречение от дел подобное этому отречению от дел в Дисциплине Благородных, когда оно было достигнуто всецело и во всех отношениях?» </span><br><p id=mn54:25.4><span class=root>“Ko cāhaṁ, bhante, ko ca ariyassa vinaye sabbena sabbaṁ sabbathā sabbaṁ vohārasamucchedo. </span><br> <span class=sv>«Уважаемый, кто я такой, чтобы обладать каким-либо отречением от дел всецело и во всех отношениях как то в Дисциплине Благородных? </span><br><p id=mn54:25.5><span class=root>Ārakā ahaṁ, bhante, ariyassa vinaye sabbena sabbaṁ sabbathā sabbaṁ vohārasamucchedā. </span><br> <span class=sv>Воистину, уважаемый, далёк я от отречения от дел как то в Дисциплине Благородных, когда оно было достигнуто всецело и во всех отношениях. </span><br><p id=mn54:25.6><span class=root>Mayañhi, bhante, pubbe aññatitthiye paribbājake anājānīyeva samāne ājānīyāti amaññimha, anājānīyeva samāne ājānīyabhojanaṁ bhojimha, anājānīyeva samāne ājānīyaṭhāne ṭhapimha; </span><br> <span class=sv>Ведь, уважаемый, хотя странники – приверженцы других учений не чистокровные скакуны, мы воображали их чистокровными скакунами. Хотя они не чистокровные скакуны, мы кормили их едой чистокровных скакунов. Хотя они не чистокровные скакуны, мы ставили их на место чистокровных скакунов. </span><br><p id=mn54:25.7><span class=root>bhikkhū pana mayaṁ, bhante, ājānīyeva samāne anājānīyāti amaññimha, ājānīyeva samāne anājānīyabhojanaṁ bhojimha, ājānīyeva samāne anājānīyaṭhāne ṭhapimha; </span><br> <span class=sv>Но монахи [господина Готамы] – чистокровные скакуны, а мы воображали, что они не чистокровные скакуны. Хотя они чистокровные скакуны, мы кормили их едой тех, кто не является чистокровным скакуном. Хотя они чистокровные скакуны, мы ставили их на место тех, кто не является чистокровным скакуном. </span><br><p id=mn54:25.8><span class=root>idāni pana mayaṁ, bhante, aññatitthiye paribbājake anājānīyeva samāne anājānīyāti jānissāma, anājānīyeva samāne anājānīyabhojanaṁ bhojessāma, anājānīyeva samāne anājānīyaṭhāne ṭhapessāma. </span><br> <span class=sv>Но теперь, уважаемый, так как странники – приверженцы других учений не чистокровные скакуны, мы будем понимать, что они не чистокровные скакуны. Так как они не чистокровные скакуны, мы будем кормить их едой тех, кто не является чистокровным скакуном. Так как они не чистокровные скакуны, мы будем ставить их на место тех, кто не является чистокровным скакуном. </span><br><p id=mn54:25.9><span class=root>Bhikkhū pana mayaṁ, bhante, ājānīyeva samāne ājānīyāti jānissāma, ājānīyeva samāne ājānīyabhojanaṁ bhojessāma, ājānīyeva samāne ājānīyaṭhāne ṭhapessāma. </span><br> <span class=sv>Но монахи [господина Готамы] – чистокровные скакуны, и мы будем понимать, что они чистокровные скакуны. Так как они чистокровные скакуны, мы будем кормить их едой чистокровных скакунов. Так как они чистокровные скакуны, мы будем ставить их на место чистокровных скакунов. </span><br><p id=mn54:25.10><span class=root>Ajanesi vata me, bhante, bhagavā samaṇesu samaṇappemaṁ, samaṇesu samaṇappasādaṁ, samaṇesu samaṇagāravaṁ. </span><br> <span class=sv>Уважаемый, Благословенный зародил во мне любовь к отшельникам, доверие к отшельникам, уважение к отшельникам. </span><br><p id=mn54:26.1><span class=root>Abhikkantaṁ, bhante, abhikkantaṁ, bhante. </span><br> <span class=sv>- Великолепно, уважаемый! - Великолепно! </span><br><p id=mn54:26.2><span class=root>Seyyathāpi, bhante, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya, ‘cakkhumanto rūpāni dakkhantī’ti; evamevaṁ kho, bhante, bhagavatā anekapariyāyena dhammo pakāsito. </span><br> <span class=sv>Как если бы он поставил на место то, что было перевёрнуто, раскрыл спрятанное, показал путь тому, кто потерялся, внёс лампу во тьму, чтобы зрячий да мог увидеть, точно также Благословенный различными способами прояснил Дхамму. </span><br><p id=mn54:26.3><span class=root>Esāhaṁ, bhante, bhagavantaṁ saraṇaṁ gacchāmi dhammañca bhikkhusaṅghañca. </span><br> <span class=sv>Я принимаю прибежище в Благословенном, прибежище в Дхамме и прибежище в Сангхе монахов. </span><br><p id=mn54:26.4><span class=root>Upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><br> <span class=sv>Пусть Благословенный помнит меня как мирского последователя, принявшего в нём прибежище с этого дня и на всю жизнь». </span><br><p id=mn54:26.5><span class=root>Potaliyasuttaṁ niṭṭhitaṁ catutthaṁ. </span><br></main><footer class="container footer"><small><a href=/about/>Contact info</a></small></footer>