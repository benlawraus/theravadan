<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0086.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0085.html>Previous</a><a href=/canon/ru/pli/ms/sutta/mn/mn0087.html>Next</a></div><p id=mn86:0.1><span class=root>Majjhima Nikāya 86 </span><br> <span class=sv>Мадджхима Никая 86 </span><br><p id=mn86:0.2><span class="root big-bold">Aṅgulimālasutta </span><br> <span class=sv>Ангулимала </span><br><p id=mn86:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn86:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn86:2.1><span class=root>Tena kho pana samayena rañño pasenadissa kosalassa vijite coro aṅgulimālo nāma hoti luddo lohitapāṇi hatapahate niviṭṭho adayāpanno pāṇabhūtesu. </span><br> <span class=sv>И в то время в царстве царя Пасенади Косальского жил разбойник по имени Ангулимала, который был кровожадным убийцей, предавался насилию и побоям, был беспощаден к живым существам. </span><br><p id=mn86:2.2><span class=root>Tena gāmāpi agāmā katā, nigamāpi anigamā katā, janapadāpi ajanapadā katā. </span><br> <span class=sv>Деревни, поселения, и округа разорялись им. </span><br><p id=mn86:2.3><span class=root>So manusse vadhitvā vadhitvā aṅgulīnaṁ mālaṁ dhāreti. </span><br> <span class=sv>Он постоянно убивал людей и носил их пальцы, [сделав из них] гирлянду. </span><br><p id=mn86:3.1><span class=root>Atha kho bhagavā pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. </span><br> <span class=sv>И тогда, утром, Благословенный оделся, взял чашу и внешнее одеяние и отправился в Саваттхи за подаяниями. </span><br><p id=mn86:3.2><span class=root>Sāvatthiyaṁ piṇḍāya caritvā pacchābhattaṁ piṇḍapātapaṭikkanto senāsanaṁ saṁsāmetvā pattacīvaramādāya yena coro aṅgulimālo tenaddhānamaggaṁ paṭipajji. </span><br> <span class=sv>Походив за подаяниями по Саваттхи, вернувшись с хождения за подаяниями, после принятия пищи он привёл жилище в порядок, взял чашу и верхнее одеяние, и отправился по дороге в сторону Ангулималы. </span><br><p id=mn86:3.3><span class=root>Addasāsuṁ kho gopālakā pasupālakā kassakā pathāvino bhagavantaṁ yena coro aṅgulimālo tenaddhānamaggapaṭipannaṁ. </span><br> <span class=sv>Пастухи, чабаны, пахари, и путники видели, что Благословенный идёт по дороге в сторону Ангулималы, </span><br><p id=mn86:3.4><span class=root>Disvāna bhagavantaṁ etadavocuṁ: </span><br> <span class=sv>и сказал ему: </span><br><p id=mn86:3.5><span class=root>“mā, samaṇa, etaṁ maggaṁ paṭipajji. </span><br> <span class=sv>«Не ходи этой дорогой, отшельник. </span><br><p id=mn86:3.6><span class=root>Etasmiṁ, samaṇa, magge coro aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu. </span><br> <span class=sv>На этой дороге [зверствует] разбойник Ангулимала, Он кровожадный убийца, предаётся насилию и побоям, беспощаден к живым существам. </span><br><p id=mn86:3.7><span class=root>Tena gāmāpi agāmā katā, nigamāpi anigamā katā, janapadāpi ajanapadā katā. </span><br> <span class=sv>Деревни, поселения, и округа разоряются им. </span><br><p id=mn86:3.8><span class=root>So manusse vadhitvā vadhitvā aṅgulīnaṁ mālaṁ dhāreti. </span><br> <span class=sv>Он постоянно убивает людей и носит их пальцы, [сделав из них] гирлянду. </span><br><p id=mn86:3.9><span class=root>Etañhi, samaṇa, maggaṁ dasapi purisā vīsampi purisā tiṁsampi purisā cattārīsampi purisā paññāsampi purisā saṅkaritvā saṅkaritvā paṭipajjanti. </span><br> <span class=sv>Мужчины группами в десять, двадцать, тридцать, и даже в сорок человек шли этой дорогой, </span><br><p id=mn86:3.10><span class=root>Tepi corassa aṅgulimālassa hatthatthaṁ gacchantī”ti. </span><br> <span class=sv>Но всё равно попали в руки Ангулималы». </span><br><p id=mn86:3.11><span class=root>Evaṁ vutte, bhagavā tuṇhībhūto agamāsi. </span><br> <span class=sv>Когда так было сказано, Благословенный ничего не ответил и продолжал идти. </span><br><p id=mn86:3.12><span class=root>Dutiyampi kho gopālakā …pe… </span><br> <span class=sv>И во второй раз... </span><br><p id=mn86:3.13><span class=root>tatiyampi kho gopālakā pasupālakā kassakā pathāvino bhagavantaṁ etadavocuṁ: </span><br> <span class=sv>и в третий раз пастухи, чабаны, пахари, и путники сказали так Благословенному. </span><br><p id=mn86:3.14><span class=root>“mā, samaṇa, etaṁ maggaṁ paṭipajji, etasmiṁ samaṇa magge coro aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu, tena gāmāpi agāmā katā, nigamāpi anigamā katā, janapadāpi ajanapadā katā. </span><br><p id=mn86:3.15><span class=root>So manusse vadhitvā vadhitvā aṅgulīnaṁ mālaṁ dhāreti. </span><br><p id=mn86:3.16><span class=root>Etañhi samaṇa maggaṁ dasapi purisā vīsampi purisā tiṁsampi purisā cattārīsampi purisā paññāsampi purisā saṅkaritvā saṅkaritvā paṭipajjanti. </span><br><p id=mn86:3.17><span class=root>Tepi corassa aṅgulimālassa hatthatthaṁ gacchantī”ti. </span><br><p id=mn86:4.1><span class=root>Atha kho bhagavā tuṇhībhūto agamāsi. </span><br> <span class=sv>Когда так было сказано, Благословенный ничего не ответил и продолжал идти. </span><br><p id=mn86:4.2><span class=root>Addasā kho coro aṅgulimālo bhagavantaṁ dūratova āgacchantaṁ. </span><br> <span class=sv>Разбойник Ангулимала увидел Благословенного издали. </span><br><p id=mn86:4.3><span class=root>Disvānassa etadahosi: </span><br> <span class=sv>Когда он увидел его, он подумал: </span><br><p id=mn86:4.4><span class=root>“acchariyaṁ vata bho, abbhutaṁ vata bho. </span><br> <span class=sv>«Удивительно, поразительно! </span><br><p id=mn86:4.5><span class=root>Imañhi maggaṁ dasapi purisā vīsampi purisā tiṁsampi purisā cattārīsampi purisā paññāsampi purisā saṅkaritvā saṅkaritvā paṭipajjanti. </span><br> <span class=sv>Мужчины группами в десять, двадцать, тридцать, и даже в сорок человек шли этой дорогой, </span><br><p id=mn86:4.6><span class=root>Tepi mama hatthatthaṁ gacchanti. </span><br> <span class=sv>но всё равно попали в мои руки. </span><br><p id=mn86:4.7><span class=root>Atha ca panāyaṁ samaṇo eko adutiyo pasayha maññe āgacchati. </span><br> <span class=sv>А теперь этот отшельник идёт один, без сопровождения, будто вторгаясь [в мои владения]. </span><br><p id=mn86:4.8><span class=root>Yannūnāhaṁ imaṁ samaṇaṁ jīvitā voropeyyan”ti. </span><br> <span class=sv>Почему бы мне не забрать жизнь этого отшельника?» </span><br><p id=mn86:5.1><span class=root>Atha kho coro aṅgulimālo asicammaṁ gahetvā dhanukalāpaṁ sannayhitvā bhagavantaṁ piṭṭhito piṭṭhito anubandhi. </span><br> <span class=sv>Так Ангулимала взял меч и щит, пристегнул лук и колчан, и стал следовать за Благословенным. </span><br><p id=mn86:5.2><span class=root>Atha kho bhagavā tathārūpaṁ iddhābhisaṅkhāraṁ abhisaṅkhāsi yathā coro aṅgulimālo bhagavantaṁ pakatiyā gacchantaṁ sabbathāmena gacchanto na sakkoti sampāpuṇituṁ. </span><br> <span class=sv>Тогда Благословенный совершил такое чудо посредством сверхъестественных сил, что разбойник Ангулимала, хоть и бежал со всей мочи, не мог догнать Благословенного, который шёл обычным шагом. </span><br><p id=mn86:5.3><span class=root>Atha kho corassa aṅgulimālassa etadahosi: </span><br> <span class=sv>И тогда разбойник Ангулимала подумал: </span><br><p id=mn86:5.4><span class=root>“acchariyaṁ vata bho, abbhutaṁ vata bho. </span><br> <span class=sv>«Удивительно, поразительно! </span><br><p id=mn86:5.5><span class=root>Ahañhi pubbe hatthimpi dhāvantaṁ anupatitvā gaṇhāmi, assampi dhāvantaṁ anupatitvā gaṇhāmi, rathampi dhāvantaṁ anupatitvā gaṇhāmi, migampi dhāvantaṁ anupatitvā gaṇhāmi; </span><br> <span class=sv>Прежде я мог догнать даже быстрого слона и схватить его. Я мог догнать даже быстрого коня и схватить его. Я мог догнать даже быструю колесницу и схватить её. Я мог догнать даже быстрого оленя и схватить его. </span><br><p id=mn86:5.6><span class=root>atha ca panāhaṁ imaṁ samaṇaṁ pakatiyā gacchantaṁ sabbathāmena gacchanto na sakkomi sampāpuṇitun”ti. </span><br> <span class=sv>Но теперь я бегу что есть мочи, но не могу поймать этого отшельника, который идёт обычным шагом!» </span><br><p id=mn86:5.7><span class=root>Ṭhitova bhagavantaṁ etadavoca: </span><br> <span class=sv>Он остановился и закричал Благословенному: </span><br><p id=mn86:5.8><span class=root>“tiṭṭha, tiṭṭha, samaṇā”ti. </span><br> <span class=sv>«Стой, отшельник! Стой, отшельник!» </span><br><p id=mn86:5.9><span class=root>“Ṭhito ahaṁ, aṅgulimāla, tvañca tiṭṭhā”ti. </span><br> <span class=sv>«Я остановился, Ангулимала. Остановись и ты». </span><br><p id=mn86:5.10><span class=root>Atha kho corassa aṅgulimālassa etadahosi: </span><br> <span class=sv>И тогда разбойник Ангулимала подумал: </span><br><p id=mn86:5.11><span class=root>“ime kho samaṇā sakyaputtiyā saccavādino saccapaṭiññā. </span><br> <span class=sv>«Эти отшельники, сыны Сакьев, говорят правду, утверждают истину. </span><br><p id=mn86:5.12><span class=root>Atha panāyaṁ samaṇo gacchaṁ yevāha: </span><br> <span class=sv>Но хотя этот отшельник всё ещё идёт, он говорит: </span><br><p id=mn86:5.13><span class=root>‘ṭhito ahaṁ, aṅgulimāla, tvañca tiṭṭhā’ti. </span><br> <span class=sv>«Я остановился, Ангулимала. Остановись и ты». </span><br><p id=mn86:5.14><span class=root>Yannūnāhaṁ imaṁ samaṇaṁ puccheyyan”ti. </span><br> <span class=sv>Что если я задам вопрос этому отшельнику?» </span><br><p id=mn86:6.1><span class=root>Atha kho coro aṅgulimālo bhagavantaṁ gāthāya ajjhabhāsi: </span><br> <span class=sv>И тогда разбойник Ангулимала обратился к Благословенному строфами: </span><br><p id=mn86:6.2><span class=root>“Gacchaṁ vadesi samaṇa ṭhitomhi, </span><br> <span class=sv>«Отшельник, ты идёшь, но говоришь, что встал. </span><br><p id=mn86:6.3><span class=root>Mamañca brūsi ṭhitamaṭṭhitoti; </span><br> <span class=sv>Теперь, когда я встал, ты говоришь, что нет. </span><br><p id=mn86:6.4><span class=root>Pucchāmi taṁ samaṇa etamatthaṁ, </span><br> <span class=sv>Отшельник, сей вопрос тебе тогда задам: </span><br><p id=mn86:6.5><span class=root>Kathaṁ ṭhito tvaṁ ahamaṭṭhitomhī”ti. </span><br> <span class=sv>Как так, что это ты остановился, но не я?» </span><br><p id=mn86:6.6><span class=root>“Ṭhito ahaṁ aṅgulimāla sabbadā, </span><br> <span class=sv>[Благословенный]: «Ангулимала, я остановился навсегда, </span><br><p id=mn86:6.7><span class=root>Sabbesu bhūtesu nidhāya daṇḍaṁ; </span><br> <span class=sv>Нет у меня жестокости к живущим существам. </span><br><p id=mn86:6.8><span class=root>Tuvañca pāṇesu asaññatosi, </span><br> <span class=sv>В тебе же сдержанности этой не найти, </span><br><p id=mn86:6.9><span class=root>Tasmā ṭhitohaṁ tuvamaṭṭhitosī”ti. </span><br> <span class=sv>Вот почему остановился я, никак не ты». </span><br><p id=mn86:6.10><span class=root>“Cirassaṁ vata me mahito mahesī, </span><br> <span class=sv>[Ангулимала]: «О, наконец отшельник, почитаемый мудрец </span><br><p id=mn86:6.11><span class=root>Mahāvanaṁ pāpuṇi saccavādī; </span><br> <span class=sv>Ради меня пришёл в этот великий лес. </span><br><p id=mn86:6.12><span class=root>Sohaṁ carissāmi pahāya pāpaṁ, </span><br> <span class=sv>Дхаммы учения услышав лишь строфу, </span><br><p id=mn86:6.13><span class=root>Sutvāna gāthaṁ tava dhammayuttaṁ”. </span><br> <span class=sv>Воистину, отброшу злодеяние навсегда». </span><br><p id=mn86:6.14><span class=root>Itveva coro asimāvudhañca, </span><br> <span class=sv>И сказав так, разбойник взял оружие и меч </span><br><p id=mn86:6.15><span class=root>Sobbhe papāte narake akiri; </span><br> <span class=sv>И вышвырнул в глубокую расщелину, разлом. </span><br><p id=mn86:6.16><span class=root>Avandi coro sugatassa pāde, </span><br> <span class=sv>И к Высочайшего ногам разбойник тогда пал, </span><br><p id=mn86:6.17><span class=root>Tattheva naṁ pabbajjaṁ ayāci. </span><br> <span class=sv>На этом самом месте посвящения попросив. </span><br><p id=mn86:6.18><span class=root>Buddho ca kho kāruṇiko mahesi, </span><br> <span class=sv>И Просветлённый, Сострадательный Мудрец, </span><br><p id=mn86:6.19><span class=root>Yo satthā lokassa sadevakassa; </span><br> <span class=sv>Учитель всего мира, как и всех его божеств, </span><br><p id=mn86:6.20><span class=root>“Tamehi bhikkhū”ti tadā avoca, </span><br> <span class=sv>Сказал тогда ему: «Ну же, монах, идём». </span><br><p id=mn86:6.21><span class=root>Eseva tassa ahu bhikkhubhāvoti. </span><br> <span class=sv>Вот таким образом монахом он и стал. </span><br><p id=mn86:7.1><span class=root>Atha kho bhagavā āyasmatā aṅgulimālena pacchāsamaṇena yena sāvatthi tena cārikaṁ pakkāmi. </span><br> <span class=sv>И затем Благословенный отправился обратно в Саваттхи вместе с Ангулималой как прислужником. </span><br><p id=mn86:7.2><span class=root>Anupubbena cārikaṁ caramāno yena sāvatthi tadavasari. </span><br> <span class=sv>Совершив несколько переходов, он, со временем, прибыл в Саваттхи, </span><br><p id=mn86:7.3><span class=root>Tatra sudaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>где остановился в роще Джеты, в парке Анатхапиндики. </span><br><p id=mn86:8.1><span class=root>Tena kho pana samayena rañño pasenadissa kosalassa antepuradvāre mahājanakāyo sannipatitvā uccāsaddo mahāsaddo hoti: </span><br> <span class=sv>И тогда огромные толпы людей собрались у ворот внутреннего дворца царя Пасенади, они громко шумели и кричали: </span><br><p id=mn86:8.2><span class=root>“coro te, deva, vijite aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu. </span><br> <span class=sv>«Ваше величество! Разбойник Ангулимала в вашем царстве! Он кровожадный убийца, предаётся насилию и побоям, беспощаден к живым существам. </span><br><p id=mn86:8.3><span class=root>Tena gāmāpi agāmā katā, nigamāpi anigamā katā, janapadāpi ajanapadā katā. </span><br> <span class=sv>Деревни, поселения, и округа разоряются им. </span><br><p id=mn86:8.4><span class=root>So manusse vadhitvā vadhitvā aṅgulīnaṁ mālaṁ dhāreti. </span><br> <span class=sv>Он постоянно убивает людей и носит их пальцы, [сделав из них] гирлянду. </span><br><p id=mn86:8.5><span class=root>Taṁ devo paṭisedhetū”ti. </span><br> <span class=sv>Царь должен усмирить его!» </span><br><p id=mn86:9.1><span class=root>Atha kho rājā pasenadi kosalo pañcamattehi assasatehi sāvatthiyā nikkhami divā divassa. </span><br> <span class=sv>И тогда средь бела дня царь Пасенади Косальский выехал из Саваттхи с отрядом конницы в пятьсот человек </span><br><p id=mn86:9.2><span class=root>Yena ārāmo tena pāvisi. </span><br> <span class=sv>и направился к парку. </span><br><p id=mn86:9.3><span class=root>Yāvatikā yānassa bhūmi yānena gantvā yānā paccorohitvā pattikova yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho rājānaṁ pasenadiṁ kosalaṁ bhagavā etadavoca: </span><br> <span class=sv>Он ехал, пока дорога была проходимой для колесниц, затем спешился и пошёл пешком к Благословенному. Поклонившись ему, он сел рядом, Благословенный сказал ему: </span><br><p id=mn86:9.4><span class=root>“kiṁ nu te, mahārāja, rājā vā māgadho seniyo bimbisāro kupito vesālikā vā licchavī aññe vā paṭirājāno”ti? </span><br> <span class=sv>«Что случилось, великий царь? Неужто Сения Бимбисара из Магадхи напал на тебя, или Личчхави из Весали, или другие враждебные цари?» </span><br><p id=mn86:10.1><span class=root>“Na kho me, bhante, rājā māgadho seniyo bimbisāro kupito, nāpi vesālikā licchavī, nāpi aññe paṭirājāno. </span><br> <span class=sv>«Нет, уважаемый. Царь Сения Бимбисара из Магадхи не нападает на меня, как и Личчхави из Весали или другие враждебные цари. </span><br><p id=mn86:10.2><span class=root>Coro me, bhante, vijite aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu. </span><br> <span class=sv>Но есть в моём царстве разбойник по имени Ангулимала, Он кровожадный убийца, предаётся насилию и побоям, беспощаден к живым существам... </span><br><p id=mn86:10.3><span class=root>Tena gāmāpi agāmā katā, nigamāpi anigamā katā, janapadāpi ajanapadā katā. </span><br><p id=mn86:10.4><span class=root>So manusse vadhitvā vadhitvā aṅgulīnaṁ mālaṁ dhāreti. </span><br><p id=mn86:10.5><span class=root>Tāhaṁ, bhante, paṭisedhissāmī”ti. </span><br> <span class=sv>Я его усмирю, уважаемый». </span><br><p id=mn86:11.1><span class=root>“Sace pana tvaṁ, mahārāja, aṅgulimālaṁ passeyyāsi kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajitaṁ, virataṁ pāṇātipātā, virataṁ adinnādānā, virataṁ musāvādā, ekabhattikaṁ, brahmacāriṁ, sīlavantaṁ, kalyāṇadhammaṁ, kinti naṁ kareyyāsī”ti? </span><br> <span class=sv>«Великий царь, что было бы, если бы ты увидел этого Ангулималу с обритыми волосами и бородой, надевшего жёлтые одежды, оставившего жизнь домохозяйскую ради жизни бездомной. Он бы воздерживался от убийства живых существ, от взятия того, что не было дано, от лжи. Он бы ел только один раз в день, соблюдал бы целомудрие, был бы нравственным, с хорошим характером. Если бы ты увидел его таким, как бы ты с ним поступил?» </span><br><p id=mn86:11.2><span class=root>“Abhivādeyyāma vā, bhante, paccuṭṭheyyāma vā āsanena vā nimanteyyāma, abhinimanteyyāma vā naṁ cīvarapiṇḍapātasenāsanagilānappaccayabhesajjaparikkhārehi, dhammikaṁ vā assa rakkhāvaraṇaguttiṁ saṁvidaheyyāma. </span><br> <span class=sv>«Уважаемый, мы бы кланялись ему, или же мы вставали бы перед ним, или же приглашали его присесть; или же мы предлагали бы ему принять одеяния, еду, жилища, необходимые для лечения вещи: или же мы организовали бы для него законную охрану, защиту, покровительство. </span><br><p id=mn86:11.3><span class=root>Kuto panassa, bhante, dussīlassa pāpadhammassa evarūpo sīlasaṁyamo bhavissatī”ti? </span><br> <span class=sv>Но, уважаемый, разве может такой безнравственный человек, с таким злобным характером, иметь подобную нравственность и сдержанность?» </span><br><p id=mn86:12.1><span class=root>Tena kho pana samayena āyasmā aṅgulimālo bhagavato avidūre nisinno hoti. </span><br> <span class=sv>И в тот момент достопочтенный Ангулимала сидел неподалёку от Благословенного. </span><br><p id=mn86:12.2><span class=root>Atha kho bhagavā dakkhiṇaṁ bāhuṁ paggahetvā rājānaṁ pasenadiṁ kosalaṁ etadavoca: </span><br> <span class=sv>Тогда Благословенный распрямил свою правую руку и сказал царю Пасенади Косальскому: </span><br><p id=mn86:12.3><span class=root>“eso, mahārāja, aṅgulimālo”ti. </span><br> <span class=sv>«Великий царь, это Ангулимала». </span><br><p id=mn86:12.4><span class=root>Atha kho rañño pasenadissa kosalassa ahudeva bhayaṁ, ahu chambhitattaṁ, ahu lomahaṁso. </span><br> <span class=sv>Тогда царь Пасенади испугался, ужаснулся, встревожился. </span><br><p id=mn86:12.5><span class=root>Atha kho bhagavā rājānaṁ pasenadiṁ kosalaṁ bhītaṁ saṁviggaṁ lomahaṭṭhajātaṁ viditvā rājānaṁ pasenadiṁ kosalaṁ etadavoca: </span><br> <span class=sv>Увидев это, Благословенный сказал ему: </span><br><p id=mn86:12.6><span class=root>“mā bhāyi, mahārāja, natthi te ito bhayan”ti. </span><br> <span class=sv>«Не бойся, великий царь, не бойся. Тебе нечего бояться в отношении него». </span><br><p id=mn86:12.7><span class=root>Atha kho rañño pasenadissa kosalassa yaṁ ahosi bhayaṁ vā chambhitattaṁ vā lomahaṁso vā so paṭippassambhi. </span><br> <span class=sv>И тогда испуг, ужас, тревожность царя утихли. </span><br><p id=mn86:12.8><span class=root>Atha kho rājā pasenadi kosalo yenāyasmā aṅgulimālo tenupasaṅkami; upasaṅkamitvā āyasmantaṁ aṅgulimālaṁ etadavoca: </span><br> <span class=sv>Он подошёл к достопочтенному Ангулимале и сказал: </span><br><p id=mn86:12.9><span class=root>“ayyo no, bhante, aṅgulimālo”ti? </span><br> <span class=sv>«Достопочтенный, благородный господин действительно Ангулимала?» </span><br><p id=mn86:12.10><span class=root>“Evaṁ, mahārājā”ti. </span><br> <span class=sv>«Да, великий царь». </span><br><p id=mn86:12.11><span class=root>“Kathaṅgotto ayyassa pitā, kathaṅgottā mātā”ti? </span><br> <span class=sv>«Достопочтенный, из какой семьи отец благородного господина? Из какой семьи его мать?» </span><br><p id=mn86:12.12><span class=root>“Gaggo kho, mahārāja, pitā, mantāṇī mātā”ti. </span><br> <span class=sv>«Мой отец Гагга, великий царь. Моя мать Мантани». </span><br><p id=mn86:12.13><span class=root>“Abhiramatu, bhante, ayyo gaggo mantāṇiputto. </span><br> <span class=sv>«Пусть благородный господин Гаггамантанипутта будет спокоен. </span><br><p id=mn86:12.14><span class=root>Ahamayyassa gaggassa mantāṇiputtassa ussukkaṁ karissāmi cīvarapiṇḍapātasenāsanagilānappaccayabhesajjaparikkhārānan”ti. </span><br> <span class=sv>Я буду снабжать благородного господина Гаггамантанипутту одеяниями, едой, жилищем, необходимыми для лечения вещами». </span><br><p id=mn86:13.1><span class=root>Tena kho pana samayena āyasmā aṅgulimālo āraññiko hoti piṇḍapātiko paṁsukūliko tecīvariko. </span><br> <span class=sv>И в то время достопочтенный Ангулимала был тем, кто проживает в лесу, ест [только] собранную с хождения за подаяниями еду, носит обноски, ограничивает себя [только] тремя одеждами. </span><br><p id=mn86:13.2><span class=root>Atha kho āyasmā aṅgulimālo rājānaṁ pasenadiṁ kosalaṁ etadavoca: </span><br> <span class=sv>Он ответил: </span><br><p id=mn86:13.3><span class=root>“alaṁ, mahārāja, paripuṇṇaṁ me cīvaran”ti. </span><br> <span class=sv>«Довольно, великий царь, у меня [уже] есть три полных одеяния». </span><br><p id=mn86:13.4><span class=root>Atha kho rājā pasenadi kosalo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rājā pasenadi kosalo bhagavantaṁ etadavoca: </span><br> <span class=sv>Тогда царь Пасенади Косальский вернулся к Благословенному и, поклонившись ему, сел рядом и сказал: </span><br><p id=mn86:13.5><span class=root>“acchariyaṁ, bhante, abbhutaṁ, bhante. </span><br> <span class=sv>«Удивительно, уважаемый! Поразительно, </span><br><p id=mn86:13.6><span class=root>Yāvañcidaṁ, bhante, bhagavā adantānaṁ dametā, asantānaṁ sametā, aparinibbutānaṁ parinibbāpetā. </span><br> <span class=sv>как Благословенный укрощает неукротимого, приносит покой неуспокоенному, ведёт к ниббане тех, кто не достиг ниббаны. </span><br><p id=mn86:13.7><span class=root>Yañhi mayaṁ, bhante, nāsakkhimhā daṇḍenapi satthenapi dametuṁ so bhagavatā adaṇḍena asattheneva danto. </span><br> <span class=sv>Уважаемый, мы сами не могли укротить его силой и оружием, а Благословенный укротил его без силы и оружия. </span><br><p id=mn86:13.8><span class=root>Handa ca dāni mayaṁ, bhante, gacchāma; </span><br> <span class=sv>А теперь, уважаемый, нам нужно идти. </span><br><p id=mn86:13.9><span class=root>bahukiccā mayaṁ bahukaraṇīyā”ti. </span><br> <span class=sv>Мы очень заняты, у нас много дел». </span><br><p id=mn86:13.10><span class=root>“Yassadāni, mahārāja, kālaṁ maññasī”ti. </span><br> <span class=sv>«Можешь идти, великий царь, когда сочтёшь нужным». </span><br><p id=mn86:13.11><span class=root>Atha kho rājā pasenadi kosalo uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sv>И тогда царь Пасенади Косальский поднялся со своего сиденья и, поклонившись Благословенному, ушёл, обойдя его с правой стороны. </span><br><p id=mn86:14.1><span class=root>Atha kho āyasmā aṅgulimālo pubbaṇhasamayaṁ nivāsetvā pattacīvaramādāya sāvatthiyaṁ piṇḍāya pāvisi. </span><br> <span class=sv>И затем, утром, достопочтенный Ангулимала оделся, взял чашу и внешнее одеяние и отправился в Саваттхи за подаяниями. </span><br><p id=mn86:14.2><span class=root>Addasā kho āyasmā aṅgulimālo sāvatthiyaṁ sapadānaṁ piṇḍāya caramāno aññataraṁ itthiṁ mūḷhagabbhaṁ vighātagabbhaṁ. </span><br> <span class=sv>По мере того как он ходил от дома к дому в Саваттхи, собирая подаяния, он увидел некую женщину в родовых муках, с болезненными родами. </span><br><p id=mn86:14.3><span class=root>Disvānassa etadahosi: </span><br> <span class=sv>Увидев это, он подумал: </span><br><p id=mn86:14.4><span class=root>“kilissanti vata, bho, sattā; </span><br> <span class=sv>«Как же страдают существа! </span><br><p id=mn86:14.5><span class=root>kilissanti vata, bho, sattā”ti. </span><br> <span class=sv>Воистину, как же страдают существа!» </span><br><p id=mn86:14.6><span class=root>Atha kho āyasmā aṅgulimālo sāvatthiyaṁ piṇḍāya caritvā pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā aṅgulimālo bhagavantaṁ etadavoca: </span><br> <span class=sv>Походив по Саваттхи в поисках подаяний, вернувшись с хождения за подаяниями, после принятия пищи он отправился к Благословенному и, поклонившись ему, сел рядом и сказал: «Учитель, утром я оделся… увидел некую женщину в родовых муках, с болезненными родами. Увидев это, я подумал: «Как же страдают существа! Воистину, как же страдают существа!» Благословенный сказал ему: </span><br><p id=mn86:14.7><span class=root>“idhāhaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁ. </span><br><p id=mn86:14.8><span class=root>Addasaṁ kho ahaṁ, bhante, sāvatthiyaṁ sapadānaṁ piṇḍāya caramāno aññataraṁ itthiṁ mūḷhagabbhaṁ vighātagabbhaṁ. </span><br><p id=mn86:14.9><span class=root>Disvāna mayhaṁ etadahosi: </span><br><p id=mn86:14.10><span class=root>‘kilissanti vata bho sattā, kilissanti vata bho sattā’”ti. </span><br><p id=mn86:15.1><span class=root>“Tena hi tvaṁ, aṅgulimāla, yena sā itthī tenupasaṅkama; upasaṅkamitvā taṁ itthiṁ evaṁ vadehi: </span><br> <span class=sv>«В таком случае, Ангулимала, отправляйся в Саваттхи и скажи этой женщине: </span><br><p id=mn86:15.2><span class=root>‘yatohaṁ, bhagini, jāto nābhijānāmi sañcicca pāṇaṁ jīvitā voropetā, tena saccena sotthi te hotu, sotthi gabbhassā’”ti. </span><br> <span class=sv>«Сестра, с момента моего рождения я не припоминаю, чтобы когда-либо намеренно лишил бы жизни живое существо. Посредством этой истины пусть будет так, что с тобой и с твоим младенцем всё будет хорошо!» </span><br><p id=mn86:15.3><span class=root>“So hi nūna me, bhante, sampajānamusāvādo bhavissati. </span><br> <span class=sv>«Уважаемый, но не будет ли это намеренной ложью, </span><br><p id=mn86:15.4><span class=root>Mayā hi, bhante, bahū sañcicca pāṇā jīvitā voropitā”ti. </span><br> <span class=sv>ведь я намеренно лишил жизни многих живых существ?» </span><br><p id=mn86:15.5><span class=root>“Tena hi tvaṁ, aṅgulimāla, yena sā itthī tenupasaṅkama; upasaṅkamitvā taṁ itthiṁ evaṁ vadehi: </span><br> <span class=sv>«Что ж, Ангулимала, отправляйся в Саваттхи и скажи этой женщине [так]: </span><br><p id=mn86:15.6><span class=root>‘yatohaṁ, bhagini, ariyāya jātiyā jāto, nābhijānāmi sañcicca pāṇaṁ jīvitā voropetā, tena saccena sotthi te hotu, sotthi gabbhassā’”ti. </span><br> <span class=sv>«Сестра, с момента моего благородного рождения я не припоминаю, чтобы когда-либо намеренно лишил бы жизни живое существо. Посредством этой истины пусть будет так, что с тобой и с твоим младенцем всё будет хорошо!» </span><br><p id=mn86:15.7><span class=root>“Evaṁ, bhante”ti kho āyasmā aṅgulimālo bhagavato paṭissutvā yena sā itthī tenupasaṅkami; upasaṅkamitvā taṁ itthiṁ etadavoca: </span><br> <span class=sv>«Да, уважаемый», – ответил Ангулимала, отправился в Саваттхи, и сказал той женщине: </span><br><p id=mn86:15.8><span class=root>“yatohaṁ, bhagini, ariyāya jātiyā jāto, nābhijānāmi sañcicca pāṇaṁ jīvitā voropetā, tena saccena sotthi te hotu, sotthi gabbhassā”ti. </span><br> <span class=sv>«Сестра, с момента моего благородного рождения я не припоминаю, чтобы когда-либо намеренно лишил бы жизни живое существо. Посредством этой истины пусть будет так, что с тобой и с твоим младенцем всё будет хорошо!» </span><br><p id=mn86:15.9><span class=root>Atha khvāssā itthiyā sotthi ahosi, sotthi gabbhassa. </span><br> <span class=sv>И всё [завершилось] благополучно для женщины и для младенца. </span><br><p id=mn86:16.1><span class=root>Atha kho āyasmā aṅgulimālo eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. </span><br> <span class=sv>И вскоре, пребывая в уединении прилежным, старательным, решительным, достопочтенный Ангулимала, реализовав это для себя посредством прямого знания, здесь и сейчас вошёл и пребывал в высочайшей цели святой жизни, ради которой представители клана праведно оставляют жизнь домохозяйскую и ведут жизнь бездомную. </span><br><p id=mn86:16.2><span class=root>“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi. </span><br> <span class=sv>Он напрямую познал: «Рождение уничтожено, святая жизнь прожита, сделано то, что следовало сделать, не будет более появления в каком-либо состоянии существования». </span><br><p id=mn86:16.3><span class=root>Aññataro kho panāyasmā aṅgulimālo arahataṁ ahosi. </span><br> <span class=sv>Так достопочтенный Ангулимала стал одним из арахантов. </span><br><p id=mn86:17.1><span class=root>Atha kho āyasmā aṅgulimālo pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. </span><br> <span class=sv>И затем, утром, достопочтенный Ангулимала оделся, взял чашу и внешнее одеяние и отправился в Саваттхи за подаяниями. </span><br><p id=mn86:17.2><span class=root>Tena kho pana samayena aññenapi leḍḍu khitto āyasmato aṅgulimālassa kāye nipatati, aññenapi daṇḍo khitto āyasmato aṅgulimālassa kāye nipatati, aññenapi sakkharā khittā āyasmato aṅgulimālassa kāye nipatati. </span><br> <span class=sv>В то время кто-то бросил комком глины, ударив тело достопочтенного Ангулималы, кто-то другой бросил палку, ударив тело достопочтенного Ангулималы, ещё кто-то бросил глиняный черепок, ударив тело достопочтенного Ангулималы. </span><br><p id=mn86:17.3><span class=root>Atha kho āyasmā aṅgulimālo bhinnena sīsena, lohitena gaḷantena, bhinnena pattena, vipphālitāya saṅghāṭiyā yena bhagavā tenupasaṅkami. </span><br> <span class=sv>И затем, с истекающей кровью головой, с разбитой чашей, с порванным верхним одеянием, достопочтенный Ангулимала отправился к Благословенному. </span><br><p id=mn86:17.4><span class=root>Addasā kho bhagavā āyasmantaṁ aṅgulimālaṁ dūratova āgacchantaṁ. </span><br> <span class=sv>Благословенный увидел его издали: </span><br><p id=mn86:17.5><span class=root>Disvāna āyasmantaṁ aṅgulimālaṁ etadavoca: </span><br> <span class=sv>и сказал ему: </span><br><p id=mn86:17.6><span class=root>“adhivāsehi tvaṁ, brāhmaṇa, adhivāsehi tvaṁ, brāhmaṇa. </span><br> <span class=sv>«Терпи, брахман! Терпи, брахман! </span><br><p id=mn86:17.7><span class=root>Yassa kho tvaṁ, brāhmaṇa, kammassa vipākena bahūni vassāni bahūni vassasatāni bahūni vassasahassāni niraye pacceyyāsi tassa tvaṁ, brāhmaṇa, kammassa vipākaṁ diṭṭheva dhamme paṭisaṁvedesī”ti. </span><br> <span class=sv>Здесь и сейчас ты переживаешь результаты поступков, из-за которых ты мог бы мучаться в аду много лет, много сотен лет, много тысяч лет». </span><br><p id=mn86:18.1><span class=root>Atha kho āyasmā aṅgulimālo rahogato paṭisallīno vimuttisukhaṁ paṭisaṁvedi; </span><br> <span class=sv>И затем, по мере того как достопочтенный Ангулимала пребывал в затворничестве, </span><br><p id=mn86:18.2><span class=root>tāyaṁ velāyaṁ imaṁ udānaṁ udānesi: </span><br> <span class=sv>переживая блаженство освобождения, он произнёс это изречение: </span><br><p id=mn86:18.3><span class=root>“Yo pubbeva pamajjitvā, </span><br> <span class=sv>Тот, кто в беспечности однажды жил, </span><br><p id=mn86:18.4><span class=root>pacchā so nappamajjati; </span><br> <span class=sv>Потом же быть беспечным перестал, </span><br><p id=mn86:18.5><span class=root>Somaṁ lokaṁ pabhāseti, </span><br> <span class=sv>Он освещать собою будет этот мир, </span><br><p id=mn86:18.6><span class=root>abbhā muttova candimā. </span><br> <span class=sv>Точно луна, что вышла из-за облаков. </span><br><p id=mn86:18.7><span class=root>Yassa pāpaṁ kataṁ kammaṁ, </span><br> <span class=sv>Не допускает прежних кто своих злодейств, </span><br><p id=mn86:18.8><span class=root>kusalena pidhīyati; </span><br> <span class=sv>И кто благое только делает взамен, </span><br><p id=mn86:18.9><span class=root>Somaṁ lokaṁ pabhāseti, </span><br> <span class=sv>Он освещать собою будет этот мир, </span><br><p id=mn86:18.10><span class=root>abbhā muttova candimā. </span><br> <span class=sv>Точно луна, что вышла из-за облаков. </span><br><p id=mn86:18.11><span class=root>Yo have daharo bhikkhu, </span><br> <span class=sv>Юный монах – </span><br><p id=mn86:18.12><span class=root>yuñjati buddhasāsane; </span><br> <span class=sv>себя всего он посвятит Усилию [по практике] учения будд, </span><br><p id=mn86:18.13><span class=root>Somaṁ lokaṁ pabhāseti, </span><br> <span class=sv>Он освещать собою будет этот мир, </span><br><p id=mn86:18.14><span class=root>abbhā muttova candimā. </span><br> <span class=sv>Точно луна, что вышла из-за облаков. </span><br><p id=mn86:18.15><span class=root>Disā hi me dhammakathaṁ suṇantu, </span><br> <span class=sv>И пусть враги мои услышат Дхаммы речь, </span><br><p id=mn86:18.16><span class=root>Disā hi me yuñjantu buddhasāsane; </span><br> <span class=sv>Пусть будут преданы они учению будд, </span><br><p id=mn86:18.17><span class=root>Disā hi me te manujā bhajantu, </span><br> <span class=sv>Враги мои пусть навестят благих людей, </span><br><p id=mn86:18.18><span class=root>Ye dhammamevādapayanti santo. </span><br> <span class=sv>К принятию Дхаммы кто других ведёт. </span><br><p id=mn86:18.19><span class=root>Disā hi me khantivādānaṁ, </span><br> <span class=sv>Ухо подчас пускай враги мои склонят, </span><br><p id=mn86:18.20><span class=root>avirodhappasaṁsīnaṁ; </span><br> <span class=sv>Услышат Дхамму тех, терпению учит кто, </span><br><p id=mn86:18.21><span class=root>Suṇantu dhammaṁ kālena, </span><br> <span class=sv>А также хвалит, восхваляет доброту, </span><br><p id=mn86:18.22><span class=root>tañca anuvidhīyantu. </span><br> <span class=sv>Добрым поступком пусть за ними вслед идут. </span><br><p id=mn86:18.23><span class=root>Na hi jātu so mamaṁ hiṁse, </span><br> <span class=sv>И ведь тогда вредить они не стали б мне, </span><br><p id=mn86:18.24><span class=root>aññaṁ vā pana kiñci naṁ; </span><br> <span class=sv>Как и не стали бы вредить тогда другим. </span><br><p id=mn86:18.25><span class=root>Pappuyya paramaṁ santiṁ, </span><br> <span class=sv>Кто слабого и сильного бы защищал, </span><br><p id=mn86:18.26><span class=root>rakkheyya tasathāvare. </span><br> <span class=sv>Непревзойдённого покоя б пусть достиг. </span><br><p id=mn86:18.27><span class=root>Udakañhi nayanti nettikā, </span><br> <span class=sv>Канал кто строит, воду тот ведёт, </span><br><p id=mn86:18.28><span class=root>Usukārā namayanti tejanaṁ; </span><br> <span class=sv>Кто стрелы делает, ровняет тот древко, </span><br><p id=mn86:18.29><span class=root>Dāruṁ namayanti tacchakā, </span><br> <span class=sv>Плотник ровняет деревянный брус, </span><br><p id=mn86:18.30><span class=root>Attānaṁ damayanti paṇḍitā. </span><br> <span class=sv>А мудрый ищет укрощения себя. </span><br><p id=mn86:18.31><span class=root>Daṇḍeneke damayanti, </span><br> <span class=sv>Есть те, кто укрощают кулаком, </span><br><p id=mn86:18.32><span class=root>aṅkusehi kasāhi ca; </span><br> <span class=sv>Другие – палками, а третьи и кнутом. </span><br><p id=mn86:18.33><span class=root>Adaṇḍena asatthena, </span><br> <span class=sv>Но сам я укрощён был тем, </span><br><p id=mn86:18.34><span class=root>ahaṁ dantomhi tādinā. </span><br> <span class=sv>Кто безоружен был и палки не имел. </span><br><p id=mn86:18.35><span class=root>Ahiṁsakoti me nāmaṁ, </span><br> <span class=sv>«Безвредный» – это имя я ношу, </span><br><p id=mn86:18.36><span class=root>hiṁsakassa pure sato; </span><br> <span class=sv>Хоть в прошлом очень я опасен был. </span><br><p id=mn86:18.37><span class=root>Ajjāhaṁ saccanāmomhi, </span><br> <span class=sv>Имя моё правдивое теперь, </span><br><p id=mn86:18.38><span class=root>na naṁ hiṁsāmi kiñci naṁ. </span><br> <span class=sv>Ведь я вреда живому не чиню. </span><br><p id=mn86:18.39><span class=root>Coro ahaṁ pure āsiṁ, </span><br> <span class=sv>Хоть и разбойником однажды в прошлом жил – </span><br><p id=mn86:18.40><span class=root>aṅgulimāloti vissuto; </span><br> <span class=sv>«Гирляндой пальцев» звали все меня, </span><br><p id=mn86:18.41><span class=root>Vuyhamāno mahoghena, </span><br> <span class=sv>И я был тем, кто наводнением был смыт – </span><br><p id=mn86:18.42><span class=root>buddhaṁ saraṇamāgamaṁ. </span><br> <span class=sv>В Будде прибежище я [всё же] смог принять. </span><br><p id=mn86:18.43><span class=root>Lohitapāṇi pure āsiṁ, </span><br> <span class=sv>Хоть кровожадным я однажды в прошлом был, </span><br><p id=mn86:18.44><span class=root>aṅgulimāloti vissuto; </span><br> <span class=sv>«Гирляндой пальцев» звали все меня, </span><br><p id=mn86:18.45><span class=root>Saraṇagamanaṁ passa, </span><br> <span class=sv>Узри прибежище, что смог ведь я найти, </span><br><p id=mn86:18.46><span class=root>bhavanetti samūhatā. </span><br> <span class=sv>Существования оковы все разбив. </span><br><p id=mn86:18.47><span class=root>Tādisaṁ kammaṁ katvāna, </span><br> <span class=sv>Хоть совершил я очень много разных дел, </span><br><p id=mn86:18.48><span class=root>bahuṁ duggatigāminaṁ; </span><br> <span class=sv>Ведут которые в ужасные миры, </span><br><p id=mn86:18.49><span class=root>Phuṭṭho kammavipākena, </span><br> <span class=sv>Их результат уже сейчас меня достиг, </span><br><p id=mn86:18.50><span class=root>aṇaṇo bhuñjāmi bhojanaṁ. </span><br> <span class=sv>И потому без долга пищу свою ем. </span><br><p id=mn86:18.51><span class=root>Pamādamanuyuñjanti, </span><br> <span class=sv>Они глупцы, рассудка нет у них, </span><br><p id=mn86:18.52><span class=root>bālā dummedhino janā; </span><br> <span class=sv>Тех, кто беспечности решил себя отдать, </span><br><p id=mn86:18.53><span class=root>Appamādañca medhāvī, </span><br> <span class=sv>Мудрец же прилежание бережёт, </span><br><p id=mn86:18.54><span class=root>dhanaṁ seṭṭhaṁva rakkhati. </span><br> <span class=sv>Своим великим благом чтит всегда. </span><br><p id=mn86:18.55><span class=root>Mā pamādamanuyuñjetha, </span><br> <span class=sv>Не позволяй беспечности прийти, </span><br><p id=mn86:18.56><span class=root>mā kāmarati santhavaṁ; </span><br> <span class=sv>И наслаждения не ищи в усладе чувств, </span><br><p id=mn86:18.57><span class=root>Appamatto hi jhāyanto, </span><br> <span class=sv>Но с прилежанием же медитируй ты, </span><br><p id=mn86:18.58><span class=root>pappoti vipulaṁ sukhaṁ. </span><br> <span class=sv>Чтобы блаженства совершенного достичь. </span><br><p id=mn86:18.59><span class=root>Svāgataṁ nāpagataṁ, </span><br> <span class=sv>Мой выбор тоже можешь разделить, </span><br><p id=mn86:18.60><span class=root>nayidaṁ dummantitaṁ mama; </span><br> <span class=sv>Пусть будет так, ведь не плохой [сей выбор] был. </span><br><p id=mn86:18.61><span class=root>Saṁvibhattesu dhammesu, </span><br> <span class=sv>Из всех учений, к коим можно прибегать, </span><br><p id=mn86:18.62><span class=root>yaṁ seṭṭhaṁ tadupāgamaṁ. </span><br> <span class=sv>Пришёл я к тем, что лучше остальных. </span><br><p id=mn86:18.63><span class=root>Svāgataṁ nāpagataṁ, </span><br> <span class=sv>Мой выбор тоже можешь разделить, </span><br><p id=mn86:18.64><span class=root>nayidaṁ dummantitaṁ mama; </span><br> <span class=sv>Пусть будет так, ведь не плохой [сей выбор] был. </span><br><p id=mn86:18.65><span class=root>Tisso vijjā anuppattā, </span><br> <span class=sv>Я тройственного знания достиг, </span><br><p id=mn86:18.66><span class=root>kataṁ buddhassa sāsanan”ti. </span><br> <span class=sv>Учение Будды всё я завершил. </span><br><p id=mn86:18.67><span class=root>Aṅgulimālasuttaṁ niṭṭhitaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>