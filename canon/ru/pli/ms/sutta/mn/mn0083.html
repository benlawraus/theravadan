<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sv:not(:checked)) .translation.sv{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0083.html>Deutsch</a> , <a href=/canon/en/pli/ms/sutta/mn/mn0083.html>English</a><p>From: <label class=translator-toggle><input checked class=toggle-input id=toggle-sv type=checkbox> <span class="toggle-label sv">SV theravada.ru</span></label><div class=flex-between><a href=/canon/ru/pli/ms/sutta/mn/mn0082.html>Previous</a><a href=/canon/ru/pli/ms/sutta/mn/mn0084.html>Next</a></div><p><div class=verse-container id=mn83:0.1><span>Majjhima Nikāya 83 </span><span class="translation sv">Мадджхима Никая 83 </span></div><p><div class=verse-container id=mn83:0.2><span class=big-bold>Maghadevasutta </span><span class="translation sv">Царь Макхадэва </span></div><p><div class=verse-container id=mn83:1.1><span>Evaṁ me sutaṁ—</span><span class="translation sv">Так я слышал. </span></div><p><div class=verse-container id=mn83:1.2><span>ekaṁ samayaṁ bhagavā mithilāyaṁ viharati maghadevaambavane. </span><span class="translation sv">Так я слышал. Однажды Благословенный проживал в Митхиле в манговой роще Макхадэвы. </span></div><p><div class=verse-container id=mn83:2.1><span>Atha kho bhagavā aññatarasmiṁ padese sitaṁ pātvākāsi. </span><span class="translation sv">И тогда в некоем месте Благословенный улыбнулся. </span></div><p><div class=verse-container id=mn83:2.2><span>Atha kho āyasmato ānandassa etadahosi: </span><span class="translation sv">Мысль пришла к достопочтенному Ананде: </span></div><p><div class=verse-container id=mn83:2.3><span>“ko nu kho hetu, ko paccayo bhagavato sitassa pātukammāya? </span><span class="translation sv">«В чём условие, в чём причина улыбки Благословенного? </span></div><p><div class=verse-container id=mn83:2.4><span>Na akāraṇena tathāgatā sitaṁ pātukarontī”ti. </span><span class="translation sv">Татхагаты не улыбаются без причины». </span></div><p><div class=verse-container id=mn83:2.5><span>Atha kho āyasmā ānando ekaṁsaṁ cīvaraṁ katvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sv">Поэтому он закинул внешнее одеяние за плечо, сложил руки в почтительном приветствии Благословенного, и спросил его: </span></div><p><div class=verse-container id=mn83:2.6><span>“ko nu kho, bhante, hetu, ko paccayo bhagavato sitassa pātukammāya? </span><span class="translation sv">«В чём условие, в чём причина улыбки Благословенного? </span></div><p><div class=verse-container id=mn83:2.7><span>Na akāraṇena tathāgatā sitaṁ pātukarontī”ti. </span><span class="translation sv">Татхагаты не улыбаются без причины». </span></div><p><div class=verse-container id=mn83:3.1><span>“Bhūtapubbaṁ, ānanda, imissāyeva mithilāyaṁ rājā ahosi maghadevo nāma dhammiko dhammarājā dhamme ṭhito mahārājā; </span><span class="translation sv">«Однажды, Ананда, в этой самой Митхиле жил царь по имени Макхадэва. Он был праведным царём, который правил Дхаммой – великий царь, утверждённый в Дхамме. </span></div><p><div class=verse-container id=mn83:3.2><span>dhammaṁ carati brāhmaṇagahapatikesu negamesu ceva jānapadesu ca; </span><span class="translation sv">Он вёл себя в соответствии с Дхаммой наряду с брахманами и домохозяевами, горожанами и селянами, </span></div><p><div class=verse-container id=mn83:3.3><span>uposathañca upavasati cātuddasiṁ pañcadasiṁ aṭṭhamiñca pakkhassa. </span><span class="translation sv">и он соблюдал Упосатху на четырнадцатый, пятнадцатый, и восьмой день половины месяца. </span></div><p><div class=verse-container id=mn83:4.1><span>Atha kho, ānanda, rājā maghadevo bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena kappakaṁ āmantesi: </span><span class="translation sv">По истечении многих лет, многих сотен лет, многих тысяч лет, царь Макхадэва обратился к своему цирюльнику: </span></div><p><div class=verse-container id=mn83:4.2><span>‘yadā me, samma kappaka, passeyyāsi sirasmiṁ palitāni jātāni, atha me āroceyyāsī’ti. </span><span class="translation sv">«Дорогой цирюльник, когда увидишь седые волосы на моей голове, скажи мне». </span></div><p><div class=verse-container id=mn83:4.3><span>‘Evaṁ, devā’ti kho, ānanda, kappako rañño maghadevassa paccassosi. </span><span class="translation sv">«Да, ваше величество» – ответил тот. </span></div><p><div class=verse-container id=mn83:4.4><span>Addasā kho, ānanda, kappako bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena rañño maghadevassa sirasmiṁ palitāni jātāni. </span><span class="translation sv">И через много лет, много сотен лет, много тысяч лет цирюльник увидел седые волосы, растущие на голове царя Макхадэвы. </span></div><p><div class=verse-container id=mn83:4.5><span>Disvāna rājānaṁ maghadevaṁ etadavoca: </span><span class="translation sv">Он сказал царю: </span></div><p><div class=verse-container id=mn83:4.6><span>‘pātubhūtā kho devassa devadūtā, dissanti sirasmiṁ palitāni jātānī’ti. </span><span class="translation sv">«Небесные посланники появились, ваше величество. Седые волосы растут на голове вашего величества». </span></div><p><div class=verse-container id=mn83:4.7><span>‘Tena hi, samma kappaka, tāni palitāni sādhukaṁ saṇḍāsena uddharitvā mama añjalismiṁ patiṭṭhāpehī’ti. </span><span class="translation sv">«Хорошо, дорогой цирюльник, тщательно вырви пинцетом эти седые волосы и положи мне на ладонь». </span></div><p><div class=verse-container id=mn83:4.8><span>‘Evaṁ, devā’ti kho, ānanda, kappako rañño maghadevassa paṭissutvā tāni palitāni sādhukaṁ saṇḍāsena uddharitvā rañño maghadevassa añjalismiṁ patiṭṭhāpesi. </span><span class="translation sv">«Да, ваше величество» – ответил он, тщательно вырвал пинцетом эти седые волосы и положил их на ладонь царя. </span></div><p><div class=verse-container id=mn83:4.9><span>Atha kho, ānanda, rājā maghadevo kappakassa gāmavaraṁ datvā jeṭṭhaputtaṁ kumāraṁ āmantāpetvā etadavoca: </span><span class="translation sv">Тогда царь Макхадэва в качестве вознаграждения подарил своему цирюльнику [целую] деревню, позвал царевича, своего старшего сына, и сказал: </span></div><p><div class=verse-container id=mn83:4.10><span>‘pātubhūtā kho me, tāta kumāra, devadūtā; </span><span class="translation sv">«Дорогой царевич, появились небесные посланники. </span></div><p><div class=verse-container id=mn83:4.11><span>dissanti sirasmiṁ palitāni jātāni; </span><span class="translation sv">Седые волосы растут на моей голове. </span></div><p><div class=verse-container id=mn83:4.12><span>bhuttā kho pana me mānusakā kāmā; </span><span class="translation sv">Я наслаждался человеческими чувственными удовольствиями, </span></div><p><div class=verse-container id=mn83:4.13><span>samayo dibbe kāme pariyesituṁ. </span><span class="translation sv">А теперь пришла пора искать божественные чувственные удовольствия. </span></div><p><div class=verse-container id=mn83:4.14><span>Ehi tvaṁ, tāta kumāra, imaṁ rajjaṁ paṭipajja. </span><span class="translation sv">Ну же, дорогой царевич, принимай царствование. </span></div><p><div class=verse-container id=mn83:4.15><span>Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmi. </span><span class="translation sv">Я обрею волосы и бороду, надену жёлтые одежды, и оставлю жизнь домохозяйскую ради жизни бездомной. </span></div><p><div class=verse-container id=mn83:4.16><span>Tena hi, tāta kumāra, yadā tvampi passeyyāsi sirasmiṁ palitāni jātāni, atha kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyāsi. </span><span class="translation sv">А когда, дорогой царевич, ты также увидишь, что седые волосы растут на твоей голове, то тогда, в качестве вознаграждения подарив своему цирюльнику [целую] деревню, дав царевичу, твоему старшему сыну, тщательные наставления по царствованию, обрей волосы и бороду, надень жёлтые одежды, и оставь жизнь домохозяйскую ради жизни бездомной. </span></div><p><div class=verse-container id=mn83:4.17><span>Yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosi. </span><span class="translation sv">Продолжи эту благую практику, установленную мной, не будь последним. </span></div><p><div class=verse-container id=mn83:4.18><span>Yasmiṁ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti. </span><span class="translation sv">Ананда, когда живут два человека, тот, при ком происходит нарушение этой благой практики, и является последним из них. </span></div><p><div class=verse-container id=mn83:4.19><span>Taṁ tāhaṁ, tāta kumāra, evaṁ vadāmi—</span><span class="translation sv">Поэтому, дорогой царевич, я говорю тебе: </span></div><p><div class=verse-container id=mn83:4.20><span>yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosī’ti. </span><span class="translation sv">«Продолжи эту благую практику, установленную мной, Не будь последним». </span></div><p><div class=verse-container id=mn83:5.1><span>Atha kho, ānanda, rājā maghadevo kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji. </span><span class="translation sv">И затем, подарив в качестве вознаграждения своему цирюльнику [целую] деревню, тщательно наставив царевича, своего старшего сына, в царствовании, в манговой роще Макхадэвы он обрил свои волосы и бороду, надел жёлтые одежды, и оставил жизнь домохозяйскую ради жизни бездомной. </span></div><p><div class=verse-container id=mn83:5.2><span>So mettāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihāsi. </span><span class="translation sv">Он пребывал, наполняя первую сторону света умом, наделённым доброжелательностью, равно как и вторую, равно как и третью, равно как и четвёртую. Вверх, вниз, вокруг и всюду, и ко всем, как к самому себе, – он пребывал, охватывая и наполняя весь мир умом, наделённым доброжелательностью, – обильным, возвышенным, безмерным, не имеющим враждебности и недоброжелательности. </span></div><p><div class=verse-container id=mn83:5.3><span>Karuṇāsahagatena cetasā … </span><span class="translation sv">Он пребывал, наполняя первую сторону света умом, наделённым состраданием... </span></div><p><div class=verse-container id=mn83:5.4><span>muditāsahagatena cetasā … </span><span class="translation sv">сорадованием… </span></div><p><div class=verse-container id=mn83:5.5><span>upekkhāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. </span><span class="translation sv">невозмутимостью, равно как и вторую, равно как и третью, равно как и четвёртую. Вверх, вниз, вокруг и всюду, и ко всем, как к самому себе, – он пребывал, охватывая и наполняя весь мир умом, наделённым невозмутимостью, – обильным, возвышенным, безмерным, не имеющим враждебности и недоброжелательности. </span></div><p><div class=verse-container id=mn83:6.1><span>Rājā kho panānanda, maghadevo caturāsītivassasahassāni kumārakīḷitaṁ kīḷi, caturāsītivassasahassāni oparajjaṁ kāresi, caturāsītivassasahassāni rajjaṁ kāresi, caturāsītivassasahassāni imasmiṁyeva maghadevaambavane agārasmā anagāriyaṁ pabbajito brahmacariyamacari. </span><span class="translation sv">Восемьдесят четыре тысячи лет царь Макхадэва играл в детские игры. Восемьдесят четыре тысячи лет он был наместником. Восемьдесят четыре тысячи лет он правил царством. Восемьдесят четыре тысячи лет он вёл святую жизнь в этой роще Макхадэвы после того, как обрил волосы и бороду, надел жёлтые одежды, и оставил жизнь домохозяйскую ради жизни бездомной. </span></div><p><div class=verse-container id=mn83:6.2><span>So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi. </span><span class="translation sv">Развив четыре божественных обители, с распадом тела, после смерти, он перешёл в мир Брахмы. </span></div><p><div class=verse-container id=mn83:7.1><span>Atha kho rañño, ānanda, maghadevassa putto bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena kappakaṁ āmantesi: </span><span class="translation sv">По истечении многих лет, многих сотен лет, многих тысяч лет, сын царя Макхадэвы обратился к своему цирюльнику: </span></div><p><div class=verse-container id=mn83:7.2><span>‘yadā me, samma kappaka, passeyyāsi sirasmiṁ palitāni jātāni, atha kho āroceyyāsī’ti. </span><span class="translation sv">«Дорогой цирюльник, когда увидишь седые волосы на моей голове, скажи мне». </span></div><p><div class=verse-container id=mn83:7.3><span>‘Evaṁ, devā’ti kho, ānanda, kappako rañño maghadevassa puttassa paccassosi. </span><span class="translation sv">И всё произошло так же, как и в случае с его отцом. </span></div><p><div class=verse-container id=mn83:7.4><span>Addasā kho, ānanda, kappako bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena rañño maghadevassa puttassa sirasmiṁ palitāni jātāni. </span></div><p><div class=verse-container id=mn83:7.5><span>Disvāna rañño maghadevassa puttaṁ etadavoca: </span></div><p><div class=verse-container id=mn83:7.6><span>‘pātubhūtā kho devassa devadūtā; </span></div><p><div class=verse-container id=mn83:7.7><span>dissanti sirasmiṁ palitāni jātānī’ti. </span></div><p><div class=verse-container id=mn83:7.8><span>‘Tena hi, samma kappaka, tāni palitāni sādhukaṁ saṇḍāsena uddharitvā mama añjalismiṁ patiṭṭhāpehī’ti. </span></div><p><div class=verse-container id=mn83:7.9><span>‘Evaṁ, devā’ti kho, ānanda, kappako rañño maghadevassa puttassa paṭissutvā tāni palitāni sādhukaṁ saṇḍāsena uddharitvā rañño maghadevassa puttassa añjalismiṁ patiṭṭhāpesi. </span></div><p><div class=verse-container id=mn83:8.1><span>Atha kho, ānanda, rañño maghadevassa putto kappakassa gāmavaraṁ datvā jeṭṭhaputtaṁ kumāraṁ āmantāpetvā etadavoca: </span></div><p><div class=verse-container id=mn83:8.2><span>‘pātubhūtā kho me, tāta kumāra, devadūtā; </span></div><p><div class=verse-container id=mn83:8.3><span>dissanti sirasmiṁ palitāni jātāni; </span></div><p><div class=verse-container id=mn83:8.4><span>bhuttā kho pana me mānusakā kāmā; </span></div><p><div class=verse-container id=mn83:8.5><span>samayo dibbe kāme pariyesituṁ. </span></div><p><div class=verse-container id=mn83:8.6><span>Ehi tvaṁ, tāta kumāra, imaṁ rajjaṁ paṭipajja. </span></div><p><div class=verse-container id=mn83:8.7><span>Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmi. </span></div><p><div class=verse-container id=mn83:8.8><span>Tena hi, tāta kumāra, yadā tvampi passeyyāsi sirasmiṁ palitāni jātāni, atha kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyāsi. </span></div><p><div class=verse-container id=mn83:8.9><span>Yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosi. </span></div><p><div class=verse-container id=mn83:8.10><span>Yasmiṁ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti. </span></div><p><div class=verse-container id=mn83:8.11><span>Taṁ tāhaṁ, tāta kumāra, evaṁ vadāmi—</span></div><p><div class=verse-container id=mn83:8.12><span>yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosī’ti. </span></div><p><div class=verse-container id=mn83:9.1><span>Atha kho, ānanda, rañño maghadevassa putto kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji. </span></div><p><div class=verse-container id=mn83:9.2><span>So mettāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihāsi. </span></div><p><div class=verse-container id=mn83:9.3><span>Karuṇāsahagatena cetasā … </span></div><p><div class=verse-container id=mn83:9.4><span>muditāsahagatena cetasā … </span></div><p><div class=verse-container id=mn83:9.5><span>upekkhāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. </span></div><p><div class=verse-container id=mn83:9.6><span>Rañño kho panānanda, maghadevassa putto caturāsītivassasahassāni kumārakīḷitaṁ kīḷi, caturāsītivassasahassāni oparajjaṁ kāresi, caturāsītivassasahassāni rajjaṁ kāresi, caturāsītivassasahassāni imasmiṁyeva maghadevaambavane agārasmā anagāriyaṁ pabbajito brahmacariyamacari. </span></div><p><div class=verse-container id=mn83:9.7><span>So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi. </span><span class="translation sv">Развив четыре божественных обители, с распадом тела, после смерти, он перешёл в мир Брахмы. </span></div><p><div class=verse-container id=mn83:10.1><span>Rañño kho panānanda, maghadevassa puttapaputtakā tassa paramparā caturāsītirājasahassāni imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajiṁsu. </span><span class="translation sv">Потомки сына царя Макхадэвы в количестве восьмидесяти четырёх тысяч царей в линии преемственности, сбрив волосы и бороду, надев жёлтые одежды, оставляли жизнь домохозяйскую ради жизни бездомной в этой манговой роще Макхадэвы. </span></div><p><div class=verse-container id=mn83:10.2><span>Te mettāsahagatena cetasā ekaṁ disaṁ pharitvā vihariṁsu, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihariṁsu. </span><span class="translation sv">Они пребывали, наполняя первую сторону света умом, наделённым доброжелательностью... </span></div><p><div class=verse-container id=mn83:11.1><span>Karuṇāsahagatena cetasā … </span><span class="translation sv">состраданием… </span></div><p><div class=verse-container id=mn83:11.2><span>muditāsahagatena cetasā … </span><span class="translation sv">сорадованием… </span></div><p><div class=verse-container id=mn83:11.3><span>upekkhāsahagatena cetasā ekaṁ disaṁ pharitvā vihariṁsu, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihariṁsu. </span><span class="translation sv">невозмутимостью, равно как и вторую, равно как и третью, равно как и четвёртую. Вверх, вниз, вокруг и всюду, как к самому себе, – они пребывали, охватывая и наполняя весь мир умом, наделённым невозмутимостью, – обильным, возвышенным, безмерным, не имеющим враждебности и недоброжелательности. </span></div><p><div class=verse-container id=mn83:11.4><span>Caturāsītivassasahassāni kumārakīḷitaṁ kīḷiṁsu, caturāsītivassasahassāni oparajjaṁ kāresuṁ, caturāsītivassasahassāni rajjaṁ kāresuṁ, caturāsītivassasahassāni imasmiṁyeva maghadevaambavane agārasmā anagāriyaṁ pabbajitā brahmacariyamacariṁsu. </span><span class="translation sv">Восемьдесят четыре тысячи лет они играли в детские игры. Восемьдесят четыре тысячи лет они были наместниками. Восемьдесят четыре тысячи лет они правили царством. Восемьдесят четыре тысячи лет они вели святую жизнь в этой роще Макхадэвы после того, как обрили волосы и бороду, надели жёлтые одежды, и оставили жизнь домохозяйскую ради жизни бездомной. </span></div><p><div class=verse-container id=mn83:11.5><span>Te cattāro brahmavihāre bhāvetvā kāyassa bhedā paraṁ maraṇā brahmalokūpagā ahesuṁ. </span><span class="translation sv">Развив четыре божественных обители, с распадом тела, после смерти, они переходили в мир Брахмы. </span></div><p><div class=verse-container id=mn83:12.1><span>Nimi tesaṁ rājā pacchimako ahosi dhammiko dhammarājā dhamme ṭhito mahārājā; </span><span class="translation sv">Ними был последним из тех царей. Он был праведным царём, который правил Дхаммой – великий царь, утверждённый в Дхамме. </span></div><p><div class=verse-container id=mn83:12.2><span>dhammaṁ carati brāhmaṇagahapatikesu negamesu ceva jānapadesu ca; </span><span class="translation sv">Он вёл себя в соответствии с Дхаммой наряду с брахманами и домохозяевами, горожанами и селянами, </span></div><p><div class=verse-container id=mn83:12.3><span>uposathañca upavasati cātuddasiṁ pañcadasiṁ aṭṭhamiñca pakkhassa. </span><span class="translation sv">и он соблюдал Упосатху на четырнадцатый, пятнадцатый, и восьмой день половины месяца. </span></div><p><div class=verse-container id=mn83:13.1><span>Bhūtapubbaṁ, ānanda, devānaṁ tāvatiṁsānaṁ sudhammāyaṁ sabhāyaṁ sannisinnānaṁ sannipatitānaṁ ayamantarākathā udapādi: </span><span class="translation sv">Однажды, Ананда, когда боги мира Тридцати трёх собрались вместе и сидели в Судхамме, зале собраний, между ними случилась такая беседа: </span></div><p><div class=verse-container id=mn83:13.2><span>‘lābhā vata, bho, videhānaṁ, suladdhaṁ vata, bho, videhānaṁ, </span><span class="translation sv">«Какое благо, почтенные, для людей из Видехи, какое великое благо для людей из Видехи, </span></div><p><div class=verse-container id=mn83:13.3><span>yesaṁ nimi rājā dhammiko dhammarājā dhamme ṭhito mahārājā; </span><span class="translation sv">что их царь Ними – праведный царь, который правит Дхаммой… </span></div><p><div class=verse-container id=mn83:13.4><span>dhammaṁ carati brāhmaṇagahapatikesu negamesu ceva jānapadesu ca; </span><span class="translation sv">ведёт себя в соответствии с Дхаммой наряду с брахманами и домохозяевами, горожанами и селянами, </span></div><p><div class=verse-container id=mn83:13.5><span>uposathañca upavasati cātuddasiṁ pañcadasiṁ aṭṭhamiñca pakkhassā’ti. </span><span class="translation sv">и соблюдает Упосатху на четырнадцатый, пятнадцатый, и восьмой день половины месяца». </span></div><p><div class=verse-container id=mn83:13.6><span>Atha kho, ānanda, sakko devānamindo deve tāvatiṁse āmantesi: </span><span class="translation sv">И тогда Сакка, царь богов, обратился к богам мира Тридцати трёх: </span></div><p><div class=verse-container id=mn83:13.7><span>‘iccheyyātha no tumhe, mārisā, nimiṁ rājānaṁ daṭṭhun’ti? </span><span class="translation sv">«Почтенные, хотите ли вы повидать царя Ними?» </span></div><p><div class=verse-container id=mn83:13.8><span>‘Icchāma mayaṁ, mārisa, nimiṁ rājānaṁ daṭṭhun’ti. </span><span class="translation sv">«Почтенный, мы хотели бы повидать царя Ними». </span></div><p><div class=verse-container id=mn83:13.9><span>Tena kho pana, ānanda, samayena nimi rājā tadahuposathe pannarase sīsaṁnhāto uposathiko uparipāsādavaragato nisinno hoti. </span><span class="translation sv">И в то время на Упосатху, на пятнадцатый день, царь Ними вымыл голову и спустился в нижние апартаменты дворца, где и сидел, соблюдая Упосатху. </span></div><p><div class=verse-container id=mn83:13.10><span>Atha kho, ānanda, sakko devānamindo—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—devesu tāvatiṁsesu antarahito nimissa rañño pamukhe pāturahosi. </span><span class="translation sv">И тогда, подобно тому как сильный человек мог бы распрямить согнутую руку или согнуть распрямлённую, Сакка, царь богов, исчез из мира Тридцати трёх и возник перед царём Ними. </span></div><p><div class=verse-container id=mn83:13.11><span>Atha kho, ānanda, sakko devānamindo nimiṁ rājānaṁ etadavoca: </span><span class="translation sv">Он сказал царю: </span></div><p><div class=verse-container id=mn83:13.12><span>‘lābhā te, mahārāja, suladdhaṁ te, mahārāja. </span><span class="translation sv">«Какое благо для тебя, великий царь, какое великое благо для тебя, великий царь. </span></div><p><div class=verse-container id=mn83:13.13><span>Devā, mahārāja, tāvatiṁsā sudhammāyaṁ sabhāyaṁ kittayamānarūpā sannisinnā: </span><span class="translation sv">Когда боги мира Тридцати трёх собрались вместе и сидели в Судхамме, зале собраний, между ними случилась такая беседа: «Какое благо… соблюдает Упосатху на четырнадцатый, пятнадцатый, и восьмой день половины месяца». </span></div><p><div class=verse-container id=mn83:13.14><span>“lābhā vata, bho, videhānaṁ, suladdhaṁ vata, bho, videhānaṁ, </span></div><p><div class=verse-container id=mn83:13.15><span>yesaṁ nimi rājā dhammiko dhammarājā dhamme ṭhito mahārājā; </span></div><p><div class=verse-container id=mn83:13.16><span>dhammaṁ carati brāhmaṇagahapatikesu negamesu ceva jānapadesu ca; </span></div><p><div class=verse-container id=mn83:13.17><span>uposathañca upavasati cātuddasiṁ pañcadasiṁ aṭṭhamiñca pakkhassā”ti. </span></div><p><div class=verse-container id=mn83:13.18><span>Devā te, mahārāja, tāvatiṁsā dassanakāmā. </span><span class="translation sv">Великий царь, боги хотят тебя видеть. </span></div><p><div class=verse-container id=mn83:13.19><span>Tassa te ahaṁ, mahārāja, sahassayuttaṁ ājaññarathaṁ pahiṇissāmi; </span><span class="translation sv">Я отправлю за тобой, великий царь, колесницу, запряжённую тысячей чистокровных скакунов. </span></div><p><div class=verse-container id=mn83:13.20><span>abhiruheyyāsi, mahārāja, dibbaṁ yānaṁ avikampamāno’ti. </span><span class="translation sv">Великий царь, взбирайся на божественную колесницу! Без колебаний!» </span></div><p><div class=verse-container id=mn83:13.21><span>Adhivāsesi kho, ānanda, nimi rājā tuṇhībhāvena. </span><span class="translation sv">Царь Ними молча согласился. </span></div><p><div class=verse-container id=mn83:13.22><span>Atha kho, ānanda, sakko devānamindo nimissa rañño adhivāsanaṁ viditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—nimissa rañño pamukhe antarahito devesu tāvatiṁsesu pāturahosi. </span><span class="translation sv">И тогда, подобно тому, как сильный человек мог бы распрямить согнутую руку или согнуть распрямлённую, Сакка, царь богов, исчез перед царём Ними и возник среди богов мира Тридцати трёх. </span></div><p><div class=verse-container id=mn83:14.1><span>Atha kho, ānanda, sakko devānamindo mātaliṁ saṅgāhakaṁ āmantesi: </span><span class="translation sv">И тогда Сакка, царь богов, обратился к своему колесничему Матали: </span></div><p><div class=verse-container id=mn83:14.2><span>‘ehi tvaṁ, samma mātali, sahassayuttaṁ ājaññarathaṁ yojetvā nimiṁ rājānaṁ upasaṅkamitvā evaṁ vadehi—</span><span class="translation sv">«Ну же, дорогой Матали, приготовь колесницу, запряжённую тысячей чистокровных скакунов, отправляйся к царю Ними и скажи: </span></div><p><div class=verse-container id=mn83:14.3><span>ayaṁ te, mahārāja, sahassayutto ājaññaratho sakkena devānamindena pesito; </span><span class="translation sv">«Великий царь, эту колесницу, запряжённую тысячей чистокровных скакунов, послал за тобой царь богов Сакка. </span></div><p><div class=verse-container id=mn83:14.4><span>abhiruheyyāsi, mahārāja, dibbaṁ yānaṁ avikampamāno’ti. </span><span class="translation sv">Великий царь, взбирайся на божественную колесницу! Без колебаний!» </span></div><p><div class=verse-container id=mn83:14.5><span>‘Evaṁ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṁ ājaññarathaṁ yojetvā nimiṁ rājānaṁ upasaṅkamitvā etadavoca: </span><span class="translation sv">«Да, ваше величество» – ответил колесничий Матали. И приготовив колесницу, запряжённую тысячей чистокровных скакунов, он отправился к царю Ними и сказал: </span></div><p><div class=verse-container id=mn83:14.6><span>‘ayaṁ te, mahārāja, sahassayutto ājaññaratho sakkena devānamindena pesito; </span><span class="translation sv">«Великий царь, эту колесницу, запряжённую тысячей чистокровных скакунов, послал за тобой царь богов Сакка. </span></div><p><div class=verse-container id=mn83:14.7><span>abhiruha, mahārāja, dibbaṁ yānaṁ avikampamāno. </span><span class="translation sv">Великий царь, взбирайся на божественную колесницу! Без колебаний! </span></div><p><div class=verse-container id=mn83:14.8><span>Api ca, mahārāja, katamena taṁ nemi, yena vā pāpakammā pāpakānaṁ kammānaṁ vipākaṁ paṭisaṁvedenti, yena vā kalyāṇakammā kalyāṇakammānaṁ vipākaṁ paṭisaṁvedentī’ti? </span><span class="translation sv">Но, великий царь, каким путём мне везти тебя: тем, посредством которого свершители зла переживают результаты своих злых деяний, или же тем, посредством которого свершители блага переживают результаты благих деяний?» </span></div><p><div class=verse-container id=mn83:14.9><span>‘Ubhayeneva maṁ, mātali, nehī’ti. </span><span class="translation sv">«Вези меня обоими путями, Матали». </span></div><p><div class=verse-container id=mn83:15.1><span>Sampavesesi kho, ānanda, mātali, saṅgāhako nimiṁ rājānaṁ sudhammaṁ sabhaṁ. </span><span class="translation sv">Матали привёз царя Ними в Судхамму, зал собраний. </span></div><p><div class=verse-container id=mn83:15.2><span>Addasā kho, ānanda, sakko devānamindo nimiṁ rājānaṁ dūratova āgacchantaṁ. </span><span class="translation sv">Сакка, царь богов, увидел царя Ними издали </span></div><p><div class=verse-container id=mn83:15.3><span>Disvāna nimiṁ rājānaṁ etadavoca: </span><span class="translation sv">и сказал ему: </span></div><p><div class=verse-container id=mn83:15.4><span>‘ehi kho, mahārāja. </span><span class="translation sv">«Идём, великий царь! </span></div><p><div class=verse-container id=mn83:15.5><span>Svāgataṁ, mahārāja. </span><span class="translation sv">Добро пожаловать, великий царь! </span></div><p><div class=verse-container id=mn83:15.6><span>Devā te dassanakāmā, mahārāja, tāvatiṁsā sudhammāyaṁ sabhāyaṁ kittayamānarūpā sannisinnā: </span><span class="translation sv">Боги мира Тридцати трёх, великий царь, сидят в Судхамме, зале собраний, и говорят так: «Какое благо… соблюдает Упосатху на четырнадцатый, пятнадцатый, и восьмой день половины месяца». </span></div><p><div class=verse-container id=mn83:15.7><span>“lābhā vata, bho, videhānaṁ, suladdhaṁ vata, bho, videhānaṁ, </span></div><p><div class=verse-container id=mn83:15.8><span>yesaṁ nimi rājā dhammiko dhammarājā dhamme ṭhito mahārājā; </span></div><p><div class=verse-container id=mn83:15.9><span>dhammaṁ carati brāhmaṇagahapatikesu negamesu ceva jānapadesu ca; </span></div><p><div class=verse-container id=mn83:15.10><span>uposathañca upavasati cātuddasiṁ pañcadasiṁ aṭṭhamiñca pakkhassā”ti. </span></div><p><div class=verse-container id=mn83:15.11><span>Devā te, mahārāja, tāvatiṁsā dassanakāmā. </span><span class="translation sv">Великий царь, боги мира Тридцати трёх желают тебя видеть. </span></div><p><div class=verse-container id=mn83:15.12><span>Abhirama, mahārāja, devesu devānubhāvenā’ti. </span><span class="translation sv">Великий царь, наслаждайся небесным могуществом среди богов». </span></div><p><div class=verse-container id=mn83:15.13><span>‘Alaṁ, mārisa, tattheva maṁ mithilaṁ paṭinetu. </span><span class="translation sv">«Довольно, почтенный. Пусть колесничий отвезёт меня обратно в Митхилу. </span></div><p><div class=verse-container id=mn83:15.14><span>Tathāhaṁ dhammaṁ carissāmi brāhmaṇagahapatikesu negamesu ceva jānapadesu ca; </span><span class="translation sv">Там я буду вести себя в соответствии с Дхаммой среди брахманов, домохозяев, горожан и селян. </span></div><p><div class=verse-container id=mn83:15.15><span>uposathañca upavasāmi cātuddasiṁ pañcadasiṁ aṭṭhamiñca pakkhassā’ti. </span><span class="translation sv">Там я буду соблюдать Упосатху на четырнадцатый, пятнадцатый, и восьмой день половины месяца». </span></div><p><div class=verse-container id=mn83:16.1><span>Atha kho, ānanda, sakko devānamindo mātaliṁ saṅgāhakaṁ āmantesi: </span><span class="translation sv">И тогда Сакка, царь богов, обратился к своему колесничему Матали: </span></div><p><div class=verse-container id=mn83:16.2><span>‘ehi tvaṁ, samma mātali, sahassayuttaṁ ājaññarathaṁ yojetvā nimiṁ rājānaṁ tattheva mithilaṁ paṭinehī’ti. </span><span class="translation sv">«Ну же, дорогой Матали, подготовь колесницу, запряжённую тысячей чистокровных скакунов, и вези царя Ними обратно в Митхилу». </span></div><p><div class=verse-container id=mn83:16.3><span>‘Evaṁ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṁ ājaññarathaṁ yojetvā nimiṁ rājānaṁ tattheva mithilaṁ paṭinesi. </span><span class="translation sv">«Да, ваше величество» – ответил колесничий Матали. И подготовив колесницу, запряжённую тысячей чистокровных скакунов, он отвёз царя Ними обратно в Митхилу. </span></div><p><div class=verse-container id=mn83:16.4><span>Tatra sudaṁ, ānanda, nimi rājā dhammaṁ carati brāhmaṇagahapatikesu negamesu ceva jānapadesu ca, uposathañca upavasati cātuddasiṁ pañcadasiṁ aṭṭhamiñca pakkhassāti. </span><span class="translation sv">И там царь Ними действительно вёл себя в соответствии с Дхаммой среди брахманов, домохозяев, горожан и селян. Там он соблюдал Упосатху на четырнадцатый, пятнадцатый, и восьмой день половины месяца. </span></div><p><div class=verse-container id=mn83:16.5><span>Atha kho, ānanda, nimi rājā bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena kappakaṁ āmantesi: </span><span class="translation sv">И тогда по истечении многих лет, многих сотен лет, многих тысяч лет, царь Ними обратился к своему цирюльнику: </span></div><p><div class=verse-container id=mn83:16.6><span>‘yadā me, samma kappaka, passeyyāsi sirasmiṁ palitāni jātāni, atha me āroceyyāsī’ti. </span><span class="translation sv">«Дорогой цирюльник, когда увидишь седые волосы на моей голове, скажи мне». </span></div><p><div class=verse-container id=mn83:16.7><span>‘Evaṁ, devā’ti kho, ānanda, kappako nimissa rañño paccassosi. </span><span class="translation sv">И всё произошло как прежде. </span></div><p><div class=verse-container id=mn83:16.8><span>Addasā kho, ānanda, kappako bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena nimissa rañño sirasmiṁ palitāni jātāni. </span></div><p><div class=verse-container id=mn83:16.9><span>Disvāna nimiṁ rājānaṁ etadavoca: </span></div><p><div class=verse-container id=mn83:16.10><span>‘pātubhūtā kho devassa devadūtā; </span></div><p><div class=verse-container id=mn83:16.11><span>dissanti sirasmiṁ palitāni jātānī’ti. </span></div><p><div class=verse-container id=mn83:16.12><span>‘Tena hi, samma kappaka, tāni palitāni sādhukaṁ saṇḍāsena uddharitvā mama añjalismiṁ patiṭṭhāpehī’ti. </span></div><p><div class=verse-container id=mn83:16.13><span>‘Evaṁ, devā’ti kho, ānanda, kappako nimissa rañño paṭissutvā tāni palitāni sādhukaṁ saṇḍāsena uddharitvā nimissa rañño añjalismiṁ patiṭṭhāpesi. </span></div><p><div class=verse-container id=mn83:16.14><span>Atha kho, ānanda, nimi rājā kappakassa gāmavaraṁ datvā jeṭṭhaputtaṁ kumāraṁ āmantāpetvā etadavoca: </span></div><p><div class=verse-container id=mn83:16.15><span>‘pātubhūtā kho me, tāta kumāra, devadūtā; </span></div><p><div class=verse-container id=mn83:16.16><span>dissanti sirasmiṁ palitāni jātāni; </span></div><p><div class=verse-container id=mn83:16.17><span>bhuttā kho pana me mānusakā kāmā; </span></div><p><div class=verse-container id=mn83:16.18><span>samayo dibbe kāme pariyesituṁ. </span></div><p><div class=verse-container id=mn83:16.19><span>Ehi tvaṁ, tāta kumāra, imaṁ rajjaṁ paṭipajja. </span></div><p><div class=verse-container id=mn83:16.20><span>Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmi. </span></div><p><div class=verse-container id=mn83:16.21><span>Tena hi, tāta kumāra, yadā tvampi passeyyāsi sirasmiṁ palitāni jātāni, atha kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyāsi. </span></div><p><div class=verse-container id=mn83:16.22><span>Yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosi. </span></div><p><div class=verse-container id=mn83:16.23><span>Yasmiṁ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti. </span></div><p><div class=verse-container id=mn83:16.24><span>Taṁ tāhaṁ, tāta kumāra, evaṁ vadāmi: </span></div><p><div class=verse-container id=mn83:16.25><span>“yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosī”’ti. </span></div><p><div class=verse-container id=mn83:17-19.1><span>Atha kho, ānanda, nimi rājā kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji. </span></div><p><div class=verse-container id=mn83:17-19.2><span>So mettāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihāsi. </span></div><p><div class=verse-container id=mn83:17-19.3><span>Karuṇāsahagatena cetasā … </span></div><p><div class=verse-container id=mn83:17-19.4><span>muditāsahagatena cetasā … </span></div><p><div class=verse-container id=mn83:17-19.5><span>upekkhāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. </span></div><p><div class=verse-container id=mn83:17-19.6><span>Nimi kho panānanda, rājā caturāsītivassasahassāni kumārakīḷitaṁ kīḷi, caturāsītivassasahassāni oparajjaṁ kāresi, caturāsītivassasahassāni rajjaṁ kāresi, caturāsītivassasahassāni imasmiṁyeva maghadevaambavane agārasmā anagāriyaṁ pabbajito brahmacariyamacari. </span></div><p><div class=verse-container id=mn83:17-19.7><span>So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi. </span><span class="translation sv">…Развив четыре божественных обители, с распадом тела, после смерти, он перешёл в мир Брахмы. </span></div><p><div class=verse-container id=mn83:20.1><span>Nimissa kho panānanda, rañño kaḷārajanako nāma putto ahosi. </span><span class="translation sv">У царя Ними был сын по имени Калараджанака. </span></div><p><div class=verse-container id=mn83:20.2><span>Na so agārasmā anagāriyaṁ pabbaji. </span><span class="translation sv">Он не оставил жизнь домохозяйскую ради жизни бездомной. </span></div><p><div class=verse-container id=mn83:20.3><span>So taṁ kalyāṇaṁ vattaṁ samucchindi. </span><span class="translation sv">Он нарушил эту благую практику. </span></div><p><div class=verse-container id=mn83:20.4><span>So tesaṁ antimapuriso ahosi. </span><span class="translation sv">Он был последним из них. </span></div><p><div class=verse-container id=mn83:21.1><span>Siyā kho pana te, ānanda, evamassa: </span><span class="translation sv">И теперь, Ананда, ты можешь подумать так: </span></div><p><div class=verse-container id=mn83:21.2><span>‘añño nūna tena samayena rājā maghadevo ahosi, yena taṁ kalyāṇaṁ vattaṁ nihitan’ti. </span><span class="translation sv">«Вне сомнений, в том случае этим царём Макхадэвой, который установил эту благую практику, был кто-то другой». </span></div><p><div class=verse-container id=mn83:21.3><span>Na kho panetaṁ, ānanda, evaṁ daṭṭhabbaṁ. </span><span class="translation sv">Но тебе не следует так считать. </span></div><p><div class=verse-container id=mn83:21.4><span>Ahaṁ tena samayena rājā maghadevo ahosiṁ. </span><span class="translation sv">Я был этим царём Макхадэвой. </span></div><p><div class=verse-container id=mn83:21.5><span>Ahaṁ taṁ kalyāṇaṁ vattaṁ nihiniṁ, mayā taṁ kalyāṇaṁ vattaṁ nihitaṁ; </span><span class="translation sv">Я установил эту благую практику, </span></div><p><div class=verse-container id=mn83:21.6><span>pacchimā janatā anuppavattesi. </span><span class="translation sv">и последующие поколения продолжали эту благую практику, установленную мной. </span></div><p><div class=verse-container id=mn83:21.7><span>Taṁ kho panānanda, kalyāṇaṁ vattaṁ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, yāvadeva brahmalokūpapattiyā. </span><span class="translation sv">Но тот вид практики не ведёт к утрате очарованности, к бесстрастию, к прекращению, к покою, к прямому знанию, к просветлению, к ниббане, но [ведёт] только к перерождению в мире Брахмы. </span></div><p><div class=verse-container id=mn83:21.8><span>Idaṁ kho panānanda, etarahi mayā kalyāṇaṁ vattaṁ nihitaṁ ekantanibbidāya virāgāya nirodhāya upasamāya abhiññāya sambodhāya nibbānāya saṁvattati. </span><span class="translation sv">Но есть этот вид благой практики, который был установлен мной сейчас, и который ведёт к полной утрате очарованности… ниббане. </span></div><p><div class=verse-container id=mn83:21.9><span>Katamañcānanda, etarahi mayā kalyāṇaṁ vattaṁ nihitaṁ ekantanibbidāya virāgāya nirodhāya upasamāya abhiññāya sambodhāya nibbānāya saṁvattati? </span><span class="translation sv">И что это за вид практики? </span></div><p><div class=verse-container id=mn83:21.10><span>Ayameva ariyo aṭṭhaṅgiko maggo, seyyathidaṁ—</span><span class="translation sv">Это тот самый Благородный восьмеричный путь, то есть </span></div><p><div class=verse-container id=mn83:21.11><span>sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. </span><span class="translation sv">правильные воззрения, правильное устремление, правильная речь, правильные действия, правильные средства к жизни, правильное усилие, правильная осознанность и правильное сосредоточение. </span></div><p><div class=verse-container id=mn83:21.12><span>Idaṁ kho, ānanda, etarahi mayā kalyāṇaṁ vattaṁ nihitaṁ ekantanibbidāya virāgāya nirodhāya upasamāya abhiññāya sambodhāya nibbānāya saṁvattati. </span><span class="translation sv">Этот вид благой практики был установлен мной сейчас, и он ведёт к полной утрате очарованности… ниббане. </span></div><p><div class=verse-container id=mn83:21.13><span>Taṁ vo ahaṁ, ānanda, evaṁ vadāmi: </span><span class="translation sv">Поэтому, Ананда, я говорю тебе: </span></div><p><div class=verse-container id=mn83:21.14><span>‘yena me idaṁ kalyāṇaṁ vattaṁ nihitaṁ anuppavatteyyātha, mā kho me tumhe antimapurisā ahuvattha’. </span><span class="translation sv">«Продолжай эту благую практику, которая была установлена мной. Не будь последним. </span></div><p><div class=verse-container id=mn83:21.15><span>Yasmiṁ kho, ānanda, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti. </span><span class="translation sv">Ананда, когда живут два человека, тот, при ком происходит нарушение этой благой практики, и является последним из них. </span></div><p><div class=verse-container id=mn83:21.16><span>Taṁ vo ahaṁ, ānanda, evaṁ vadāmi: </span><span class="translation sv">Поэтому, Ананда, я говорю тебе: </span></div><p><div class=verse-container id=mn83:21.17><span>‘yena me idaṁ kalyāṇaṁ vattaṁ nihitaṁ anuppavatteyyātha, mā kho me tumhe antimapurisā ahuvatthā’”ti. </span><span class="translation sv">«Продолжай эту благую практику, которая была установлена мной. Не будь последним». </span></div><p><div class=verse-container id=mn83:21.18><span>Idamavoca bhagavā. </span><span class="translation sv">Так сказал Благословенный. </span></div><p><div class=verse-container id=mn83:21.19><span>Attamano āyasmā ānando bhagavato bhāsitaṁ abhinandīti. </span><span class="translation sv">Достопочтенный Ананда был доволен и восхитился словами Благословенного. </span></div><p><div class=verse-container id=mn83:21.20><span>Maghadevasuttaṁ niṭṭhitaṁ tatiyaṁ. </span></div><div class=flex-between><a href=/canon/ru/pli/ms/sutta/mn/mn0082.html>Previous</a><a href=/canon/ru/pli/ms/sutta/mn/mn0084.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>