<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0002.html>Deutsch</a> , <a href=/canon/en/pli/ms/sutta/mn/mn0002.html>English</a> , <a href=/canon/gu/pli/ms/sutta/mn/mn0002.html>ગુજરાતી</a> , <a href=/canon/hi/pli/ms/sutta/mn/mn0002.html>हिन्दी</a> , <a href=/canon/lt/pli/ms/sutta/mn/mn0002.html>Lietuvių kalba</a> , <a href=/canon/pl/pli/ms/sutta/mn/mn0002.html>Polski</a> , <a href=/canon/sr/pli/ms/sutta/mn/mn0002.html>Srpski</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0001.html>Previous</a><a href=/canon/ru/pli/ms/sutta/mn/mn0003.html>Next</a></div><p id=mn2:0.1><span class=root>Majjhima Nikāya 2 </span><br> <span class=sv>Мадджхима Никая 2 </span><br><p id=mn2:0.2><span class="root big-bold">Sabbāsavasutta </span><br> <span class=sv>Все пятна загрязнений ума</span><br><p id=mn2:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn2:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи в роще Джеты в парке Анатхапиндики. </span><br><p id=mn2:1.3><span class=root>Tatra kho bhagavā bhikkhū āmantesi: </span><br> <span class=sv>Там он обратился к монахам: </span><br><p id=mn2:1.4><span class=root>“bhikkhavo”ti. </span><br> <span class=sv>– Монахи! </span><br><p id=mn2:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sv>– Уважаемый, – ответили они. </span><br><p id=mn2:1.6><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn2:2.1><span class=root>“sabbāsavasaṁvarapariyāyaṁ vo, bhikkhave, desessāmi. </span><br> <span class=sv>– Монахи, я дам вам наставление о сдерживании всех пятен [загрязнений ума]. </span><br><p id=mn2:2.2><span class=root>Taṁ suṇātha, sādhukaṁ manasi karotha, bhāsissāmī”ti. </span><br> <span class=sv>Слушайте внимательно то, о чём я буду говорить.” </span><br><p id=mn2:2.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sv>– Да, уважаемый, – ответили они.</span><br><p id=mn2:2.4><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn2:3.1><span class=root>“Jānato ahaṁ, bhikkhave, passato āsavānaṁ khayaṁ vadāmi, no ajānato no apassato. </span><br> <span class=sv>– Монахи, я говорю вам, уничтожение пятен возможно для того, кто знает и видит, а не для того, кто не знает и не видит</span><br><p id=mn2:3.2><span class=root>Kiñca, bhikkhave, jānato kiñca passato āsavānaṁ khayaṁ vadāmi? </span><br> <span class=sv>Знает и видит что? </span><br><p id=mn2:3.3><span class=root>Yoniso ca manasikāraṁ ayoniso ca manasikāraṁ. </span><br> <span class=sv>[Знает и видит] мудрое внимание и немудрое внимание </span><br><p id=mn2:3.4><span class=root>Ayoniso, bhikkhave, manasikaroto anuppannā ceva āsavā uppajjanti, uppannā ca āsavā pavaḍḍhanti; </span><br> <span class=sv>Когда человек направляет внимание немудро, невозникшие пятна возникают, а возникшие пятна увеличиваются. </span><br><p id=mn2:3.5><span class=root>yoniso ca kho, bhikkhave, manasikaroto anuppannā ceva āsavā na uppajjanti, uppannā ca āsavā pahīyanti. </span><br> <span class=sv>Когда человек направляет внимание мудро, невозникшие пятна не возникают, а возникшие пятна отбрасываются. </span><br><p id=mn2:4.1><span class=root>Atthi, bhikkhave, āsavā dassanā pahātabbā, atthi āsavā saṁvarā pahātabbā, atthi āsavā paṭisevanā pahātabbā, atthi āsavā adhivāsanā pahātabbā, atthi āsavā parivajjanā pahātabbā, atthi āsavā vinodanā pahātabbā, atthi āsavā bhāvanā pahātabbā. </span><br> <span class=sv>Монахи, есть пятна, которые следует отбрасывать видением, есть пятна, которые следует отбрасывать сдерживанием, есть пятна, которые следует отбрасывать использованием, есть пятна, которые следует отбрасывать терпением, есть пятна, которые следует отбрасывать избеганием, есть пятна, которые следует отбрасывать устранением, есть пятна, которые следует отбрасывать развитием. </span><br><p id=mn2:5.0><span class=root>1. Dassanāpahātabbaāsava </span><br> <span class=sv>1. Пятна, отбрасываемые видением </span><br><p id=mn2:5.1><span class=root>Katame ca, bhikkhave, āsavā dassanā pahātabbā? </span><br> <span class=sv>И какие пятна [загрязнений ума], монахи, следует отбрасывать видением? </span><br><p id=mn2:5.2><span class=root>Idha, bhikkhave, assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto—</span><br> <span class=sv>Вот, монахи, необученный заурядный человек, который не уважает Благородных, неумелый и нетренированный в их Дхамме, который не уважает чистых людей, неумелый и нетренированный в их Дхамме, </span><br><p id=mn2:5.3><span class=root>manasikaraṇīye dhamme nappajānāti, amanasikaraṇīye dhamme nappajānāti. </span><br> <span class=sv>не понимает, какие вещи подходят для внимания, а какие вещи не подходят для внимания. </span><br><p id=mn2:5.4><span class=root>So manasikaraṇīye dhamme appajānanto amanasikaraṇīye dhamme appajānanto, ye dhammā na manasikaraṇīyā, te dhamme manasi karoti, ye dhammā manasikaraṇīyā te dhamme na manasi karoti. </span><br> <span class=sv>Поскольку это так, он направляет внимание на те вещи, которые не подходят для внимания, и не направляет внимание на те вещи, которые подходят для внимания. </span><br><p id=mn2:6.1><span class=root>Katame ca, bhikkhave, dhammā na manasikaraṇīyā ye dhamme manasi karoti? </span><br> <span class=sv>И каковы неподходящие для внимания вещи, на которые он направляет внимание? </span><br><p id=mn2:6.2><span class=root>Yassa, bhikkhave, dhamme manasikaroto anuppanno vā kāmāsavo uppajjati, uppanno vā kāmāsavo pavaḍḍhati; </span><br> <span class=sv>Это такие вещи, что когда он направляет на них внимание, невозникшее пятно чувственного желания возникает в нём, а возникшее пятно чувственного желания увеличивается; </span><br><p id=mn2:6.3><span class=root>anuppanno vā bhavāsavo uppajjati, uppanno vā bhavāsavo pavaḍḍhati; </span><br> <span class=sv>невозникшее пятно существования возникает в нём, а возникшее пятно существования увеличивается; </span><br><p id=mn2:6.4><span class=root>anuppanno vā avijjāsavo uppajjati, uppanno vā avijjāsavo pavaḍḍhati—</span><br> <span class=sv>невозникшее пятно неведения возникает в нём, а возникшее пятно неведения увеличивается. </span><br><p id=mn2:6.5><span class=root>ime dhammā na manasikaraṇīyā ye dhamme manasi karoti. </span><br> <span class=sv>Таковы неподходящие для внимания вещи, на которые он направляет внимание. </span><br><p id=mn2:6.6><span class=root>Katame ca, bhikkhave, dhammā manasikaraṇīyā ye dhamme na manasi karoti? </span><br> <span class=sv>И каковы подходящие для внимания вещи, на которые он не направляет внимание?</span><br><p id=mn2:6.7><span class=root>Yassa, bhikkhave, dhamme manasikaroto anuppanno vā kāmāsavo na uppajjati, uppanno vā kāmāsavo pahīyati; </span><br> <span class=sv>Это такие вещи, что когда он направляет на них внимание, невозникшее пятно чувственного желания не возникает в нём, а возникшее пятно чувственного желания отбрасывается; </span><br><p id=mn2:6.8><span class=root>anuppanno vā bhavāsavo na uppajjati, uppanno vā bhavāsavo pahīyati; </span><br> <span class=sv>невозникшее пятно существования не возникает в нём, а возникшее пятно существования отбрасывается; </span><br><p id=mn2:6.9><span class=root>anuppanno vā avijjāsavo na uppajjati, uppanno vā avijjāsavo pahīyati—</span><br> <span class=sv>невозникшее пятно неведения не возникает в нём, а возникшее пятно неведения отбрасывается. </span><br><p id=mn2:6.10><span class=root>ime dhammā manasikaraṇīyā ye dhamme na manasi karoti. </span><br> <span class=sv>Таковы подходящие для внимания вещи, на которые он не направляет внимание. </span><br><p id=mn2:7.1><span class=root>Tassa amanasikaraṇīyānaṁ dhammānaṁ manasikārā manasikaraṇīyānaṁ dhammānaṁ amanasikārā anuppannā ceva āsavā uppajjanti uppannā ca āsavā pavaḍḍhanti. </span><br> <span class=sv>Направляя внимание на неподходящие для внимания вещи и не направляя внимание на подходящие для внимания вещи, [он делает так, что и] невозникшие пятна возникают в нём, и возникшие пятна увеличиваются. </span><br><p id=mn2:7.2><span class=root>So evaṁ ayoniso manasi karoti: </span><br> <span class=sv>Вот как он немудро направляет внимание: </span><br><p id=mn2:7.3><span class=root>‘ahosiṁ nu kho ahaṁ atītamaddhānaṁ? Na nu kho ahosiṁ atītamaddhānaṁ? Kiṁ nu kho ahosiṁ atītamaddhānaṁ? Kathaṁ nu kho ahosiṁ atītamaddhānaṁ? Kiṁ hutvā kiṁ ahosiṁ nu kho ahaṁ atītamaddhānaṁ? </span><br> <span class=sv>«Был ли я в прошлом? Не было ли меня в прошлом? Чем я был в прошлом? Каким я был в прошлом? Будучи чем, я стал таким в прошлом? </span><br><p id=mn2:7.4><span class=root>Bhavissāmi nu kho ahaṁ anāgatamaddhānaṁ? Na nu kho bhavissāmi anāgatamaddhānaṁ? Kiṁ nu kho bhavissāmi anāgatamaddhānaṁ? Kathaṁ nu kho bhavissāmi anāgatamaddhānaṁ? Kiṁ hutvā kiṁ bhavissāmi nu kho ahaṁ anāgatamaddhānan’ti? </span><br> <span class=sv>Буду ли я в будущем? Не будет ли меня в будущем? Чем я буду в будущем? Каким я буду в будущем? Будучи чем, я буду таким в будущем?» </span><br><p id=mn2:7.5><span class=root>Etarahi vā paccuppannamaddhānaṁ ajjhattaṁ kathaṅkathī hoti: </span><br> <span class=sv>Или вместо этого он внутренне запутан в отношении настоящего: </span><br><p id=mn2:7.6><span class=root>‘ahaṁ nu khosmi? No nu khosmi? Kiṁ nu khosmi? Kathaṁ nu khosmi? Ayaṁ nu kho satto kuto āgato? So kuhiṁ gāmī bhavissatī’ti? </span><br> <span class=sv>«Есть ли я? Нет ли меня? Что я? Каков я? Откуда взялось это существо? Куда оно уйдёт?» </span><br><p id=mn2:8.1><span class=root>Tassa evaṁ ayoniso manasikaroto channaṁ diṭṭhīnaṁ aññatarā diṭṭhi uppajjati. </span><br> <span class=sv>Когда он подобным образом немудро направляет внимание, одно из шести воззрений возникает в нём. </span><br><p id=mn2:8.2><span class=root>‘Atthi me attā’ti vā assa saccato thetato diṭṭhi uppajjati; </span><br> <span class=sv>Воззрение «‘Я‘ существует у меня» возникает в нём как истинное и утверждённое; </span><br><p id=mn2:8.3><span class=root>‘natthi me attā’ti vā assa saccato thetato diṭṭhi uppajjati; </span><br> <span class=sv>или же воззрение «‘Я‘ не существует у меня» возникает в нём как истинное и утверждённое; </span><br><p id=mn2:8.4><span class=root>‘attanāva attānaṁ sañjānāmī’ti vā assa saccato thetato diṭṭhi uppajjati; </span><br> <span class=sv>или же воззрение «я воспринимаю ‘Я‘ своим ‘Я‘ возникает в нём как истинное и утверждённое; </span><br><p id=mn2:8.5><span class=root>‘attanāva anattānaṁ sañjānāmī’ti vā assa saccato thetato diṭṭhi uppajjati; </span><br> <span class=sv>или же воззрение «я воспринимаю ‘не-Я‘ своим ‘Я‘ возникает в нём как истинное и утверждённое; </span><br><p id=mn2:8.6><span class=root>‘anattanāva attānaṁ sañjānāmī’ti vā assa saccato thetato diṭṭhi uppajjati; </span><br> <span class=sv>или же воззрение «я воспринимаю ‘Я‘ своим ‘не-Я‘ возникает в нём как истинное и утверждённое; </span><br><p id=mn2:8.7><span class=root>atha vā panassa evaṁ diṭṭhi hoti: </span><br> <span class=sv>или же у него есть такое воззрение как это: </span><br><p id=mn2:8.8><span class=root>‘yo me ayaṁ attā vado vedeyyo tatra tatra kalyāṇapāpakānaṁ kammānaṁ vipākaṁ paṭisaṁvedeti so kho pana me ayaṁ attā nicco dhuvo sassato avipariṇāmadhammo sassatisamaṁ tatheva ṭhassatī’ti. </span><br> <span class=sv>«Именно это моё ‘Я‘ говорит и чувствует и переживает здесь и там результаты хороших и плохих поступков. Но это моё ‘Я‘ является постоянным, бесконечным, вечным, не подвержено изменениям, будет таким целую вечность» </span><br><p id=mn2:8.9><span class=root>Idaṁ vuccati, bhikkhave, diṭṭhigataṁ diṭṭhigahanaṁ diṭṭhikantāraṁ diṭṭhivisūkaṁ diṭṭhivipphanditaṁ diṭṭhisaṁyojanaṁ. </span><br> <span class=sv>Это концептуальное воззрение, монахи, называется чащей воззрений, глухоманью воззрений, искривлением воззрений, колебанием воззрений, путами воззрений. </span><br><p id=mn2:8.10><span class=root>Diṭṭhisaṁyojanasaṁyutto, bhikkhave, assutavā puthujjano na parimuccati jātiyā jarāya maraṇena sokehi paridevehi dukkhehi domanassehi upāyāsehi; </span><br> <span class=sv>Скованный путами воззрений, необученный заурядный человек не освобождён от рождения, старения, смерти, от печали, стенания, боли, грусти и отчаяния. </span><br><p id=mn2:8.11><span class=root>‘na parimuccati dukkhasmā’ti vadāmi. </span><br> <span class=sv>Он не освобождён от страданий, я говорю вам. </span><br><p id=mn2:9.1><span class=root>Sutavā ca kho, bhikkhave, ariyasāvako—</span><br><p id=mn2:9.2><span class=root>ariyānaṁ dassāvī ariyadhammassa kovido ariyadhamme suvinīto, sappurisānaṁ dassāvī sappurisadhammassa kovido sappurisadhamme suvinīto—</span><br> <span class=sv>Монахи, хорошо обученный благородный ученик, который уважает Благородных, умелый и тренированный в их Дхамме, который уважает чистых людей, умелый и тренированный в их Дхамме, </span><br><p id=mn2:9.3><span class=root>manasikaraṇīye dhamme pajānāti amanasikaraṇīye dhamme pajānāti. </span><br> <span class=sv>понимает, какие вещи подходят для внимания, а какие вещи не подходят для внимания. </span><br><p id=mn2:9.4><span class=root>So manasikaraṇīye dhamme pajānanto amanasikaraṇīye dhamme pajānanto ye dhammā na manasikaraṇīyā te dhamme na manasi karoti, ye dhammā manasikaraṇīyā te dhamme manasi karoti. </span><br> <span class=sv>Поскольку это так, он не направляет внимание на те вещи, которые не подходят для внимания, и направляет внимание на те вещи, которые подходят для внимания. </span><br><p id=mn2:10.1><span class=root>Katame ca, bhikkhave, dhammā na manasikaraṇīyā ye dhamme na manasi karoti? </span><br> <span class=sv>И каковы неподходящие для внимания вещи, на которые он не направляет внимание? </span><br><p id=mn2:10.2><span class=root>Yassa, bhikkhave, dhamme manasikaroto anuppanno vā kāmāsavo uppajjati, uppanno vā kāmāsavo pavaḍḍhati; </span><br> <span class=sv>Это такие вещи, что, когда он направляет на них внимание, невозникшее пятно чувственного желания возникает в нём, а возникшее пятно чувственного желания увеличивается; </span><br><p id=mn2:10.3><span class=root>anuppanno vā bhavāsavo uppajjati, uppanno vā bhavāsavo pavaḍḍhati; </span><br> <span class=sv>невозникшее пятно существования возникает в нём, а возникшее пятно существования увеличивается; </span><br><p id=mn2:10.4><span class=root>anuppanno vā avijjāsavo uppajjati, uppanno vā avijjāsavo pavaḍḍhati—</span><br> <span class=sv>невозникшее пятно неведения возникает в нём, а возникшее пятно неведения увеличивается. </span><br><p id=mn2:10.5><span class=root>ime dhammā na manasikaraṇīyā, ye dhamme na manasi karoti. </span><br> <span class=sv>Таковы неподходящие для внимания вещи, на которые он не направляет внимание. </span><br><p id=mn2:10.6><span class=root>Katame ca, bhikkhave, dhammā manasikaraṇīyā ye dhamme manasi karoti? </span><br> <span class=sv>И каковы подходящие для внимания вещи, на которые он направляет внимание?</span><br><p id=mn2:10.7><span class=root>Yassa, bhikkhave, dhamme manasikaroto anuppanno vā kāmāsavo na uppajjati, uppanno vā kāmāsavo pahīyati; </span><br> <span class=sv>Это такие вещи, что, когда он направляет на них внимание, невозникшее пятно чувственного желания не возникает в нём, а возникшее пятно чувственного желания отбрасывается; </span><br><p id=mn2:10.8><span class=root>anuppanno vā bhavāsavo na uppajjati, uppanno vā bhavāsavo pahīyati; </span><br> <span class=sv>невозникшее пятно существования не возникает в нём, а возникшее пятно существования отбрасывается; </span><br><p id=mn2:10.9><span class=root>anuppanno vā avijjāsavo na uppajjati, uppanno vā avijjāsavo pahīyati—</span><br> <span class=sv>невозникшее пятно неведения не возникает в нём, а возникшее пятно неведения отбрасывается. </span><br><p id=mn2:10.10><span class=root>ime dhammā manasikaraṇīyā ye dhamme manasi karoti. </span><br> <span class=sv>Таковы подходящие для внимания вещи, на которые он направляет внимание. </span><br><p id=mn2:10.11><span class=root>Tassa amanasikaraṇīyānaṁ dhammānaṁ amanasikārā manasikaraṇīyānaṁ dhammānaṁ manasikārā anuppannā ceva āsavā na uppajjanti, uppannā ca āsavā pahīyanti. </span><br> <span class=sv>Не направляя внимание на неподходящие для внимания вещи и направляя внимание на подходящие для внимания вещи, [он делает так, что] невозникшие пятна не возникают в нём, а возникшие пятна отбрасываются. </span><br><p id=mn2:11.1><span class=root>So ‘idaṁ dukkhan’ti yoniso manasi karoti, ‘ayaṁ dukkhasamudayo’ti yoniso manasi karoti, ‘ayaṁ dukkhanirodho’ti yoniso manasi karoti, ‘ayaṁ dukkhanirodhagāminī paṭipadā’ti yoniso manasi karoti. </span><br> <span class=sv>[Вот каким образом] он мудро направляет внимание: «Это – страдание». Он мудро направляет внимание: «Это – происхождение страдания»… «Это – прекращение страдания»… «Это – путь, ведущий к прекращению страдания». </span><br><p id=mn2:11.2><span class=root>Tassa evaṁ yoniso manasikaroto tīṇi saṁyojanāni pahīyanti—</span><br> <span class=sv>Когда он таким образом мудро направляет внимание, три оковы отбрасываются в нём: </span><br><p id=mn2:11.3><span class=root>sakkāyadiṭṭhi, vicikicchā, sīlabbataparāmāso. </span><br> <span class=sv>воззрение о существовании «я», сомнение, цепляние за правила и предписания. </span><br><p id=mn2:11.4><span class=root>Ime vuccanti, bhikkhave, āsavā dassanā pahātabbā. </span><br> <span class=sv>Эти зовутся пятнами [загрязнений ума], которые следует отбрасывать видением. </span><br><p id=mn2:12.0><span class=root>2. Saṁvarāpahātabbaāsava </span><br> <span class=sv>2. Пятна, отбрасываемые сдерживанием</span><br><p id=mn2:12.1><span class=root>Katame ca, bhikkhave, āsavā saṁvarā pahātabbā? </span><br> <span class=sv>И какие пятна [загрязнений ума], монахи, следует отбрасывать сдерживанием? </span><br><p id=mn2:12.2><span class=root>Idha, bhikkhave, bhikkhu paṭisaṅkhā yoniso cakkhundriyasaṁvarasaṁvuto viharati. </span><br> <span class=sv>Вот монах, мудро осмысливая, пребывает, сдерживая способность глаза. </span><br><p id=mn2:12.3><span class=root>Yañhissa, bhikkhave, cakkhundriyasaṁvaraṁ asaṁvutassa viharato uppajjeyyuṁ āsavā vighātapariḷāhā, cakkhundriyasaṁvaraṁ saṁvutassa viharato evaṁsa te āsavā vighātapariḷāhā na honti. </span><br> <span class=sv>Тогда как пятна [различных загрязнений ума], раздражение, взбудораженность могли бы возникнуть в том, кто пребывает, не сдерживая способность глаза – в том, кто пребывает, сдерживая способность глаза, нет пятен, раздражения, взбудораженности. </span><br><p id=mn2:12.4><span class=root>Paṭisaṅkhā yoniso sotindriyasaṁvarasaṁvuto viharati …pe… </span><br> <span class=sv>Мудро осмысливая, он пребывает, сдерживая способность уха… </span><br><p id=mn2:12.5><span class=root>ghānindriyasaṁvarasaṁvuto viharati …pe… </span><br> <span class=sv>Мудро осмысливая, он пребывает, сдерживая способность носа… </span><br><p id=mn2:12.6><span class=root>jivhindriyasaṁvarasaṁvuto viharati …pe… </span><br> <span class=sv>Мудро осмысливая, он пребывает, сдерживая способность языка… </span><br><p id=mn2:12.7><span class=root>kāyindriyasaṁvarasaṁvuto viharati …pe… </span><br> <span class=sv>Мудро осмысливая, он пребывает, сдерживая способность тела… </span><br><p id=mn2:12.8><span class=root>manindriyasaṁvarasaṁvuto viharati. </span><br> <span class=sv>Мудро осмысливая, он пребывает, сдерживая способность ума. </span><br><p id=mn2:12.9><span class=root>Yañhissa, bhikkhave, manindriyasaṁvaraṁ asaṁvutassa viharato uppajjeyyuṁ āsavā vighātapariḷāhā, manindriyasaṁvaraṁ saṁvutassa viharato evaṁsa te āsavā vighātapariḷāhā na honti. </span><br> <span class=sv>FТогда как пятна, раздражение, взбудораженность могли бы возникнуть в том, кто пребывает, не сдерживая способность ума – в том, кто пребывает, сдерживая способность ума, нет пятен, раздражения, взбудораженности. </span><br><p id=mn2:12.10><span class=root>Yañhissa, bhikkhave, saṁvaraṁ asaṁvutassa viharato uppajjeyyuṁ āsavā vighātapariḷāhā, saṁvaraṁ saṁvutassa viharato evaṁsa te āsavā vighātapariḷāhā na honti. </span><br> <span class=sv>Тогда как пятна, раздражение, взбудораженность могли бы возникнуть в том, кто пребывает, не сдерживая способности [органов чувств], – в том, кто пребывает, сдерживая способности, нет пятен, раздражения, взбудораженности. </span><br><p id=mn2:12.11><span class=root>Ime vuccanti, bhikkhave, āsavā saṁvarā pahātabbā. </span><br> <span class=sv>Эти зовутся пятнами [загрязнений ума], которые следует отбрасывать сдерживанием. </span><br><p id=mn2:13.0><span class=root>3. Paṭisevanāpahātabbaāsava </span><br> <span class=sv>3. Пятна, отбрасываемые использованием </span><br><p id=mn2:13.1><span class=root>Katame ca, bhikkhave, āsavā paṭisevanā pahātabbā? </span><br> <span class=sv>И какие пятна [загрязнений ума], монахи, следует отбрасывать использованием?</span><br><p id=mn2:13.2><span class=root>Idha, bhikkhave, bhikkhu paṭisaṅkhā yoniso cīvaraṁ paṭisevati: </span><br> <span class=sv>Вот монах, мудро осмысливая, пользуется одеянием </span><br><p id=mn2:13.3><span class=root>‘yāvadeva sītassa paṭighātāya, uṇhassa paṭighātāya, ḍaṁsamakasavātātapasarīsapasamphassānaṁ paṭighātāya, yāvadeva hirikopīnappaṭicchādanatthaṁ’. </span><br> <span class=sv>просто для того, чтобы защититься от холода, защититься от жары, защититься от контактов с мухами, комарами, солнцем, ветром и ползучими тварями; а также, чтобы скрыть интимные части [тела]. </span><br><p id=mn2:14.1><span class=root>Paṭisaṅkhā yoniso piṇḍapātaṁ paṭisevati: </span><br> <span class=sv>Мудро осмысливая, он употребляет пищу, собранную с подаяний, </span><br><p id=mn2:14.2><span class=root>‘neva davāya, na madāya, na maṇḍanāya, na vibhūsanāya, yāvadeva imassa kāyassa ṭhitiyā yāpanāya, vihiṁsūparatiyā, brahmacariyānuggahāya, iti purāṇañca vedanaṁ paṭihaṅkhāmi navañca vedanaṁ na uppādessāmi, yātrā ca me bhavissati anavajjatā ca phāsuvihāro ca’. </span><br> <span class=sv>не ради развлечений, не ради упоения, не ради физической красоты и привлекательности, а просто ради стойкости и продолжительности этого тела, чтобы устранить дискомфорт, [тем самым] поддержать [ведение] святой жизни, осознавая: «Так я устраню старые чувства [голода] и не создам новых чувств [от переедания]. Я буду здоровым, не буду [этим] порицаем, буду пребывать в облегчении». </span><br><p id=mn2:15.1><span class=root>Paṭisaṅkhā yoniso senāsanaṁ paṭisevati: </span><br> <span class=sv>Мудро осмысливая, он использует жилище </span><br><p id=mn2:15.2><span class=root>‘yāvadeva sītassa paṭighātāya, uṇhassa paṭighātāya, ḍaṁsamakasavātātapasarīsapasamphassānaṁ paṭighātāya, yāvadeva utuparissayavinodanapaṭisallānārāmatthaṁ’. </span><br> <span class=sv>просто для того, чтобы защититься от холода, защититься от жары, защититься от контактов с мухами, комарами, солнцем, ветром и ползучими тварями; а также чтобы скрыться от непогоды и радоваться затворничеству. </span><br><p id=mn2:16.1><span class=root>Paṭisaṅkhā yoniso gilānappaccayabhesajjaparikkhāraṁ paṭisevati: </span><br> <span class=sv>Мудро осмысливая, он использует необходимые для лечения вещи</span><br><p id=mn2:16.2><span class=root>‘yāvadeva uppannānaṁ veyyābādhikānaṁ vedanānaṁ paṭighātāya, abyābajjhaparamatāya’. </span><br> <span class=sv>только затем, чтобы защититься от возникших мучительных [телесных] чувств и поддержать своё здоровье. </span><br><p id=mn2:17.1><span class=root>Yañhissa, bhikkhave, appaṭisevato uppajjeyyuṁ āsavā vighātapariḷāhā, paṭisevato evaṁsa te āsavā vighātapariḷāhā na honti. </span><br> <span class=sv>Тогда как пятна [различных загрязнений ума], раздражение, взбудораженность могли бы возникнуть в том, кто не пользуется этими вещами так – в том, кто пользуется ими так, нет пятен, раздражения, взбудораженности. </span><br><p id=mn2:17.2><span class=root>Ime vuccanti, bhikkhave, āsavā paṭisevanā pahātabbā. </span><br> <span class=sv>Эти зовутся пятнами, которые следует отбрасывать использованием. </span><br><p id=mn2:18.0><span class=root>4. Adhivāsanāpahātabbaāsava </span><br> <span class=sv>4. Пятна, отбрасываемые терпением </span><br><p id=mn2:18.1><span class=root>Katame ca, bhikkhave, āsavā adhivāsanā pahātabbā? </span><br> <span class=sv>И какие пятна [загрязнений ума], монахи, следует отбрасывать терпением? </span><br><p id=mn2:18.2><span class=root>Idha, bhikkhave, bhikkhu paṭisaṅkhā yoniso khamo hoti sītassa uṇhassa, jighacchāya pipāsāya. Ḍaṁsamakasavātātapasarīsapasamphassānaṁ, duruttānaṁ durāgatānaṁ vacanapathānaṁ, uppannānaṁ sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ asātānaṁ amanāpānaṁ pāṇaharānaṁ adhivāsakajātiko hoti. </span><br> <span class=sv>Вот монах, мудро осмысливая, терпит холод, жару, голод и жажду, контакты с мухами, комарами, ветром и солнцем и ползучими тварями. Он терпит грубые и неприветливые слова и возникшие телесные чувствования – болезненные, мучительные, острые, пронзающие, неприятные, терзающие, угрожающие жизни. </span><br><p id=mn2:18.3><span class=root>Yañhissa, bhikkhave, anadhivāsayato uppajjeyyuṁ āsavā vighātapariḷāhā, adhivāsayato evaṁsa te āsavā vighātapariḷāhā na honti. </span><br> <span class=sv>Тогда как пятна [различных загрязнений ума], раздражение, взбудораженность могли бы возникнуть в том, кто не терпит этих вещей – в том, кто терпит их, нет пятен, раздражения, взбудораженности. </span><br><p id=mn2:18.4><span class=root>Ime vuccanti, bhikkhave, āsavā adhivāsanā pahātabbā. </span><br> <span class=sv>Эти зовутся пятнами, которые следует отбрасывать терпением. </span><br><p id=mn2:19.0><span class=root>5. Parivajjanāpahātabbaāsava </span><br> <span class=sv>5. Пятна, отбрасываемые избеганием </span><br><p id=mn2:19.1><span class=root>Katame ca, bhikkhave, āsavā parivajjanā pahātabbā? </span><br> <span class=sv>И какие пятна [загрязнений ума], монахи, следует отбрасывать избеганием? </span><br><p id=mn2:19.2><span class=root>Idha, bhikkhave, bhikkhu paṭisaṅkhā yoniso caṇḍaṁ hatthiṁ parivajjeti, caṇḍaṁ assaṁ parivajjeti, caṇḍaṁ goṇaṁ parivajjeti, caṇḍaṁ kukkuraṁ parivajjeti, ahiṁ khāṇuṁ kaṇṭakaṭṭhānaṁ sobbhaṁ papātaṁ candanikaṁ oḷigallaṁ. </span><br> <span class=sv>Вот монах, мудро осмысливая, избегает [встреч] с диким слоном, с дикой лошадью, с диким быком, с дикой собакой, со змеёй, с пнём, с колючками, с пропастью, с обрывом, с выгребной ямой, с канализацией. </span><br><p id=mn2:19.3><span class=root>Yathārūpe anāsane nisinnaṁ yathārūpe agocare carantaṁ yathārūpe pāpake mitte bhajantaṁ viññū sabrahmacārī pāpakesu ṭhānesu okappeyyuṁ, so tañca anāsanaṁ tañca agocaraṁ te ca pāpake mitte paṭisaṅkhā yoniso parivajjeti. </span><br> <span class=sv>Мудро осмысливая, он избегает сидеть на неуместных сидениях, бродить в ненадлежащих местах, общаться с плохими друзьями, из-за чего его мудрые товарищи по святой жизни могли бы заподозрить его в порочном поведении. </span><br><p id=mn2:19.4><span class=root>Yañhissa, bhikkhave, aparivajjayato uppajjeyyuṁ āsavā vighātapariḷāhā, parivajjayato evaṁsa te āsavā vighātapariḷāhā na honti. </span><br> <span class=sv>Тогда как пятна [различных загрязнений ума], раздражение, взбудораженность могли бы возникнуть в том, кто не избегает этих вещей – в том, кто избегает их, нет пятен, раздражения, взбудораженности. </span><br><p id=mn2:19.5><span class=root>Ime vuccanti, bhikkhave, āsavā parivajjanā pahātabbā. </span><br> <span class=sv>Эти зовутся пятнами, которые следует отбрасывать избеганием. </span><br><p id=mn2:20.0><span class=root>6. Vinodanāpahātabbaāsava </span><br> <span class=sv>6. Пятна, отбрасываемые устранением </span><br><p id=mn2:20.1><span class=root>Katame ca, bhikkhave, āsavā vinodanā pahātabbā? </span><br> <span class=sv>И какие пятна [загрязнений ума], монахи, следует отбрасывать устранением? </span><br><p id=mn2:20.2><span class=root>Idha, bhikkhave, bhikkhu paṭisaṅkhā yoniso uppannaṁ kāmavitakkaṁ nādhivāseti pajahati vinodeti byantīkaroti anabhāvaṁ gameti, uppannaṁ byāpādavitakkaṁ …pe… uppannaṁ vihiṁsāvitakkaṁ …pe… uppannuppanne pāpake akusale dhamme nādhivāseti pajahati vinodeti byantīkaroti anabhāvaṁ gameti. </span><br> <span class=sv>Вот монах, мудро осмысливая, не терпит возникшую мысль, [основанную на] чувственном желании. Он отбрасывает её, устраняет её, избавляется от неё, истребляет её. Мудро осмысливая, он не терпит возникшую мысль, [основанную на] недоброжелательности… не терпит возникшую мысль, [основанную на] жестокости… не терпит возникшие порочные, неблагие состояния [ума]. Он отбрасывает их, устраняет их, избавляется от них, истребляет их. </span><br><p id=mn2:20.3><span class=root>Yañhissa, bhikkhave, avinodayato uppajjeyyuṁ āsavā vighātapariḷāhā, vinodayato evaṁsa te āsavā vighātapariḷāhā na honti. </span><br> <span class=sv>Тогда как пятна [различных загрязнений ума], раздражение, взбудораженность могли бы возникнуть в том, кто не устраняет этих мыслей, – в том, кто устраняет их, нет пятен, раздражения, взбудораженности. </span><br><p id=mn2:20.4><span class=root>Ime vuccanti, bhikkhave, āsavā vinodanā pahātabbā. </span><br> <span class=sv>Эти зовутся пятнами, которые следует отбрасывать устранением.</span><br><p id=mn2:21.0><span class=root>7. Bhāvanāpahātabbaāsava </span><br> <span class=sv>7. Пятна, отбрасываемые развитием</span><br><p id=mn2:21.1><span class=root>Katame ca, bhikkhave, āsavā bhāvanā pahātabbā? </span><br> <span class=sv>И какие пятна [загрязнений ума], монахи, следует отбрасывать развитием?</span><br><p id=mn2:21.2><span class=root>Idha, bhikkhave, bhikkhu paṭisaṅkhā yoniso satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ; </span><br> <span class=sv>Вот монах, мудро осмысливая, развивает осознанность, как фактор просветления, который поддерживается отречением, бесстрастием, прекращением, созревает в оставлении,</span><br><p id=mn2:21.3><span class=root>paṭisaṅkhā yoniso dhammavicayasambojjhaṅgaṁ bhāveti …pe… </span><br> <span class=sv>исследование состояний… </span><br><p id=mn2:21.4><span class=root>vīriyasambojjhaṅgaṁ bhāveti … </span><br> <span class=sv>усердие… </span><br><p id=mn2:21.5><span class=root>pītisambojjhaṅgaṁ bhāveti … </span><br> <span class=sv>восторг… </span><br><p id=mn2:21.6><span class=root>passaddhisambojjhaṅgaṁ bhāveti … </span><br> <span class=sv>безмятежность… </span><br><p id=mn2:21.7><span class=root>samādhisambojjhaṅgaṁ bhāveti … </span><br> <span class=sv>сосредоточение… </span><br><p id=mn2:21.8><span class=root>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sv>и невозмутимость, как фактор просветления, который поддерживается отречением, бесстрастием, прекращением, созревает в оставлении. </span><br><p id=mn2:21.9><span class=root>Yañhissa, bhikkhave, abhāvayato uppajjeyyuṁ āsavā vighātapariḷāhā, bhāvayato evaṁsa te āsavā vighātapariḷāhā na honti. </span><br> <span class=sv>Тогда как пятна [различных загрязнений ума], раздражение, взбудораженность могли бы возникнуть в том, кто не развивает эти факторы просветления, – в том, кто их развивает, нет пятен, раздражения, взбудораженности. </span><br><p id=mn2:21.10><span class=root>Ime vuccanti, bhikkhave, āsavā bhāvanā pahātabbā. </span><br> <span class=sv>Эти зовутся пятнами, которые следует отбрасывать развитием. </span><br><p id=mn2:22.1><span class=root>Yato kho, bhikkhave, bhikkhuno ye āsavā dassanā pahātabbā te dassanā pahīnā honti, ye āsavā saṁvarā pahātabbā te saṁvarā pahīnā honti, ye āsavā paṭisevanā pahātabbā te paṭisevanā pahīnā honti, ye āsavā adhivāsanā pahātabbā te adhivāsanā pahīnā honti, ye āsavā parivajjanā pahātabbā te parivajjanā pahīnā honti, ye āsavā vinodanā pahātabbā te vinodanā pahīnā honti, ye āsavā bhāvanā pahātabbā te bhāvanā pahīnā honti; </span><br> <span class=sv>Монахи, когда у монаха пятна [загрязнений ума], которые следует отбрасывать видением, были отброшены видением; когда пятна, которые следует отбрасывать сдерживанием, были отброшены сдерживанием; когда пятна, которые следует отбрасывать использованием, были отброшены использованием; когда пятна, которые следует отбрасывать терпением, были отброшены терпением; когда пятна, которые следует отбрасывать избеганием, были отброшены избеганием; когда пятна, которые следует отбрасывать устранением, были отброшены устранением; когда пятна, которые следует отбрасывать развитием, были отброшены развитием, – то тогда он зовётся монахом, который пребывает сдержанным с помощью сдерживания всех пятен [загрязнений ума]. </span><br><p id=mn2:22.2><span class=root>ayaṁ vuccati, bhikkhave: ‘bhikkhu sabbāsavasaṁvarasaṁvuto viharati, acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassā’”ti. </span><br> <span class=sv>Он разрубил жажду, сбросил путы, и с полным проникновением в самомнение он положил конец страданиям» </span><br><p id=mn2:22.3><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn2:22.4><span class=root>Attamanā te bhikkhū bhagavato bhāsitaṁ abhinandunti. </span><br> <span class=sv>Монахи были довольны и восхитились словами Благословенного. </span><br><p id=mn2:22.5><span class=root>Sabbāsavasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>