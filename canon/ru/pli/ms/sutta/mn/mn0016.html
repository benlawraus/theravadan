<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0016.html>Deutsch</a> , <a href=/canon/en/pli/ms/sutta/mn/mn0016.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0015.html>Previous</a><a href=/canon/ru/pli/ms/sutta/mn/mn0017.html>Next</a></div><p id=mn16:0.1><span class=root>Majjhima Nikāya 16 </span><br> <span class=sv>Мадджхима Никая 16 </span><br><p id=mn16:0.2><span class="root big-bold">Cetokhilasutta </span><br> <span class=sv>Умственное бесплодие </span><br><p id=mn16:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn16:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn16:1.3><span class=root>Tatra kho bhagavā bhikkhū āmantesi: </span><br> <span class=sv>Там он обратился к монахам так:</span><br><p id=mn16:1.4><span class=root>“bhikkhavo”ti. </span><br> <span class=sv>– Монахи! </span><br><p id=mn16:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sv>– Уважаемый, – ответили они.</span><br><p id=mn16:1.6><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn16:2.1><span class=root>“Yassa kassaci, bhikkhave, bhikkhuno pañca cetokhilā appahīnā, pañca cetasovinibandhā asamucchinnā, so vatimasmiṁ dhammavinaye vuddhiṁ virūḷhiṁ vepullaṁ āpajjissatīti—netaṁ ṭhānaṁ vijjati. </span><br> <span class=sv>– Монахи, не может быть такого, чтобы какой-либо монах, не отбросивший пяти видов умственного бесплодия и не отрезавший пяти видов подневольности ума, мог бы прийти к росту, возрастанию, исполнению в этой Дхамме и Винае. </span><br><p id=mn16:3.1><span class=root>Katamāssa pañca cetokhilā appahīnā honti? </span><br> <span class=sv>И каковы, монахи, пять видов умственного бесплодия, которые он не отбросил? </span><br><p id=mn16:3.2><span class=root>Idha, bhikkhave, bhikkhu satthari kaṅkhati vicikicchati nādhimuccati na sampasīdati. </span><br> <span class=sv>Вот монах сомневается, неуверен, не имеет доверия, не определился в отношении Учителя, </span><br><p id=mn16:3.3><span class=root>Yo so, bhikkhave, bhikkhu satthari kaṅkhati vicikicchati nādhimuccati na sampasīdati tassa cittaṁ na namati ātappāya anuyogāya sātaccāya padhānāya. </span><br> <span class=sv>и поэтому его ум не склоняется к рвению, усилию, упорству, старанию. </span><br><p id=mn16:3.4><span class=root>Yassa cittaṁ na namati ātappāya anuyogāya sātaccāya padhānāya, evamassāyaṁ paṭhamo cetokhilo appahīno hoti. </span><br> <span class=sv>Поскольку его ум не склоняется к рвению, усилию, упорству, старанию – это первый вид умственного бесплодия, который он не отбросил. </span><br><p id=mn16:4.1><span class=root>Puna caparaṁ, bhikkhave, bhikkhu dhamme kaṅkhati vicikicchati nādhimuccati na sampasīdati …pe… </span><br> <span class=sv>Далее, монах сомневается… в отношении Дхаммы… </span><br><p id=mn16:4.2><span class=root>evamassāyaṁ dutiyo cetokhilo appahīno hoti. </span><br> <span class=sv>это второй вид умственного бесплодия, который он не отбросил. </span><br><p id=mn16:5.1><span class=root>Puna caparaṁ, bhikkhave, bhikkhu saṅghe kaṅkhati vicikicchati nādhimuccati na sampasīdati …pe… </span><br> <span class=sv>Далее, монах сомневается… в отношении Сангхи… </span><br><p id=mn16:5.2><span class=root>evamassāyaṁ tatiyo cetokhilo appahīno hoti. </span><br> <span class=sv>это третий вид умственного бесплодия, который он не отбросил. </span><br><p id=mn16:6.1><span class=root>Puna caparaṁ, bhikkhave, bhikkhu sikkhāya kaṅkhati vicikicchati nādhimuccati na sampasīdati. </span><br> <span class=sv>Далее, монах сомневается… в отношении тренировки…</span><br><p id=mn16:6.2><span class=root>Yo so, bhikkhave, bhikkhu sikkhāya kaṅkhati vicikicchati nādhimuccati na sampasīdati, tassa cittaṁ na namati ātappāya anuyogāya sātaccāya padhānāya. </span><br><p id=mn16:6.3><span class=root>Yassa cittaṁ na namati ātappāya anuyogāya sātaccāya padhānāya, evamassāyaṁ catuttho cetokhilo appahīno hoti. </span><br> <span class=sv>это четвёртый вид умственного бесплодия, который он не отбросил. </span><br><p id=mn16:7.1><span class=root>Puna caparaṁ, bhikkhave, bhikkhu sabrahmacārīsu kupito hoti anattamano āhatacitto khilajāto. </span><br> <span class=sv>Далее, монах недоволен и зол на своих товарищей по святой жизни, он обидчив и груб по отношению к ним, </span><br><p id=mn16:7.2><span class=root>Yo so, bhikkhave, bhikkhu sabrahmacārīsu kupito hoti anattamano āhatacitto khilajāto, tassa cittaṁ na namati ātappāya anuyogāya sātaccāya padhānāya. </span><br> <span class=sv>и поэтому его ум не склоняется к рвению, усилию, упорству, старанию. </span><br><p id=mn16:7.3><span class=root>Yassa cittaṁ na namati ātappāya anuyogāya sātaccāya padhānāya, evamassāyaṁ pañcamo cetokhilo appahīno hoti. </span><br> <span class=sv>Поскольку его ум не склоняется к рвению, усилию, упорству, старанию – это пятый вид умственного бесплодия, который он не отбросил.</span><br><p id=mn16:7.4><span class=root>Imāssa pañca cetokhilā appahīnā honti. </span><br> <span class=sv>Таковы пять видов умственного бесплодия, которые он не отбросил. </span><br><p id=mn16:8.1><span class=root>Katamāssa pañca cetasovinibandhā asamucchinnā honti? </span><br> <span class=sv>И каковы, монахи, пять видов подневольности ума, которые он не отрезал?</span><br><p id=mn16:8.2><span class=root>Idha, bhikkhave, bhikkhu kāme avītarāgo hoti avigatacchando avigatapemo avigatapipāso avigatapariḷāho avigatataṇho. </span><br> <span class=sv>Вот, монах не лишён жажды, желания, любви, потребности, страсти и влечения к чувственным удовольствиям, </span><br><p id=mn16:8.3><span class=root>Yo so, bhikkhave, bhikkhu kāme avītarāgo hoti avigatacchando avigatapemo avigatapipāso avigatapariḷāho avigatataṇho, tassa cittaṁ na namati ātappāya anuyogāya sātaccāya padhānāya. </span><br> <span class=sv>и поэтому его ум не склоняется к рвению, усилию, упорству, старанию. </span><br><p id=mn16:8.4><span class=root>Yassa cittaṁ na namati ātappāya anuyogāya sātaccāya padhānāya, evamassāyaṁ paṭhamo cetasovinibandho asamucchinno hoti. </span><br> <span class=sv>Поскольку его ум не склоняется к рвению, усилию, упорству, старанию – это первый вид подневольности ума, которую он не отрезал. </span><br><p id=mn16:9.1><span class=root>Puna caparaṁ, bhikkhave, bhikkhu kāye avītarāgo hoti …pe… </span><br> <span class=sv>Далее, монах не лишён жажды, желания, любви, потребности, страсти и влечения к телу… </span><br><p id=mn16:9.2><span class=root>evamassāyaṁ dutiyo cetasovinibandho asamucchinno hoti. </span><br> <span class=sv>это второй вид подневольности ума, которую он не отрезал. </span><br><p id=mn16:10.1><span class=root>Puna caparaṁ, bhikkhave, bhikkhu rūpe avītarāgo hoti …pe… </span><br> <span class=sv>Далее, монах не лишён жажды, желания, любви, потребности, страсти и влечения к форме… </span><br><p id=mn16:10.2><span class=root>evamassāyaṁ tatiyo cetasovinibandho asamucchinno hoti. </span><br> <span class=sv>это третий вид подневольности ума, которую он не отрезал. </span><br><p id=mn16:11.1><span class=root>Puna caparaṁ, bhikkhave, bhikkhu yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati. </span><br> <span class=sv>Далее, монах ест столько, сколько хочет, пока его живот не наполнится, и поддаётся удовольствию отдыха, удовольствию лени, удовольствию сна, </span><br><p id=mn16:11.2><span class=root>Yo so, bhikkhave, bhikkhu yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati, tassa cittaṁ na namati ātappāya anuyogāya sātaccāya padhānāya. </span><br> <span class=sv>и поэтому его ум не склоняется к рвению, усилию, упорству, старанию. </span><br><p id=mn16:11.3><span class=root>Yassa cittaṁ na namati ātappāya anuyogāya sātaccāya padhānāya, evamassāyaṁ catuttho cetasovinibandho asamucchinno hoti. </span><br> <span class=sv>Поскольку его ум не склоняется к рвению, усилию, упорству, старанию – это четвёртый вид подневольности ума, которую он не отрезал. </span><br><p id=mn16:12.1><span class=root>Puna caparaṁ, bhikkhave, bhikkhu aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti. </span><br> <span class=sv>Далее, монах ведёт святую жизнь ради [перерождения в] той или иной группе божеств, думая: «Благодаря этому нравственному поведению, [соблюдению] предписаний, аскезе, святой жизни, я буду дэвом или одним из [тех, кто числится в свите] дэвов», </span><br><p id=mn16:12.2><span class=root>Yo so, bhikkhave, bhikkhu aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṁ na namati ātappāya anuyogāya sātaccāya padhānāya. </span><br> <span class=sv>и поэтому его ум не склоняется к рвению, усилию, упорству, старанию. </span><br><p id=mn16:12.3><span class=root>Yassa cittaṁ na namati ātappāya anuyogāya sātaccāya padhānāya, evamassāyaṁ pañcamo cetasovinibandho asamucchinno hoti. </span><br> <span class=sv>Поскольку его ум не склоняется к рвению, усилию, упорству, старанию – это пятый вид подневольности ума, которую он не отрезал.</span><br><p id=mn16:12.4><span class=root>Imāssa pañca cetasovinibandhā asamucchinnā honti. </span><br> <span class=sv>Таковы пять видов подневольности ума, которые он не отрезал. </span><br><p id=mn16:13.1><span class=root>Yassa kassaci, bhikkhave, bhikkhuno ime pañca cetokhilā appahīnā, ime pañca cetasovinibandhā asamucchinnā, so vatimasmiṁ dhammavinaye vuddhiṁ virūḷhiṁ vepullaṁ āpajjissatīti—netaṁ ṭhānaṁ vijjati. </span><br> <span class=sv>Монахи, не может быть такого, чтобы какой-либо монах, не отбросивший этих пяти видов умственного бесплодия и не отрезавший этих пяти видов подневольности ума, мог бы прийти к росту, возрастанию, исполнению в этой Дхамме и Винае. </span><br><p id=mn16:14.1><span class=root>Yassa kassaci, bhikkhave, bhikkhuno pañca cetokhilā pahīnā, pañca cetasovinibandhā susamucchinnā, so vatimasmiṁ dhammavinaye vuddhiṁ virūḷhiṁ vepullaṁ āpajjissatīti—ṭhānametaṁ vijjati. </span><br> <span class=sv>Монахи, может быть так, что какой-либо монах, отбросивший пять видов умственного бесплодия и отрезавший пять видов подневольности ума, сможет прийти к росту, возрастанию, исполнению в этой Дхамме и Винае. </span><br><p id=mn16:15.1><span class=root>Katamāssa pañca cetokhilā pahīnā honti? </span><br> <span class=sv>И каковы, монахи, пять видов умственного бесплодия, которые он отбросил?</span><br><p id=mn16:15.2><span class=root>Idha, bhikkhave, bhikkhu satthari na kaṅkhati na vicikicchati adhimuccati sampasīdati. </span><br> <span class=sv>Вот монах не сомневается, не неуверен, не имеет недоверия, не является неопределившимся в отношении Учителя, и поэтому его ум склоняется к рвению, усилию, упорству, старанию. </span><br><p id=mn16:15.3><span class=root>Yo so, bhikkhave, bhikkhu satthari na kaṅkhati na vicikicchati adhimuccati sampasīdati, tassa cittaṁ namati ātappāya anuyogāya sātaccāya padhānāya. </span><br> <span class=sv>Поскольку его ум склоняется к рвению, усилию, упорству, старанию – </span><br><p id=mn16:15.4><span class=root>Yassa cittaṁ namati ātappāya anuyogāya sātaccāya padhānāya, evamassāyaṁ paṭhamo cetokhilo pahīno hoti. </span><br> <span class=sv>это первый вид умственного бесплодия, который был отброшен им. </span><br><p id=mn16:16.1><span class=root>Puna caparaṁ, bhikkhave, bhikkhu dhamme na kaṅkhati na vicikicchati adhimuccati sampasīdati …pe… </span><br> <span class=sv>Далее, монах не сомневается… в отношении Дхаммы… </span><br><p id=mn16:16.2><span class=root>evamassāyaṁ dutiyo cetokhilo pahīno hoti. </span><br><p id=mn16:17.1><span class=root>Puna caparaṁ, bhikkhave, bhikkhu saṅghe na kaṅkhati na vicikicchati adhimuccati sampasīdati …pe… </span><br> <span class=sv>Далее, монах не сомневается… в отношении Сангхи… </span><br><p id=mn16:17.2><span class=root>evamassāyaṁ tatiyo cetokhilo pahīno hoti. </span><br><p id=mn16:18.1><span class=root>Puna caparaṁ, bhikkhave, bhikkhu sikkhāya na kaṅkhati na vicikicchati adhimuccati sampasīdati …pe… </span><br> <span class=sv>Далее, монах не сомневается… в отношении тренировки… </span><br><p id=mn16:18.2><span class=root>evamassāyaṁ catuttho cetokhilo pahīno hoti. </span><br><p id=mn16:19.1><span class=root>Puna caparaṁ, bhikkhave, bhikkhu sabrahmacārīsu na kupito hoti na anattamano anāhatacitto akhilajāto. </span><br> <span class=sv>Далее, монах не является недовольным и злым на своих товарищей по святой жизни, он не обидчив и не груб по отношению к ним, и поэтому его ум склоняется к рвению, усилию, упорству, старанию. </span><br><p id=mn16:19.2><span class=root>Yo so, bhikkhave, bhikkhu sabrahmacārīsu na kupito hoti na anattamano anāhatacitto akhilajāto, tassa cittaṁ namati ātappāya anuyogāya sātaccāya padhānāya. </span><br> <span class=sv>Поскольку его ум склоняется к рвению, усилию, упорству, старанию – </span><br><p id=mn16:19.3><span class=root>Yassa cittaṁ namati ātappāya anuyogāya sātaccāya padhānāya, evamassāyaṁ pañcamo cetokhilo pahīno hoti. </span><br> <span class=sv>это пятый вид умственного бесплодия, который был отброшен им. </span><br><p id=mn16:19.4><span class=root>Imāssa pañca cetokhilā pahīnā honti. </span><br> <span class=sv>Таковы пять видов умственного бесплодия, которые он отбросил. </span><br><p id=mn16:20.1><span class=root>Katamāssa pañca cetasovinibandhā susamucchinnā honti? </span><br> <span class=sv>И каковы, монахи, пять видов подневольности ума, которые он отрезал? </span><br><p id=mn16:20.2><span class=root>Idha, bhikkhave, bhikkhu kāme vītarāgo hoti vigatacchando vigatapemo vigatapipāso vigatapariḷāho vigatataṇho. </span><br> <span class=sv>Вот монах лишён жажды, желания, любви, потребности, страсти и влечения к чувственным удовольствиям, и поэтому его ум склоняется к рвению, усилию, упорству, старанию. </span><br><p id=mn16:20.3><span class=root>Yo so, bhikkhave, bhikkhu kāme vītarāgo hoti vigatacchando vigatapemo vigatapipāso vigatapariḷāho vigatataṇho, tassa cittaṁ namati ātappāya anuyogāya sātaccāya padhānāya. </span><br> <span class=sv>Поскольку его ум склоняется к рвению, усилию, упорству, старанию - </span><br><p id=mn16:20.4><span class=root>Yassa cittaṁ namati ātappāya anuyogāya sātaccāya padhānāya, evamassāyaṁ paṭhamo cetasovinibandho susamucchinno hoti. </span><br> <span class=sv>это первый вид подневольности ума, которую он отрезал. </span><br><p id=mn16:21.1><span class=root>Puna caparaṁ, bhikkhave, bhikkhu kāye vītarāgo hoti …pe… </span><br> <span class=sv>Далее, монах лишён жажды… к телу… </span><br><p id=mn16:22.1><span class=root>rūpe vītarāgo hoti …pe… </span><br> <span class=sv>Далее, монах лишён жажды… к форме… … </span><br><p id=mn16:23.1><span class=root>na yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati. </span><br> <span class=sv>Далее, монах не ест столько, сколько хочет, пока его живот не наполнится, и не поддаётся удовольствию отдыха, удовольствию лени, удовольствию сна, и поэтому его ум склоняется к рвению, усилию, упорству, старанию. </span><br><p id=mn16:23.2><span class=root>Yo so, bhikkhave, bhikkhu na yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati, tassa cittaṁ namati ātappāya anuyogāya sātaccāya padhānāya. </span><br> <span class=sv>Поскольку его ум склоняется к рвению, усилию, упорству, старанию – </span><br><p id=mn16:23.3><span class=root>Yassa cittaṁ namati ātappāya anuyogāya sātaccāya padhānāya, evamassāyaṁ catuttho cetasovinibandho susamucchinno hoti. </span><br> <span class=sv>это четвёртый вид подневольности ума, которую он отрезал.</span><br><p id=mn16:24.1><span class=root>Puna caparaṁ, bhikkhave, bhikkhu na aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti. </span><br> <span class=sv>Далее, монах не ведёт святую жизнь ради [перерождения в] той или иной группе божеств, думая: «Благодаря этому нравственному поведению, [соблюдению] предписаний, аскезе, святой жизни, я буду дэвом или одним из [тех, кто числится в свите] дэвов», …</span><br><p id=mn16:24.2><span class=root>Yo so, bhikkhave, bhikkhu na aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṁ namati ātappāya anuyogāya sātaccāya padhānāya. </span><br> <span class=sv>Поскольку его ум склоняется к рвению, усилию, упорству, старанию – </span><br><p id=mn16:24.3><span class=root>Yassa cittaṁ namati ātappāya anuyogāya sātaccāya padhānāya, evamassāyaṁ pañcamo cetasovinibandho susamucchinno hoti. </span><br> <span class=sv>это пятый вид подневольности ума, которую он отрезал. </span><br><p id=mn16:24.4><span class=root>Imāssa pañca cetasovinibandhā susamucchinnā honti. </span><br> <span class=sv>Таковы пять видов подневольности ума, которые он отрезал.</span><br><p id=mn16:25.1><span class=root>Yassa kassaci, bhikkhave, bhikkhuno ime pañca cetokhilā pahīnā, ime pañca cetasovinibandhā susamucchinnā, so vatimasmiṁ dhammavinaye vuddhiṁ virūḷhiṁ vepullaṁ āpajjissatīti—ṭhānametaṁ vijjati. </span><br> <span class=sv>Монахи, может быть так, что какой-либо монах, отбросивший эти пять видов умственного бесплодия и отрезавший эти пять видов подневольности ума, сможет прийти к росту, возрастанию, исполнению в этой Дхамме и Винае. </span><br><p id=mn16:26.1><span class=root>So chandasamādhipadhānasaṅkhārasamannāgataṁ iddhipādaṁ bhāveti, </span><br> <span class=sv>Он развивает основу сверхъестественной силы, которая наделена сосредоточением из-за желания и формирователей старания. </span><br><p id=mn16:26.2><span class=root>vīriyasamādhipadhānasaṅkhārasamannāgataṁ iddhipādaṁ bhāveti, </span><br> <span class=sv>Он развивает основу сверхъестественной силы, которая наделена сосредоточением из-за усердия и формирователей старания. </span><br><p id=mn16:26.3><span class=root>cittasamādhipadhānasaṅkhārasamannāgataṁ iddhipādaṁ bhāveti, </span><br> <span class=sv>Он развивает основу сверхъестественной силы, которая наделена сосредоточением из-за ума и формирователей старания. </span><br><p id=mn16:26.4><span class=root>vīmaṁsāsamādhipadhānasaṅkhārasamannāgataṁ iddhipādaṁ bhāveti, ussoḷhīyeva pañcamī. </span><br> <span class=sv>Он развивает основу сверхъестественной силы, которая наделена сосредоточением из-за исследования и формирователей старания. И воодушевление является пятым </span><br><p id=mn16:27.1><span class=root>Sa kho so, bhikkhave, evaṁ ussoḷhipannarasaṅgasamannāgato bhikkhu bhabbo abhinibbidāya, bhabbo sambodhāya, bhabbo anuttarassa yogakkhemassa adhigamāya. </span><br> <span class=sv>Монах, который обладает пятнадцатью факторами, включая воодушевление, способен вырваться, способен на просветление, способен достичь непревзойдённой защиты от подневольности. </span><br><p id=mn16:27.2><span class=root>Seyyathāpi, bhikkhave, kukkuṭiyā aṇḍāni aṭṭha vā dasa vā dvādasa vā. </span><br> <span class=sv>Представьте курицу с восемью, десятью или двенадцатью яйцами, </span><br><p id=mn16:27.3><span class=root>Tānassu kukkuṭiyā sammā adhisayitāni sammā pariseditāni sammā paribhāvitāni. </span><br> <span class=sv>которые она бы укрыла, высидела, взрастила правильным образом. </span><br><p id=mn16:27.4><span class=root>Kiñcāpi tassā kukkuṭiyā na evaṁ icchā uppajjeyya: </span><br> <span class=sv>Даже если такого желания не возникло бы в ней: </span><br><p id=mn16:27.5><span class=root>‘aho vatime kukkuṭapotakā pādanakhasikhāya vā mukhatuṇḍakena vā aṇḍakosaṁ padāletvā sotthinā abhinibbhijjeyyun’ti. </span><br> <span class=sv>«Ох, пусть мои цыплята пробьют скорлупки остриями своих когтей и клювов и благополучно вылупятся!» </span><br><p id=mn16:27.6><span class=root>Atha kho bhabbāva te kukkuṭapotakā pādanakhasikhāya vā mukhatuṇḍakena vā aṇḍakosaṁ padāletvā sotthinā abhinibbhijjituṁ. </span><br> <span class=sv>– всё равно цыплята способны пробить скорлупки остриями своих когтей и клювов и благополучно вылупиться. </span><br><p id=mn16:27.7><span class=root>Evameva kho, bhikkhave, evaṁ ussoḷhipannarasaṅgasamannāgato bhikkhu bhabbo abhinibbidāya, bhabbo sambodhāya, bhabbo anuttarassa yogakkhemassa adhigamāyā”ti. </span><br> <span class=sv>Точно также, монах, который обладает пятнадцатью факторами, включая воодушевление, способен вырваться, способен на просветление, способен достичь непревзойдённой защиты от подневольности. </span><br><p id=mn16:27.8><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn16:27.9><span class=root>Attamanā te bhikkhū bhagavato bhāsitaṁ abhinandunti. </span><br> <span class=sv>Монахи были довольны и восхитились словами Благословенного. </span><br><p id=mn16:27.10><span class=root>Cetokhilasuttaṁ niṭṭhitaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>