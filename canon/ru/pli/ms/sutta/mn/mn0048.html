<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0048.html>Deutsch</a> , <a href=/canon/en/pli/ms/sutta/mn/mn0048.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0047.html>Previous</a><a href=/canon/ru/pli/ms/sutta/mn/mn0049.html>Next</a></div><p id=mn48:0.1><span class=root>Majjhima Nikāya 48 </span><br> <span class=sv>Мадджхима Никая 48 </span><br><p id=mn48:0.2><span class="root big-bold">Kosambiyasutta </span><br> <span class=sv>Монахи из Косамби </span><br><p id=mn48:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn48:1.2><span class=root>ekaṁ samayaṁ bhagavā kosambiyaṁ viharati ghositārāme. </span><br> <span class=sv>Однажды Благословенный пребывал в Косамби в парке Гхоситы. </span><br><p id=mn48:2.1><span class=root>Tena kho pana samayena kosambiyaṁ bhikkhū bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti. </span><br> <span class=sv>И тогда монахи из Косамби начали ссориться и браниться, погрязли в пререканиях, нанося ранения друг другу остриями своих языков. </span><br><p id=mn48:2.2><span class=root>Te na ceva aññamaññaṁ saññāpenti na ca saññattiṁ upenti, na ca aññamaññaṁ nijjhāpenti, na ca nijjhattiṁ upenti. </span><br> <span class=sv>Ни они сами не могли переубедить друг друга, ни другие не могли переубедить их. Ни они сами не могли урезонить друг друга, ни другие не могли урезонить их.  </span><br><p id=mn48:3.1><span class=root>Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca: </span><br> <span class=sv>Ни они сами не могли урезонить друг друга, ни другие не могли урезонить их. </span><br><p id=mn48:3.2><span class=root>“idha, bhante, kosambiyaṁ bhikkhū bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti, te na ceva aññamaññaṁ saññāpenti, na ca saññattiṁ upenti, na ca aññamaññaṁ nijjhāpenti, na ca nijjhattiṁ upentī”ti. </span><br><p id=mn48:4.1><span class=root>Atha kho bhagavā aññataraṁ bhikkhuṁ āmantesi: </span><br> <span class=sv>Тогда Благословенный обратился к одному из монахов так: </span><br><p id=mn48:4.2><span class=root>“ehi tvaṁ, bhikkhu, mama vacanena te bhikkhū āmantehi: </span><br> <span class=sv>– Ну же, монах, иди и скажи от моего имени тем монахам, </span><br><p id=mn48:4.3><span class=root>‘satthā vo āyasmante āmantetī’”ti. </span><br> <span class=sv>что Учитель зовёт их. </span><br><p id=mn48:4.4><span class=root>“Evaṁ, bhante”ti kho so bhikkhu bhagavato paṭissutvā yena te bhikkhū tenupasaṅkami; upasaṅkamitvā te bhikkhū etadavoca: </span><br> <span class=sv>– Да, уважаемый, – ответил он. Он отправился к тем монахам и сообщил им: </span><br><p id=mn48:4.5><span class=root>“satthā āyasmante āmantetī”ti. </span><br> <span class=sv>«Учитель зовёт вас, достопочтенные». </span><br><p id=mn48:4.6><span class=root>“Evamāvuso”ti kho te bhikkhū tassa bhikkhuno paṭissutvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinne kho te bhikkhū bhagavā etadavoca: </span><br> <span class=sv>«Да, друг» – ответили они и отправились к Благословенному, поклонились ему, и сели рядом. Благословенный спросил их. </span><br><p id=mn48:4.7><span class=root>“saccaṁ kira tumhe, bhikkhave, bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, </span><br> <span class=sv>– Монахи, правда ли, что вы начали ссориться и браниться, погрязли в пререканиях, нанося ранения друг другу остриями своих языков; </span><br><p id=mn48:4.8><span class=root>te na ceva aññamaññaṁ saññāpetha, na ca saññattiṁ upetha, na ca aññamaññaṁ nijjhāpetha, na ca nijjhattiṁ upethā”ti? </span><br> <span class=sv>И что ни вы сами не можете переубедить друг друга, ни другие не могут переубедить вас; ни вы сами не можете урезонить друг друга, ни другие не могут урезонить вас? </span><br><p id=mn48:4.9><span class=root>“Evaṁ, bhante”. </span><br> <span class=sv>– Да, уважаемый. </span><br><p id=mn48:5.1><span class=root>“Taṁ kiṁ maññatha, bhikkhave, </span><br> <span class=sv>– Монахи, как вы думаете? </span><br><p id=mn48:5.2><span class=root>yasmiṁ tumhe samaye bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, api nu tumhākaṁ tasmiṁ samaye mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca, mettaṁ vacīkammaṁ …pe… mettaṁ manokammaṁ paccupaṭṭhitaṁ hoti sabrahmacārīsu āvi ceva raho cā”ti? </span><br> <span class=sv>Когда вы начинаете ссориться и браниться, погрязаете в пререканиях, нанося ранения друг другу остриями своих языков, – поддерживаете ли вы в этом случае доброжелательность, [выраженную посредством] действий тела, речи и ума как в частном порядке, так и прилюдно, по отношению к вашим товарищам по святой жизни? </span><br><p id=mn48:5.3><span class=root>“No hetaṁ, bhante”. </span><br> <span class=sv>– Нет, уважаемый. </span><br><p id=mn48:5.4><span class=root>“Iti kira, bhikkhave, yasmiṁ tumhe samaye bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, neva tumhākaṁ tasmiṁ samaye mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca, na mettaṁ vacīkammaṁ …pe… na mettaṁ manokammaṁ paccupaṭṭhitaṁ hoti sabrahmacārīsu āvi ceva raho ca. </span><br> <span class=sv>– Итак, монахи, когда вы начинаете ссориться и браниться… – то в этом случае вы не поддерживаете доброжелательности, [выраженной посредством] действий тела, речи и ума как в частном порядке, так и прилюдно, по отношению к вашим товарищам по святой жизни. </span><br><p id=mn48:5.5><span class=root>Atha kiñcarahi tumhe, moghapurisā, kiṁ jānantā kiṁ passantā bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, te na ceva aññamaññaṁ saññāpetha, na ca saññattiṁ upetha, na ca aññamaññaṁ nijjhāpetha, na ca nijjhattiṁ upetha? </span><br> <span class=sv>Глупцы, что же вы можете знать, что же вы можете видеть, когда вы начинаете ссориться и браниться, погрязаете в пререканиях, нанося ранения друг другу остриями своих языков; когда ни вы сами не можете переубедить друг друга, ни другие не могут переубедить вас; ни вы сами не можете урезонить друг друга, ни другие не могут урезонить вас? </span><br><p id=mn48:5.6><span class=root>Tañhi tumhākaṁ, moghapurisā, bhavissati dīgharattaṁ ahitāya dukkhāyā”ti. </span><br> <span class=sv>Глупцы, это приведёт к вреду для вас и вашему страданию на долгое время. </span><br><p id=mn48:6.1><span class=root>Atha kho bhagavā bhikkhū āmantesi: </span><br> <span class=sv>Затем Благословенный обратился к монахам так: </span><br><p id=mn48:6.2><span class=root>“chayime, bhikkhave, dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti. </span><br> <span class=sv>– Монахи, есть эти шесть принципов радушия, которые создают любовь и уважение, ведут к сплочённости, к отсутствию раздоров, к согласию, к единству. </span><br><p id=mn48:6.3><span class=root>Katame cha? </span><br> <span class=sv>Какие шесть? </span><br><p id=mn48:6.4><span class=root>Idha, bhikkhave, bhikkhuno mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca. </span><br> <span class=sv>Вот монах поддерживает доброжелательность, [выраженную посредством] действий тела, как в частном порядке, так и прилюдно, по отношению к своим товарищам по святой жизни. </span><br><p id=mn48:6.5><span class=root>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br> <span class=sv>Это принцип радушия, который создаёт любовь и уважение, ведёт к сплочённости, к отсутствию раздоров, к согласию, к единству. </span><br><p id=mn48:6.6><span class=root>Puna caparaṁ, bhikkhave, bhikkhuno mettaṁ vacīkammaṁ paccupaṭṭhitaṁ hoti sabrahmacārīsu āvi ceva raho ca. </span><br> <span class=sv>Далее, монах поддерживает доброжелательность, [выраженную посредством] действий речи, как в частном порядке, так и прилюдно, по отношению к своим товарищам по святой жизни. Это тоже принцип радушия… к единству. </span><br><p id=mn48:6.7><span class=root>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=mn48:6.8><span class=root>Puna caparaṁ, bhikkhave, bhikkhuno mettaṁ manokammaṁ paccupaṭṭhitaṁ hoti sabrahmacārīsu āvi ceva raho ca. </span><br> <span class=sv>Далее, монах поддерживает доброжелательность, [выраженную посредством] действий ума, как в частном порядке, так и прилюдно, по отношению к своим товарищам по святой жизни. Это тоже принцип радушия… к единству. </span><br><p id=mn48:6.9><span class=root>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=mn48:6.10><span class=root>Puna caparaṁ, bhikkhave, bhikkhu ye te lābhā dhammikā dhammaladdhā antamaso pattapariyāpannamattampi, tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī. </span><br> <span class=sv>Далее, монах пользуется общими со своими нравственными товарищами по святой жизни вещами, не оставляя [только] за собой право их использования. Он делится с ними любыми обретениями, которые соответствуют Дхамме, и которые были добыты путём, соответствующим Дхамме, включая даже содержимое его чаши [для сбора еды с подаяний]. Это тоже принцип радушия… к единству. </span><br><p id=mn48:6.11><span class=root>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=mn48:6.12><span class=root>Puna caparaṁ, bhikkhave, bhikkhu yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṁvattanikāni tathārūpesu sīlesu sīlasāmaññagato viharati sabrahmacārīhi āvi ceva raho ca. </span><br> <span class=sv>Далее, монах пребывает, как в частном порядке, так и прилюдно, разделяя со своими товарищами по святой жизни нравственные качества. Те нравственные качества, что не разбитые, не разрушенные, не запачканные, не запятнанные, освобождающие, восхваляемые мудрецами, не понятые ошибочно, ведущие к сосредоточению. Это тоже принцип радушия… к единству. </span><br><p id=mn48:6.13><span class=root>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=mn48:6.14><span class=root>Puna caparaṁ, bhikkhave, bhikkhu yāyaṁ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharati sabrahmacārīhi āvi ceva raho ca. </span><br> <span class=sv>Далее, монах пребывает как в частном порядке, так и прилюдно, разделяя со своими товарищами по святой жизни то воззрение, благородное и освобождающее, которое ведёт того, кто практикует в соответствии с ним, к полному уничтожению страданий. </span><br><p id=mn48:6.15><span class=root>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br> <span class=sv>Это принцип радушия, который создаёт любовь и уважение, ведёт к сплочённости, к отсутствию раздоров, к согласию, к единству. </span><br><p id=mn48:6.16><span class=root>Ime kho, bhikkhave, cha sāraṇīyā dhammā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti. </span><br> <span class=sv>Таковы шесть принципов радушия, которые создают любовь и уважение, ведут к сплочённости, к отсутствию раздоров, к согласию, к единству. </span><br><p id=mn48:7.1><span class=root>Imesaṁ kho, bhikkhave, channaṁ sāraṇīyānaṁ dhammānaṁ etaṁ aggaṁ etaṁ saṅgāhikaṁ etaṁ saṅghāṭanikaṁ—yadidaṁ yāyaṁ diṭṭhi ariyā niyyānikā niyyāti takkarassa sammā dukkhakkhayāya. </span><br> <span class=sv>Из этих шести принципов радушия наивысшим, наиболее сплачивающим, наиболее объединяющим, является это воззрение – благородное и освобождающее, которое ведёт того, кто практикует в соответствии с ним, к полному уничтожению страданий. Оно сплачивает и объединяет их вместе. </span><br><p id=mn48:7.2><span class=root>Seyyathāpi, bhikkhave, kūṭāgārassa etaṁ aggaṁ etaṁ saṅgāhikaṁ etaṁ saṅghāṭanikaṁ yadidaṁ kūṭaṁ; </span><br> <span class=sv>Подобно остроконечному дому. Самой наивысшей, наиболее сплачивающей, наиболее объединяющей частью остроконечного дома будет самая его вершина, </span><br><p id=mn48:7.3><span class=root>evameva kho, bhikkhave, imesaṁ channaṁ sāraṇīyānaṁ dhammānaṁ etaṁ aggaṁ etaṁ saṅgāhikaṁ etaṁ saṅghāṭanikaṁ yadidaṁ yāyaṁ diṭṭhi ariyā niyyānikā niyyāti takkarassa sammā dukkhakkhayāya. </span><br> <span class=sv>то точно также из этих шести принципов радушия наивысшим… будет это воззрение… Оно сплачивает и объединяет их вместе. </span><br><p id=mn48:8.1><span class=root>Kathañca, bhikkhave, yāyaṁ diṭṭhi ariyā niyyānikā niyyāti takkarassa sammā dukkhakkhayāya? </span><br> <span class=sv>И каким образом это воззрение – благородное и освобождающее, ведёт того, кто практикует в соответствии с ним, к полному уничтожению страданий? </span><br><p id=mn48:8.2><span class=root>Idha, bhikkhave, bhikkhu araññagato vā rukkhamūlagato vā suññāgāragato vā iti paṭisañcikkhati: </span><br> <span class=sv>Вот монах, уйдя в лес, или к подножью дерева, или в пустую хижину, размышляет так: </span><br><p id=mn48:8.3><span class=root>‘atthi nu kho me taṁ pariyuṭṭhānaṁ ajjhattaṁ appahīnaṁ, yenāhaṁ pariyuṭṭhānena pariyuṭṭhitacitto yathābhūtaṁ nappajāneyyaṁ na passeyyan’ti? </span><br> <span class=sv>«Есть ли какая-либо охваченность, не отброшенная мной, которая могла бы так охватить мой ум, что я не смог бы знать и видеть вещи в соответствии с действительностью?» </span><br><p id=mn48:8.4><span class=root>Sace, bhikkhave, bhikkhu kāmarāgapariyuṭṭhito hoti, pariyuṭṭhitacittova hoti. </span><br> <span class=sv>Если монах охвачен чувственной жаждой, то его ум охвачен. </span><br><p id=mn48:8.5><span class=root>Sace, bhikkhave, bhikkhu byāpādapariyuṭṭhito hoti, pariyuṭṭhitacittova hoti. </span><br> <span class=sv>Если монах охвачен недоброжелательностью, то его ум охвачен. </span><br><p id=mn48:8.6><span class=root>Sace, bhikkhave, bhikkhu thinamiddhapariyuṭṭhito hoti, pariyuṭṭhitacittova hoti. </span><br> <span class=sv>Если монах охвачен ленью и апатией, то его ум охвачен. </span><br><p id=mn48:8.7><span class=root>Sace, bhikkhave, bhikkhu uddhaccakukkuccapariyuṭṭhito hoti, pariyuṭṭhitacittova hoti. </span><br> <span class=sv>Если он охвачен неугомонностью и сожалением, то его ум охвачен. </span><br><p id=mn48:8.8><span class=root>Sace, bhikkhave, bhikkhu vicikicchāpariyuṭṭhito hoti, pariyuṭṭhitacittova hoti. </span><br> <span class=sv>Если он охвачен сомнением, то его ум охвачен. </span><br><p id=mn48:8.9><span class=root>Sace, bhikkhave, bhikkhu idhalokacintāya pasuto hoti, pariyuṭṭhitacittova hoti. </span><br> <span class=sv>Если монах погружён в рассуждения об этом мире, то его ум охвачен. </span><br><p id=mn48:8.10><span class=root>Sace, bhikkhave, bhikkhu paralokacintāya pasuto hoti, pariyuṭṭhitacittova hoti. </span><br> <span class=sv>Если монах погружён в рассуждения о следующем мире, то его ум охвачен. </span><br><p id=mn48:8.11><span class=root>Sace, bhikkhave, bhikkhu bhaṇḍanajāto kalahajāto vivādāpanno aññamaññaṁ mukhasattīhi vitudanto viharati, pariyuṭṭhitacittova hoti. </span><br> <span class=sv>Если монах начинает ссориться и браниться, погрязает в пререканиях, нанося ранения другим остриём своего языка, то его ум охвачен. </span><br><p id=mn48:8.12><span class=root>So evaṁ pajānāti: </span><br> <span class=sv>Он понимает: </span><br><p id=mn48:8.13><span class=root>‘natthi kho me taṁ pariyuṭṭhānaṁ ajjhattaṁ appahīnaṁ, yenāhaṁ pariyuṭṭhānena pariyuṭṭhitacitto yathābhūtaṁ nappajāneyyaṁ na passeyyaṁ. </span><br> <span class=sv>«Нет какой-либо охваченности, не отброшенной мной, которая могла бы охватить мой ум так, чтобы я не смог бы знать и видеть вещи в соответствии с действительностью. </span><br><p id=mn48:8.14><span class=root>Suppaṇihitaṁ me mānasaṁ saccānaṁ bodhāyā’ti. </span><br> <span class=sv>Мой ум хорошо предрасположен к пробуждению в истины» </span><br><p id=mn48:8.15><span class=root>Idamassa paṭhamaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><br> <span class=sv>Таково первое знание, обретённое им, благородное, сверхмирское, которого не имеют обычные заурядные люди. </span><br><p id=mn48:9.1><span class=root>Puna caparaṁ, bhikkhave, ariyasāvako iti paṭisañcikkhati: </span><br> <span class=sv>Далее, благородный ученик рассуждает так: </span><br><p id=mn48:9.2><span class=root>‘imaṁ nu kho ahaṁ diṭṭhiṁ āsevanto bhāvento bahulīkaronto labhāmi paccattaṁ samathaṁ, labhāmi paccattaṁ nibbutin’ti? </span><br> <span class=sv>«Когда я устремляюсь [к нему], развиваю, взращиваю это воззрение, достигаю ли я сам спокойствия, достигаю ли я сам утешения?» </span><br><p id=mn48:9.3><span class=root>So evaṁ pajānāti: </span><br> <span class=sv>Он понимает: </span><br><p id=mn48:9.4><span class=root>‘imaṁ kho ahaṁ diṭṭhiṁ āsevanto bhāvento bahulīkaronto labhāmi paccattaṁ samathaṁ, labhāmi paccattaṁ nibbutin’ti. </span><br> <span class=sv>«Когда я устремляюсь [к нему], развиваю и взращиваю это воззрение, я достигаю спокойствия, я достигаю утешения». </span><br><p id=mn48:9.5><span class=root>Idamassa dutiyaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><br> <span class=sv>Таково второе знание, обретённое им, благородное, сверхмирское, которого не имеют обычные заурядные люди. </span><br><p id=mn48:10.1><span class=root>Puna caparaṁ, bhikkhave, ariyasāvako iti paṭisañcikkhati: </span><br> <span class=sv>Далее, благородный ученик рассуждает так: </span><br><p id=mn48:10.2><span class=root>‘yathārūpāyāhaṁ diṭṭhiyā samannāgato, atthi nu kho ito bahiddhā añño samaṇo vā brāhmaṇo vā tathārūpāya diṭṭhiyā samannāgato’ti? </span><br> <span class=sv>«Есть ли какие-либо иные жрецы и отшельники вне [Учения Будды], которые имеют такое же воззрение, как и у меня?» </span><br><p id=mn48:10.3><span class=root>So evaṁ pajānāti: </span><br> <span class=sv>Он понимает: </span><br><p id=mn48:10.4><span class=root>‘yathārūpāyāhaṁ diṭṭhiyā samannāgato, natthi ito bahiddhā añño samaṇo vā brāhmaṇo vā tathārūpāya diṭṭhiyā samannāgato’ti. </span><br> <span class=sv>«Нет других жрецов и отшельников вне [Учения Будды], которые бы имели такое же воззрение, как и у меня». </span><br><p id=mn48:10.5><span class=root>Idamassa tatiyaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><br> <span class=sv>Таково третье знание, обретённое им, благородное, сверхмирское, которого не имеют обычные заурядные люди. </span><br><p id=mn48:11.1><span class=root>Puna caparaṁ, bhikkhave, ariyasāvako iti paṭisañcikkhati: </span><br> <span class=sv>Далее, благородный ученик рассуждает так: </span><br><p id=mn48:11.2><span class=root>‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. </span><br> <span class=sv>«Обладаю ли я характером человека, имеющего правильные воззрения?» </span><br><p id=mn48:11.3><span class=root>Kathaṁrūpāya ca, bhikkhave, dhammatāya diṭṭhisampanno puggalo samannāgato? </span><br> <span class=sv>И каков характер человека, имеющего правильные воззрения? </span><br><p id=mn48:11.4><span class=root>Dhammatā esā, bhikkhave, diṭṭhisampannassa puggalassa: </span><br> <span class=sv>Характер человека, имеющего правильные воззрения, таков: </span><br><p id=mn48:11.5><span class=root>kiñcāpi tathārūpiṁ āpattiṁ āpajjati, yathārūpāya āpattiyā vuṭṭhānaṁ paññāyati, atha kho naṁ khippameva satthari vā viññūsu vā sabrahmacārīsu deseti vivarati uttānīkaroti; </span><br> <span class=sv>Хотя он может совершить некоторые проступки, за свершение которых [Винаей] предусмотрено исправление, тем не менее он тут же сознаётся, раскрывает, рассказывает [о совершённом проступке] Учителю или мудрым товарищам по святой жизни, </span><br><p id=mn48:11.6><span class=root>desetvā vivaritvā uttānīkatvā āyatiṁ saṁvaraṁ āpajjati. </span><br> <span class=sv>и, сделав так, он сдерживает себя в будущем [от их очередного свершения]. </span><br><p id=mn48:11.7><span class=root>Seyyathāpi, bhikkhave, daharo kumāro mando uttānaseyyako hatthena vā pādena vā aṅgāraṁ akkamitvā khippameva paṭisaṁharati; </span><br> <span class=sv>Подобно тому как лежащий ничком младенец  тут же отдёрнет руку или ногу от горячих углей, если дотронется до них, </span><br><p id=mn48:11.8><span class=root>evameva kho, bhikkhave, dhammatā esā diṭṭhisampannassa puggalassa: </span><br> <span class=sv>Точно таков и характер человека, имеющего правильные воззрения. </span><br><p id=mn48:11.9><span class=root>kiñcāpi tathārūpiṁ āpattiṁ āpajjati yathārūpāya āpattiyā vuṭṭhānaṁ paññāyati, atha kho naṁ khippameva satthari vā viññūsu vā sabrahmacārīsu deseti vivarati uttānīkaroti; </span><br> <span class=sv>Хотя он может совершить некоторые проступки, за свершение которых [Винаей] предусмотрено исправление, тем не менее он тут же сознаётся, раскрывает, рассказывает [о совершённом проступке] Учителю или мудрым товарищам по святой жизни </span><br><p id=mn48:11.10><span class=root>desetvā vivaritvā uttānīkatvā āyatiṁ saṁvaraṁ āpajjati. </span><br> <span class=sv>и, сделав так, он сдерживает себя в будущем [от их очередного свершения]. </span><br><p id=mn48:11.11><span class=root>So evaṁ pajānāti: </span><br> <span class=sv>Он понимает: </span><br><p id=mn48:11.12><span class=root>‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. </span><br> <span class=sv>«Я обладаю характером человека, имеющего правильные воззрения». </span><br><p id=mn48:11.13><span class=root>Idamassa catutthaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><br> <span class=sv>Таково четвёртое знание, обретённое им, благородное, сверхмирское, которого не имеют обычные заурядные люди. </span><br><p id=mn48:12.1><span class=root>Puna caparaṁ, bhikkhave, ariyasāvako iti paṭisañcikkhati: </span><br> <span class=sv>Далее, благородный ученик рассуждает так: </span><br><p id=mn48:12.2><span class=root>‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. </span><br> <span class=sv>«Обладаю ли я характером человека, имеющего правильные воззрения?» </span><br><p id=mn48:12.3><span class=root>Kathaṁrūpāya ca, bhikkhave, dhammatāya diṭṭhisampanno puggalo samannāgato? </span><br> <span class=sv>И каков характер человека, имеющего правильные воззрения? </span><br><p id=mn48:12.4><span class=root>Dhammatā esā, bhikkhave, diṭṭhisampannassa puggalassa: </span><br> <span class=sv>Характер человека, имеющего правильные воззрения, таков: </span><br><p id=mn48:12.5><span class=root>kiñcāpi yāni tāni sabrahmacārīnaṁ uccāvacāni kiṅkaraṇīyāni tattha ussukkaṁ āpanno hoti, atha khvāssa tibbāpekkhā hoti adhisīlasikkhāya adhicittasikkhāya adhipaññāsikkhāya. </span><br> <span class=sv>Хотя он может быть занят разными делами, [осуществляемыми ради] своих товарищей по святой жизни, всё же он уделяет большое внимание тренировке высшей нравственности, высшего ума, высшей мудрости. </span><br><p id=mn48:12.6><span class=root>Seyyathāpi, bhikkhave, gāvī taruṇavacchā thambañca ālumpati vacchakañca apacinati; </span><br> <span class=sv>Подобно тому как когда корова пасётся с молодым телёнком, она присматривает и за своим телёнком, </span><br><p id=mn48:12.7><span class=root>evameva kho, bhikkhave, dhammatā esā diṭṭhisampannassa puggalassa: </span><br> <span class=sv>Точно таков и характер человека, имеющего правильные воззрения. </span><br><p id=mn48:12.8><span class=root>kiñcāpi yāni tāni sabrahmacārīnaṁ uccāvacāni kiṅkaraṇīyāni tattha ussukkaṁ āpanno hoti, atha khvāssa tibbāpekkhā hoti adhisīlasikkhāya adhicittasikkhāya adhipaññāsikkhāya. </span><br> <span class=sv>Хотя он может быть занят разными делами, [осуществляемыми ради] своих товарищей по святой жизни, всё же он уделяет большое внимание тренировке высшей нравственности, высшего ума, высшей мудрости. </span><br><p id=mn48:12.9><span class=root>So evaṁ pajānāti: </span><br> <span class=sv>Он понимает: </span><br><p id=mn48:12.10><span class=root>‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. </span><br> <span class=sv>«Я обладаю характером человека, имеющего правильные воззрения». </span><br><p id=mn48:12.11><span class=root>Idamassa pañcamaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><br> <span class=sv>Таково пятое знание, обретённое им, благородное, сверхмирское, которого не имеют обычные заурядные люди. </span><br><p id=mn48:13.1><span class=root>Puna caparaṁ, bhikkhave, ariyasāvako iti paṭisañcikkhati: </span><br> <span class=sv>Далее, благородный ученик рассуждает так: </span><br><p id=mn48:13.2><span class=root>‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. </span><br> <span class=sv>«Обладаю ли я силой человека, имеющего правильные воззрения?» </span><br><p id=mn48:13.3><span class=root>Kathaṁrūpāya ca, bhikkhave, balatāya diṭṭhisampanno puggalo samannāgato? </span><br> <span class=sv>И в чём состоит сила человека, имеющего правильные воззрения? </span><br><p id=mn48:13.4><span class=root>Balatā esā, bhikkhave, diṭṭhisampannassa puggalassa yaṁ tathāgatappavedite dhammavinaye desiyamāne aṭṭhiṁ katvā manasikatvā sabbacetasā samannāharitvā ohitasoto dhammaṁ suṇāti. </span><br> <span class=sv>Сила человека, имеющего правильные воззрения, такова: когда происходит обучение Дхамме и Винае, которые были провозглашены Татхагатой, он заинтересован в этом, направляет всё своё внимание [к этому], вовлекается в это всем своим умом, охотно склоняет к Дхамме ухо. </span><br><p id=mn48:13.5><span class=root>So evaṁ pajānāti: </span><br> <span class=sv>Он понимает: </span><br><p id=mn48:13.6><span class=root>‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. </span><br> <span class=sv>«Я обладаю силой человека, имеющего правильные воззрения». </span><br><p id=mn48:13.7><span class=root>Idamassa chaṭṭhaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><br> <span class=sv>Таково шестое знание, обретённое им, благородное, сверхмирское, которого не имеют обычные заурядные люди. </span><br><p id=mn48:14.1><span class=root>Puna caparaṁ, bhikkhave, ariyasāvako iti paṭisañcikkhati: </span><br> <span class=sv>Далее, благородный ученик рассуждает так: </span><br><p id=mn48:14.2><span class=root>‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. </span><br> <span class=sv>«Обладаю ли я силой человека, имеющего правильные воззрения?» </span><br><p id=mn48:14.3><span class=root>Kathaṁrūpāya ca, bhikkhave, balatāya diṭṭhisampanno puggalo samannāgato? </span><br> <span class=sv>И в чём состоит сила человека, имеющего правильные воззрения? </span><br><p id=mn48:14.4><span class=root>Balatā esā, bhikkhave, diṭṭhisampannassa puggalassa yaṁ tathāgatappavedite dhammavinaye desiyamāne labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><br> <span class=sv>Когда происходит обучение Дхамме и Винае, что провозглашены Татхагатой, он черпает вдохновение в значении, черпает вдохновение в Дхамме, обретает радость, связанную с Дхаммой. </span><br><p id=mn48:14.5><span class=root>So evaṁ pajānāti: </span><br> <span class=sv>Он понимает: </span><br><p id=mn48:14.6><span class=root>‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. </span><br> <span class=sv>«Я обладаю силой человека, имеющего правильные воззрения». </span><br><p id=mn48:14.7><span class=root>Idamassa sattamaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><br> <span class=sv>Таково седьмое знание, обретённое им, благородное, сверхмирское, которого не имеют обычные заурядные люди. </span><br><p id=mn48:15.1><span class=root>Evaṁ sattaṅgasamannāgatassa kho, bhikkhave, ariyasāvakassa dhammatā susamanniṭṭhā hoti sotāpattiphalasacchikiriyāya. </span><br> <span class=sv>Когда благородный ученик наделён [этими] семью факторами, то [прежде] он хорошо стремился к характеру, [что необходим] для реализации плода вступления в поток. </span><br><p id=mn48:15.2><span class=root>Evaṁ sattaṅgasamannāgato kho, bhikkhave, ariyasāvako sotāpattiphalasamannāgato hotī”ti. </span><br> <span class=sv>Когда благородный ученик наделён [этими] семью факторами, он обладает плодом вступления в поток. </span><br><p id=mn48:15.3><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn48:15.4><span class=root>Attamanā te bhikkhū bhagavato bhāsitaṁ abhinandunti. </span><br> <span class=sv>Монахи были довольны и восхитились словами Благословенного. </span><br><p id=mn48:15.5><span class=root>Kosambiyasuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about>Contact info</a></small></footer>