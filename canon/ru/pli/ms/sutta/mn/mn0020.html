<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0020.html>Deutsch</a> , <a href=/canon/en/pli/ms/sutta/mn/mn0020.html>English</a> , <a href=/canon/lt/pli/ms/sutta/mn/mn0020.html>Lietuvių kalba</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0019.html>Previous</a><a href=/canon/ru/pli/ms/sutta/mn/mn0021.html>Next</a></div><p id=mn20:0.1><span class=root>Majjhima Nikāya 20 </span><br> <span class=sv>Мадджхима Никая 20 </span><br><p id=mn20:0.2><span class="root big-bold">Vitakkasaṇṭhānasutta </span><br> <span class=sv>Устранение отвлекающих мыслей </span><br><p id=mn20:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn20:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный пребывал в Саваттхи, в роще Джеты, в парке Анатхапиндики. </span><br><p id=mn20:1.3><span class=root>Tatra kho bhagavā bhikkhū āmantesi: </span><br> <span class=sv>Там он обратился к монахам так: </span><br><p id=mn20:1.4><span class=root>“bhikkhavo”ti. </span><br> <span class=sv>“- Монахи!” </span><br><p id=mn20:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sv>- Уважаемый, - отвечали монахи. </span><br><p id=mn20:1.6><span class=root>Bhagavā etadavoca: </span><br> <span class=sv>Благословенный сказал: </span><br><p id=mn20:2.1><span class=root>“Adhicittamanuyuttena, bhikkhave, bhikkhunā pañca nimittāni kālena kālaṁ manasi kātabbāni. </span><br> <span class=sv>– Монахи, когда монах занимается [тренировкой] высшего ума, то есть пять образов, которым он должен уделять внимание время от времени. </span><br><p id=mn20:2.2><span class=root>Katamāni pañca? </span><br> <span class=sv>Какие пять? </span><br><p id=mn20:3.1><span class=root>Idha, bhikkhave, bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tamhā nimittā aññaṁ nimittaṁ manasi kātabbaṁ kusalūpasaṁhitaṁ. </span><br> <span class=sv>Монахи, вот, монах уделяет внимание некоему образу, и из-за этого образа в нём возникают плохие, неблагие мысли, связанные с жаждой, злобой, заблуждением. Ему следует уделять внимание некоему иному образу, связанному с тем, что является благим. </span><br><p id=mn20:3.2><span class=root>Tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>Когда он уделяет внимание некоему иному образу, связанному с тем, что является благим, то тогда любые плохие, неблагие мысли, связанные с жаждой, злобой, заблуждением, отбрасываются в нём и затихают. </span><br><p id=mn20:3.3><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>С их оставлением его ум становится внутренне утверждённым, успокоенным, приведённым к единению, сосредоточенным. </span><br><p id=mn20:3.4><span class=root>Seyyathāpi, bhikkhave, dakkho palagaṇḍo vā palagaṇḍantevāsī vā sukhumāya āṇiyā oḷārikaṁ āṇiṁ abhinihaneyya abhinīhareyya abhinivatteyya; </span><br> <span class=sv>Подобно тому как умелый плотник или его ученик использовал бы небольшой колышек, чтобы выбить, вытащить, извлечь большой колышек, – </span><br><p id=mn20:3.5><span class=root>evameva kho, bhikkhave, bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tamhā nimittā aññaṁ nimittaṁ manasi kātabbaṁ kusalūpasaṁhitaṁ. </span><br> <span class=sv>точно так же, когда монах уделяет внимание некоему образу, из-за этого образа в нём возникают плохие, неблагие мысли… </span><br><p id=mn20:3.6><span class=root>Tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>он уделяет внимание некоему иному образу… </span><br><p id=mn20:3.7><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>ум становится внутренне утверждённым, успокоенным, приведённым к единению, сосредоточенным.</span><br><p id=mn20:4.1><span class=root>Tassa ce, bhikkhave, bhikkhuno tamhā nimittā aññaṁ nimittaṁ manasikaroto kusalūpasaṁhitaṁ uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ ādīnavo upaparikkhitabbo: </span><br> <span class=sv>Если, когда он уделяет внимание некоему иному образу, связанному с тем, что является благим, в нём всё ещё возникают плохие, неблагие мысли, связанные с жаждой, злобой, заблуждением, то ему следует изучить опасность этих мыслей так: </span><br><p id=mn20:4.2><span class=root>‘itipime vitakkā akusalā, itipime vitakkā sāvajjā, itipime vitakkā dukkhavipākā’ti. </span><br> <span class=sv>«Эти мысли – неблагие, они достойны порицания, они приводят к страданию».</span><br><p id=mn20:4.3><span class=root>Tassa tesaṁ vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>Когда он изучает опасность этих мыслей, то тогда любые плохие, неблагие мысли, связанные с жаждой, злобой, заблуждением, отбрасываются в нём и затихают. </span><br><p id=mn20:4.4><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>С их оставлением его ум становится внутренне утверждённым, успокоенным, приведённым к единению, сосредоточенным. </span><br><p id=mn20:4.5><span class=root>Seyyathāpi, bhikkhave, itthī vā puriso vā daharo yuvā maṇḍanakajātiko ahikuṇapena vā kukkurakuṇapena vā manussakuṇapena vā kaṇṭhe āsattena aṭṭiyeyya harāyeyya jiguccheyya; </span><br> <span class=sv>Подобно тому как юная, молодая девушка или молодой человек, довольствующийся украшениями, был бы шокирован, оскорблён, испытал бы омерзение, если бы труп змеи, собаки или человека повесили бы ему на шею – </span><br><p id=mn20:4.6><span class=root>evameva kho, bhikkhave, tassa ce bhikkhuno tamhāpi nimittā aññaṁ nimittaṁ manasikaroto kusalūpasaṁhitaṁ uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ ādīnavo upaparikkhitabbo: </span><br> <span class=sv>– точно так же, когда монах… </span><br><p id=mn20:4.7><span class=root>‘itipime vitakkā akusalā, itipime vitakkā sāvajjā, itipime vitakkā dukkhavipākā’ti. </span><br> <span class=sv>ему следует изучить опасность этих мыслей… </span><br><p id=mn20:4.8><span class=root>Tassa tesaṁ vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br><p id=mn20:4.9><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>его ум становится внутренне утверждённым, успокоенным, приведённым к единению, сосредоточенным.</span><br><p id=mn20:5.1><span class=root>Tassa ce, bhikkhave, bhikkhuno tesampi vitakkānaṁ ādīnavaṁ upaparikkhato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ asatiamanasikāro āpajjitabbo. </span><br> <span class=sv>Если, когда он изучает опасность этих мыслей, в нём всё ещё возникают плохие, неблагие мысли, связанные с жаждой, злобой, заблуждением, то ему следует постараться забыть эти мысли, не уделять им внимание. </span><br><p id=mn20:5.2><span class=root>Tassa tesaṁ vitakkānaṁ asatiamanasikāraṁ āpajjato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>Когда он старается забыть эти мысли, не уделять им внимание, то тогда любые плохие, неблагие мысли, связанные с жаждой, злобой, заблуждением, отбрасываются в нём и затихают. </span><br><p id=mn20:5.3><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>С их оставлением его ум становится внутренне утверждённым, успокоенным, приведённым к единению, сосредоточенным. </span><br><p id=mn20:5.4><span class=root>Seyyathāpi, bhikkhave, cakkhumā puriso āpāthagatānaṁ rūpānaṁ adassanakāmo assa; </span><br> <span class=sv>Подобно тому как человек с хорошим зрением, который не хотел бы видеть формы, что попадают в поле его зрения, </span><br><p id=mn20:5.5><span class=root>so nimīleyya vā aññena vā apalokeyya; </span><br> <span class=sv>закрыл бы глаза или отвернулся, – </span><br><p id=mn20:5.6><span class=root>evameva kho, bhikkhave, tassa ce bhikkhuno tesampi vitakkānaṁ ādīnavaṁ upaparikkhato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, te pahīyanti te abbhatthaṁ gacchanti. </span><br> <span class=sv>точно так же, если, когда он изучает опасность этих мыслей, в нём всё ещё возникают плохие, неблагие мысли… </span><br><p id=mn20:5.7><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>он старается забыть эти мысли, [старается] не уделять им внимание… ум становится внутренне утверждённым, успокоенным, приведённым к единению, сосредоточенным.</span><br><p id=mn20:6.1><span class=root>Tassa ce, bhikkhave, bhikkhuno tesampi vitakkānaṁ asatiamanasikāraṁ āpajjato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ vitakkasaṅkhārasaṇṭhānaṁ manasikātabbaṁ. </span><br> <span class=sv>Если, когда он старается забыть эти мысли, [старается] не уделять им внимание, в нём всё ещё возникают плохие, неблагие мысли, связанные с жаждой, злобой, заблуждением, то ему следует уделить внимание успокоению мысленного формирователя этих мыслей. </span><br><p id=mn20:6.2><span class=root>Tassa tesaṁ vitakkānaṁ vitakkasaṅkhārasaṇṭhānaṁ manasikaroto ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>Когда он уделяет внимание успокоению мысленного формирователя этих мыслей, то тогда любые плохие, неблагие мысли, связанные с жаждой, злобой, заблуждением, отбрасываются в нём и затихают. </span><br><p id=mn20:6.3><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>С их оставлением его ум становится внутренне утверждённым, успокоенным, приведённым к единению, сосредоточенным. </span><br><p id=mn20:6.4><span class=root>Seyyathāpi, bhikkhave, puriso sīghaṁ gaccheyya. </span><br> <span class=sv>Подобно тому как если бы быстро идущий человек</span><br><p id=mn20:6.5><span class=root>Tassa evamassa: </span><br> <span class=sv>подумал: </span><br><p id=mn20:6.6><span class=root>‘kiṁ nu kho ahaṁ sīghaṁ gacchāmi? </span><br> <span class=sv>«Зачем я иду быстро? </span><br><p id=mn20:6.7><span class=root>Yannūnāhaṁ saṇikaṁ gaccheyyan’ti. </span><br> <span class=sv>Почему бы мне не пойти медленно?» – </span><br><p id=mn20:6.8><span class=root>So saṇikaṁ gaccheyya. </span><br> <span class=sv>и вот он бы пошёл медленно. </span><br><p id=mn20:6.9><span class=root>Tassa evamassa: </span><br> <span class=sv>Затем он бы подумал: </span><br><p id=mn20:6.10><span class=root>‘kiṁ nu kho ahaṁ saṇikaṁ gacchāmi? </span><br> <span class=sv>«Зачем я иду медленно? </span><br><p id=mn20:6.11><span class=root>Yannūnāhaṁ tiṭṭheyyan’ti. </span><br> <span class=sv>Почему бы мне не остановиться?» </span><br><p id=mn20:6.12><span class=root>So tiṭṭheyya. </span><br> <span class=sv>И вот бы он остановился. </span><br><p id=mn20:6.13><span class=root>Tassa evamassa: </span><br> <span class=sv>Затем он бы подумал: </span><br><p id=mn20:6.14><span class=root>‘kiṁ nu kho ahaṁ ṭhito? </span><br> <span class=sv>«Зачем я стою? </span><br><p id=mn20:6.15><span class=root>Yannūnāhaṁ nisīdeyyan’ti. </span><br> <span class=sv>Почему бы мне не сесть?» </span><br><p id=mn20:6.16><span class=root>So nisīdeyya. </span><br> <span class=sv>И вот он бы сел. </span><br><p id=mn20:6.17><span class=root>Tassa evamassa: </span><br> <span class=sv>Затем он бы подумал:</span><br><p id=mn20:6.18><span class=root>‘kiṁ nu kho ahaṁ nisinno? </span><br> <span class=sv>«Зачем я сижу? </span><br><p id=mn20:6.19><span class=root>Yannūnāhaṁ nipajjeyyan’ti. </span><br> <span class=sv>Почему бы мне не лечь?» </span><br><p id=mn20:6.20><span class=root>So nipajjeyya. </span><br> <span class=sv>И вот он бы лёг. </span><br><p id=mn20:6.21><span class=root>Evañhi so, bhikkhave, puriso oḷārikaṁ oḷārikaṁ iriyāpathaṁ abhinivajjetvā sukhumaṁ sukhumaṁ iriyāpathaṁ kappeyya. </span><br> <span class=sv>Делая так, он бы заменил грубую позу более утончённой. </span><br><p id=mn20:6.22><span class=root>Evameva kho, bhikkhave, tassa ce bhikkhuno tesampi vitakkānaṁ asatiamanasikāraṁ āpajjato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>Точно так же… </span><br><p id=mn20:6.23><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>становится внутренне утверждённым, успокоенным, приведённым к единению, сосредоточенным.</span><br><p id=mn20:7.1><span class=root>Tassa ce, bhikkhave, bhikkhuno tesampi vitakkānaṁ vitakkasaṅkhārasaṇṭhānaṁ manasikaroto uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi. </span><br> <span class=sv>Если, когда он уделяет внимание успокоению мысленного формирователя этих мыслей, в нём всё ещё возникают плохие, неблагие мысли, связанные с жаждой, злобой, заблуждением, </span><br><p id=mn20:7.2><span class=root>Tena, bhikkhave, bhikkhunā dantebhidantamādhāya jivhāya tāluṁ āhacca cetasā cittaṁ abhiniggaṇhitabbaṁ abhinippīḷetabbaṁ abhisantāpetabbaṁ. </span><br> <span class=sv>то тогда, со стиснутыми зубами и поджатым к нёбу языком ему следует сбить, сдержать, сокрушить ум своим умом. </span><br><p id=mn20:7.3><span class=root>Tassa dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>Когда он со стиснутыми зубами и поджатым к нёбу языком сбивает, сдерживает, сокрушает ум своим умом, то тогда любые плохие, неблагие мысли, связанные с жаждой, злобой, заблуждением, отбрасываются в нём и затихают. </span><br><p id=mn20:7.4><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>С их оставлением его ум становится внутренне утверждённым, успокоенным, приведённым к единению, сосредоточенным. </span><br><p id=mn20:7.5><span class=root>Seyyathāpi, bhikkhave, balavā puriso dubbalataraṁ purisaṁ sīse vā gale vā khandhe vā gahetvā abhiniggaṇheyya abhinippīḷeyya abhisantāpeyya; </span><br> <span class=sv>Подобно тому как если бы сильный человек схватил слабого за голову или плечи, сбил бы его, сдержал, сокрушил его, </span><br><p id=mn20:7.6><span class=root>evameva kho, bhikkhave, tassa ce bhikkhuno tesampi vitakkānaṁ vitakkasaṅkhārasaṇṭhānaṁ manasikaroto uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi. </span><br> <span class=sv>то точно так же, когда монах… </span><br><p id=mn20:7.7><span class=root>Tena, bhikkhave, bhikkhunā dantebhidantamādhāya jivhāya tāluṁ āhacca cetasā cittaṁ abhiniggaṇhitabbaṁ abhinippīḷetabbaṁ abhisantāpetabbaṁ. </span><br> <span class=sv>то тогда, со стиснутыми зубами и поджатым к нёбу языком ему следует сбить, сдержать, сокрушить ум своим умом. </span><br><p id=mn20:7.8><span class=root>Tassa dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>Когда он со стиснутыми зубами и поджатым к нёбу языком сбивает, сдерживает, сокрушает ум своим умом, то тогда любые плохие, неблагие мысли, связанные с жаждой, злобой, заблуждением, отбрасываются в нём и затихают. </span><br><p id=mn20:7.9><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>С их оставлением его ум становится внутренне утверждённым, успокоенным, приведённым к единению, сосредоточенным. </span><br><p id=mn20:8.1><span class=root>Yato kho, bhikkhave, bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>Монахи, когда монах уделяет внимание некоему образу… </span><br><p id=mn20:8.2><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:8.3><span class=root>Tesampi vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>изучает опасность этих мыслей… </span><br><p id=mn20:8.4><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:8.5><span class=root>Tesampi vitakkānaṁ asatiamanasikāraṁ āpajjato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>старается забыть эти мысли… </span><br><p id=mn20:8.6><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:8.7><span class=root>Tesampi vitakkānaṁ vitakkasaṅkhārasaṇṭhānaṁ manasikaroto ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>уделяет внимание успокоению мысленного формирователя… </span><br><p id=mn20:8.8><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:8.9><span class=root>Dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sv>Когда он со стиснутыми зубами и поджатым к нёбу языком сбивает, сдерживает, сокрушает ум своим умом, то тогда любые плохие, неблагие мысли, связанные с жаждой, злобой, заблуждением, отбрасываются в нём и затихают. </span><br><p id=mn20:8.10><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sv>С их оставлением его ум становится внутренне утверждённым, успокоенным, приведённым к единению, сосредоточенным. </span><br><p id=mn20:8.11><span class=root>Ayaṁ vuccati, bhikkhave, bhikkhu vasī vitakkapariyāyapathesu. </span><br> <span class=sv>И тогда этот монах зовётся хозяином путей мыслей. </span><br><p id=mn20:8.12><span class=root>Yaṁ vitakkaṁ ākaṅkhissati taṁ vitakkaṁ vitakkessati, yaṁ vitakkaṁ nākaṅkhissati na taṁ vitakkaṁ vitakkessati. </span><br> <span class=sv>Он будет думать такую мысль, какую пожелает думать, и не будет думать какой-либо мысли, которой не пожелает думать. </span><br><p id=mn20:8.13><span class=root>Acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassā”ti. </span><br> <span class=sv>Он разрубил жажду, отбросил путы, и с полным проникновением в самомнение он положил конец страданиям. </span><br><p id=mn20:8.14><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn20:8.15><span class=root>Attamanā te bhikkhū bhagavato bhāsitaṁ abhinandunti. </span><br> <span class=sv>Монахи были довольны и восхитились словами Благословенного. </span><br><p id=mn20:8.16><span class=root>Vitakkasaṇṭhānasuttaṁ niṭṭhitaṁ dasamaṁ. </span><br><p id=mn20:8.17><span class=root>Sīhanādavaggo niṭṭhito dutiyo. </span><br><p id=mn20:9.0><span class=root>Tassuddānaṁ </span><br><p id=mn20:9.1><span class=root>Cūḷasīhanādalomahaṁsavaro, </span><br><p id=mn20:9.2><span class=root>Mahācūḷadukkhakkhandhaanumānikasuttaṁ; </span><br><p id=mn20:9.3><span class=root>Khilapatthamadhupiṇḍikadvidhāvitakka, </span><br><p id=mn20:9.4><span class=root>Pañcanimittakathā puna vaggo. </span><br></main><footer class="container footer"><small><a href=/about/>Contact info</a></small></footer>