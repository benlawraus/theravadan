<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0088.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0087.html>Previous</a><a href=/canon/ru/pli/ms/sutta/mn/mn0089.html>Next</a></div><p id=mn88:0.1><span class=root>Majjhima Nikāya 88 </span><br> <span class=sv>Мадджхима Никая 88 </span><br><p id=mn88:0.2><span class="root big-bold">Bāhitikasutta </span><br> <span class=sv>Плащ </span><br><p id=mn88:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn88:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn88:2.1><span class=root>Atha kho āyasmā ānando pubbaṇhasamayaṁ nivāsetvā pattacīvaramādāya sāvatthiyaṁ piṇḍāya pāvisi. </span><br> <span class=sv>И затем, утром, достопочтенный Ананда оделся, взял чашу и внешнее одеяние и отправился в Саваттхи за подаяниями. </span><br><p id=mn88:2.2><span class=root>Sāvatthiyaṁ piṇḍāya caritvā pacchābhattaṁ piṇḍapātapaṭikkanto yena pubbārāmo migāramātupāsādo tenupasaṅkami divāvihārāya. </span><br> <span class=sv>Походив за подаяниями по Саваттхи, вернувшись с хождения за подаяниями, после принятия пищи он привёл жилище в порядок, взял чашу и внешнее одеяние, и отправился в Восточный парк во дворец Мигараматы, чтобы провести там остаток дня. </span><br><p id=mn88:3.1><span class=root>Tena kho pana samayena rājā pasenadi kosalo ekapuṇḍarīkaṁ nāgaṁ abhiruhitvā sāvatthiyā niyyāti divā divassa. </span><br> <span class=sv>И в то время царь Пасенади Косальский взобрался на слона Экапундарику и выехал из Саваттхи средь бела дня. </span><br><p id=mn88:3.2><span class=root>Addasā kho rājā pasenadi kosalo āyasmantaṁ ānandaṁ dūratova āgacchantaṁ. </span><br> <span class=sv>Он издали увидел достопочтенного Ананду </span><br><p id=mn88:3.3><span class=root>Disvāna sirivaḍḍhaṁ mahāmattaṁ āmantesi: </span><br> <span class=sv>и спросил министра Сириваддху: </span><br><p id=mn88:3.4><span class=root>“āyasmā no eso, samma sirivaḍḍha, ānando”ti. </span><br> <span class=sv>«Это достопочтенный Ананда, не так ли?» </span><br><p id=mn88:3.5><span class=root>“Evaṁ, mahārāja, āyasmā eso ānando”ti. </span><br> <span class=sv>«Да, ваше величество, это достопочтенный Ананда». </span><br><p id=mn88:4.1><span class=root>Atha kho rājā pasenadi kosalo aññataraṁ purisaṁ āmantesi: </span><br> <span class=sv>Тогда царь Пасенади Косальский сказал [некоему] человеку: </span><br><p id=mn88:4.2><span class=root>“ehi tvaṁ, ambho purisa, yenāyasmā ānando tenupasaṅkama; upasaṅkamitvā mama vacanena āyasmato ānandassa pāde sirasā vandāhi: </span><br> <span class=sv>«Ну же, почтенный, подойди к достопочтенному Ананде, вырази ему почтение от моего имени, упав ему в ноги, и скажи: </span><br><p id=mn88:4.3><span class=root>‘rājā, bhante, pasenadi kosalo āyasmato ānandassa pāde sirasā vandatī’ti; </span><br> <span class=sv>«Уважаемый, царь Пасенади Косальский выражает почтение достопочтенному Ананде, припадая к его ногам». </span><br><p id=mn88:4.4><span class=root>evañca vadehi: </span><br> <span class=sv>И далее скажи: </span><br><p id=mn88:4.5><span class=root>‘sace kira, bhante, āyasmato ānandassa na kiñci accāyikaṁ karaṇīyaṁ, āgametu kira, bhante, āyasmā ānando muhuttaṁ anukampaṁ upādāyā’”ti. </span><br> <span class=sv>«Уважаемый, если у достопочтенного Ананды нет срочных дел, то, быть может, достопочтенный Ананда подождёт немного из сострадания?» </span><br><p id=mn88:5.1><span class=root>“Evaṁ, devā”ti kho so puriso rañño pasenadissa kosalassa paṭissutvā yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ aṭṭhāsi. Ekamantaṁ ṭhito kho so puriso āyasmantaṁ ānandaṁ etadavoca: </span><br> <span class=sv>«Да, ваше величество» – ответил тот человек, отправился к достопочтенному Ананде… «Уважаемый, если у достопочтенного Ананды нет срочных дел, то, быть может, достопочтенный Ананда подождёт немного из сострадания?» </span><br><p id=mn88:5.2><span class=root>“rājā, bhante, pasenadi kosalo āyasmato ānandassa pāde sirasā vandati; </span><br><p id=mn88:5.3><span class=root>evañca vadeti: </span><br><p id=mn88:5.4><span class=root>‘sace kira, bhante, āyasmato ānandassa na kiñci accāyikaṁ karaṇīyaṁ, āgametu kira, bhante, āyasmā ānando muhuttaṁ anukampaṁ upādāyā’”ti. </span><br><p id=mn88:6.1><span class=root>Adhivāsesi kho āyasmā ānando tuṇhībhāvena. </span><br> <span class=sv>Достопочтенный Ананда молча согласился. </span><br><p id=mn88:6.2><span class=root>Atha kho rājā pasenadi kosalo yāvatikā nāgassa bhūmi nāgena gantvā nāgā paccorohitvā pattikova yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ aṭṭhāsi. Ekamantaṁ ṭhito kho rājā pasenadi kosalo āyasmantaṁ ānandaṁ etadavoca: </span><br> <span class=sv>И тогда царь Пасенади проехал на слоне дотуда, докуда слон мог пройти, затем спешился и пошёл пешком к достопочтенному Ананде. Поклонившись ему, он встал рядом и сказал достопочтенному Ананде: </span><br><p id=mn88:6.3><span class=root>“sace, bhante, āyasmato ānandassa na kiñci accāyikaṁ karaṇīyaṁ, sādhu, bhante, āyasmā ānando yena aciravatiyā nadiyā tīraṁ tenupasaṅkamatu anukampaṁ upādāyā”ti. </span><br> <span class=sv>«Уважаемый, если у достопочтенного Ананды нет срочных дел, то было бы хорошо, если бы он отправился из сострадания на берег реки Ачиравати». </span><br><p id=mn88:7.1><span class=root>Adhivāsesi kho āyasmā ānando tuṇhībhāvena. </span><br> <span class=sv>Достопочтенный Ананда молча согласился. </span><br><p id=mn88:7.2><span class=root>Atha kho āyasmā ānando yena aciravatiyā nadiyā tīraṁ tenupasaṅkami; upasaṅkamitvā aññatarasmiṁ rukkhamūle paññatte āsane nisīdi. </span><br> <span class=sv>Он отправился на берег реки Ачиравати и сел у подножья дерева на подготовленное сиденье. </span><br><p id=mn88:7.3><span class=root>Atha kho rājā pasenadi kosalo yāvatikā nāgassa bhūmi nāgena gantvā nāgā paccorohitvā pattikova yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ aṭṭhāsi. Ekamantaṁ ṭhito kho rājā pasenadi kosalo āyasmantaṁ ānandaṁ etadavoca: </span><br> <span class=sv>И тогда царь Пасенади проехал на слоне дотуда, докуда слон мог пройти, затем спешился и пошёл пешком к достопочтенному Ананде. Поклонившись ему, он встал рядом и сказал достопочтенному Ананде: </span><br><p id=mn88:7.4><span class=root>“idha, bhante, āyasmā ānando hatthatthare nisīdatū”ti. </span><br> <span class=sv>«Вот, уважаемый, коврик-накидка на слона. Пусть достопочтенный Ананда сядет на него». </span><br><p id=mn88:7.5><span class=root>“Alaṁ, mahārāja. </span><br> <span class=sv>«Нет в этом необходимости, великий царь. </span><br><p id=mn88:7.6><span class=root>Nisīda tvaṁ; </span><br> <span class=sv>Садись. </span><br><p id=mn88:7.7><span class=root>nisinno ahaṁ sake āsane”ti. </span><br> <span class=sv>Я сижу на своём собственном коврике». </span><br><p id=mn88:8.1><span class=root>Nisīdi kho rājā pasenadi kosalo paññatte āsane. </span><br> <span class=sv>И тогда царь Пасенади Косальский сел на подготовленное сиденье </span><br><p id=mn88:8.2><span class=root>Nisajja kho rājā pasenadi kosalo āyasmantaṁ ānandaṁ etadavoca: </span><br> <span class=sv>и сказал: </span><br><p id=mn88:8.3><span class=root>“kiṁ nu kho, bhante ānanda, so bhagavā tathārūpaṁ kāyasamācāraṁ samācareyya, yvāssa kāyasamācāro opārambho samaṇehi brāhmaṇehī”ti? </span><br> <span class=sv>«Уважаемый Ананда, стал бы Благословенный вести себя телом, речью и умом так, что его могли бы порицать жрецы и отшельники?» </span><br><p id=mn88:8.4><span class=root>“Na kho, mahārāja, so bhagavā tathārūpaṁ kāyasamācāraṁ samācareyya, yvāssa kāyasamācāro opārambho samaṇehi brāhmaṇehi viññūhī”ti. </span><br> <span class=sv>«Великий царь, Благословенный не стал бы вести себя телом, речью и умом так, что его могли бы порицать жрецы и отшельники». </span><br><p id=mn88:8.5><span class=root>“Kiṁ pana, bhante ānanda, so bhagavā tathārūpaṁ vacīsamācāraṁ …pe… </span><br><p id=mn88:8.6><span class=root>manosamācāraṁ samācareyya, yvāssa manosamācāro opārambho samaṇehi brāhmaṇehī”ti? </span><br><p id=mn88:8.7><span class=root>“Na kho, mahārāja, so bhagavā tathārūpaṁ manosamācāraṁ samācareyya, yvāssa manosamācāro opārambho samaṇehi brāhmaṇehi viññūhī”ti. </span><br><p id=mn88:9.1><span class=root>“Acchariyaṁ, bhante, abbhutaṁ, bhante. </span><br> <span class=sv>«Удивительно, уважаемый! Поразительно, </span><br><p id=mn88:9.2><span class=root>Yañhi mayaṁ, bhante, nāsakkhimhā pañhena paripūretuṁ taṁ, bhante, āyasmatā ānandena pañhassa veyyākaraṇena paripūritaṁ. </span><br> <span class=sv>То, чего мы не могли завершить вопросом, было завершено достопочтенным Анандой ответом на вопрос. </span><br><p id=mn88:9.3><span class=root>Ye te, bhante, bālā abyattā ananuvicca apariyogāhetvā paresaṁ vaṇṇaṁ vā avaṇṇaṁ vā bhāsanti, na mayaṁ taṁ sārato paccāgacchāma; </span><br> <span class=sv>Мы не видим ничего ценного в похвале или порицании других, высказанных глупыми невежественными людьми, которые говорят, не рассмотрев и не изучив. </span><br><p id=mn88:9.4><span class=root>ye pana te, bhante, paṇḍitā viyattā medhāvino anuvicca pariyogāhetvā paresaṁ vaṇṇaṁ vā avaṇṇaṁ vā bhāsanti, mayaṁ taṁ sārato paccāgacchāma. </span><br> <span class=sv>Но мы видим ценными похвалу и порицание других, высказанные мудрыми, умными, проницательными людьми, которые говорят, рассмотрев и изучив. </span><br><p id=mn88:10.1><span class=root>Katamo pana, bhante ānanda, kāyasamācāro opārambho samaṇehi brāhmaṇehi viññūhī”ti? </span><br> <span class=sv>И какой вид телесного поведения, уважаемый Ананда, порицается мудрыми жрецами и отшельниками?» </span><br><p id=mn88:10.2><span class=root>“Yo kho, mahārāja, kāyasamācāro akusalo”. </span><br> <span class=sv>«Любое неблагое телесное поведение, великий царь». </span><br><p id=mn88:10.3><span class=root>“Katamo pana, bhante, kāyasamācāro akusalo”? </span><br> <span class=sv>«Уважаемый, какой вид телесного поведения является неблагим?» </span><br><p id=mn88:10.4><span class=root>“Yo kho, mahārāja, kāyasamācāro sāvajjo”. </span><br> <span class=sv>«Любое телесное поведение, которое достойно порицания, великий царь». </span><br><p id=mn88:10.5><span class=root>“Katamo pana, bhante, kāyasamācāro sāvajjo”? </span><br> <span class=sv>«Уважаемый, какой вид телесного поведения достоин порицания?» </span><br><p id=mn88:10.6><span class=root>“Yo kho, mahārāja, kāyasamācāro sabyābajjho”. </span><br> <span class=sv>«Любое телесное поведение, которое приносит болезненность, великий царь». </span><br><p id=mn88:10.7><span class=root>“Katamo pana, bhante, kāyasamācāro sabyābajjho”? </span><br> <span class=sv>«Уважаемый, какой вид телесного поведения приносит болезненность?» </span><br><p id=mn88:10.8><span class=root>“Yo kho, mahārāja, kāyasamācāro dukkhavipāko”. </span><br> <span class=sv>«Любое телесное поведение, которое имеет болезненные результаты, великий царь». </span><br><p id=mn88:10.9><span class=root>“Katamo pana, bhante, kāyasamācāro dukkhavipāko”? </span><br> <span class=sv>«Уважаемый, какой вид телесного поведения имеет болезненные результаты?» </span><br><p id=mn88:10.10><span class=root>“Yo kho, mahārāja, kāyasamācāro attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati. </span><br> <span class=sv>«Любое телесное поведение, великий царь, которое ведёт к собственной болезненности, болезненности других, или к болезненности обоих, </span><br><p id=mn88:10.11><span class=root>Tassa akusalā dhammā abhivaḍḍhanti, kusalā dhammā parihāyanti; </span><br> <span class=sv>и из-за которого неблагие состояния [ума] увеличиваются, а благие состояния уменьшаются. </span><br><p id=mn88:10.12><span class=root>evarūpo kho, mahārāja, kāyasamācāro opārambho samaṇehi brāhmaṇehi viññūhī”ti. </span><br> <span class=sv>Такое телесное поведение порицается мудрыми жрецами и отшельниками, великий царь». </span><br><p id=mn88:11.1><span class=root>“Katamo pana, bhante ānanda, vacīsamācāro …pe… </span><br> <span class=sv>«Уважаемый Ананда, какой вид словесного поведения является благим?»... </span><br><p id=mn88:11.2><span class=root>manosamācāro opārambho samaṇehi brāhmaṇehi viññūhī”ti? </span><br> <span class=sv>«Уважаемый Ананда, какой вид умственного поведения является неблагим?»... </span><br><p id=mn88:11.3><span class=root>“Yo kho, mahārāja, manosamācāro akusalo”. </span><br><p id=mn88:11.4><span class=root>“Katamo pana, bhante, manosamācāro akusalo”? </span><br><p id=mn88:11.5><span class=root>“Yo kho, mahārāja, manosamācāro sāvajjo”. </span><br><p id=mn88:11.6><span class=root>“Katamo pana, bhante, manosamācāro sāvajjo”? </span><br><p id=mn88:11.7><span class=root>“Yo kho, mahārāja, manosamācāro sabyābajjho”. </span><br><p id=mn88:12.1><span class=root>“Katamo pana, bhante, manosamācāro sabyābajjho”? </span><br><p id=mn88:12.2><span class=root>“Yo kho, mahārāja, manosamācāro dukkhavipāko”. </span><br><p id=mn88:12.3><span class=root>“Katamo pana, bhante, manosamācāro dukkhavipāko”? </span><br><p id=mn88:12.4><span class=root>“Yo kho, mahārāja, manosamācāro attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati. </span><br> <span class=sv>«Любое умственное поведение, великий царь, которое ведёт к собственной болезненности, болезненности других, или к болезненности обоих, </span><br><p id=mn88:12.5><span class=root>Tassa akusalā dhammā abhivaḍḍhanti, kusalā dhammā parihāyanti; </span><br> <span class=sv>и из-за которого неблагие состояния [ума] увеличиваются, а благие состояния уменьшаются. </span><br><p id=mn88:12.6><span class=root>evarūpo kho, mahārāja, manosamācāro opārambho samaṇehi brāhmaṇehi viññūhī”ti. </span><br> <span class=sv>Такое умственное поведение порицается мудрыми жрецами и отшельниками, великий царь». </span><br><p id=mn88:13.1><span class=root>“Kiṁ nu kho, bhante ānanda, so bhagavā sabbesaṁyeva akusalānaṁ dhammānaṁ pahānaṁ vaṇṇetī”ti? </span><br> <span class=sv>«Уважаемый Ананда, хвалит ли Благословенный только лишь оставление всех неблагих состояний [ума]?» </span><br><p id=mn88:13.2><span class=root>“Sabbākusaladhammapahīno kho, mahārāja, tathāgato kusaladhammasamannāgato”ti. </span><br> <span class=sv>«Татхагата, великий царь, отбросил все неблагие состояния и наделён благими состояниями». </span><br><p id=mn88:14.1><span class=root>“Katamo pana, bhante ānanda, kāyasamācāro anopārambho samaṇehi brāhmaṇehi viññūhī”ti? </span><br> <span class=sv>«И какой вид телесного поведения, уважаемый Ананда, не порицается мудрыми жрецами и отшельниками?» </span><br><p id=mn88:14.2><span class=root>“Yo kho, mahārāja, kāyasamācāro kusalo”. </span><br> <span class=sv>«Любое благое телесное поведение, великий царь». </span><br><p id=mn88:14.3><span class=root>“Katamo pana, bhante, kāyasamācāro kusalo”? </span><br> <span class=sv>«Уважаемый, какой вид телесного поведения является благим?» </span><br><p id=mn88:14.4><span class=root>“Yo kho, mahārāja, kāyasamācāro anavajjo”. </span><br> <span class=sv>«Любое телесное поведение, которое безупречное, великий царь». </span><br><p id=mn88:14.5><span class=root>“Katamo pana, bhante, kāyasamācāro anavajjo”? </span><br> <span class=sv>«Уважаемый, какой вид телесного поведения является безупречным?» </span><br><p id=mn88:14.6><span class=root>“Yo kho, mahārāja, kāyasamācāro abyābajjho”. </span><br> <span class=sv>«Любое телесное поведение, которое не приносит болезненности, великий царь». </span><br><p id=mn88:14.7><span class=root>“Katamo pana, bhante, kāyasamācāro abyābajjho”? </span><br> <span class=sv>«Уважаемый, какой вид телесного поведения не приносит болезненности?» </span><br><p id=mn88:14.8><span class=root>“Yo kho, mahārāja, kāyasamācāro sukhavipāko”. </span><br> <span class=sv>«Любое телесное поведение, которое имеет приятные результаты, великий царь». </span><br><p id=mn88:14.9><span class=root>“Katamo pana, bhante, kāyasamācāro sukhavipāko”? </span><br> <span class=sv>«Уважаемый, какой вид телесного поведения имеет приятные результаты?» </span><br><p id=mn88:14.10><span class=root>“Yo kho, mahārāja, kāyasamācāro nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati. </span><br> <span class=sv>«Любое телесное поведение, великий царь, которое не ведёт к собственной болезненности, болезненности других, или к болезненности обоих, </span><br><p id=mn88:14.11><span class=root>Tassa akusalā dhammā parihāyanti, kusalā dhammā abhivaḍḍhanti. </span><br> <span class=sv>и из-за которого неблагие состояния [ума] уменьшаются, а благие состояния увеличиваются. </span><br><p id=mn88:14.12><span class=root>Evarūpo kho, mahārāja, kāyasamācāro anopārambho samaṇehi brāhmaṇehi viññūhī”ti. </span><br> <span class=sv>Такое телесное поведение не порицается мудрыми жрецами и отшельниками, великий царь». </span><br><p id=mn88:15.1><span class=root>“Katamo pana, bhante ānanda, vacīsamācāro …pe… </span><br> <span class=sv>«Уважаемый Ананда, какой вид словесного поведения является благим?»... </span><br><p id=mn88:15.2><span class=root>manosamācāro anopārambho samaṇehi brāhmaṇehi viññūhī”ti? </span><br> <span class=sv>«Уважаемый Ананда, какой вид умственного поведения является благим?»... </span><br><p id=mn88:15.3><span class=root>“Yo kho, mahārāja, manosamācāro kusalo”. </span><br><p id=mn88:15.4><span class=root>“Katamo pana, bhante, manosamācāro kusalo”? </span><br><p id=mn88:15.5><span class=root>“Yo kho, mahārāja, manosamācāro anavajjo”. </span><br><p id=mn88:16.1><span class=root>“Katamo pana, bhante, manosamācāro anavajjo”? </span><br><p id=mn88:16.2><span class=root>“Yo kho, mahārāja, manosamācāro abyābajjho”. </span><br><p id=mn88:16.3><span class=root>“Katamo pana, bhante, manosamācāro abyābajjho”? </span><br><p id=mn88:16.4><span class=root>“Yo kho, mahārāja, manosamācāro sukhavipāko”. </span><br><p id=mn88:16.5><span class=root>“Katamo pana, bhante, manosamācāro sukhavipāko”? </span><br><p id=mn88:16.6><span class=root>“Yo kho, mahārāja, manosamācāro nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati. </span><br> <span class=sv>«Любое умственное поведение, великий царь, которое не ведёт к собственной болезненности, болезненности других, или к болезненности обоих, </span><br><p id=mn88:16.7><span class=root>Tassa akusalā dhammā parihāyanti, kusalā dhammā abhivaḍḍhanti. </span><br> <span class=sv>и из-за которого неблагие состояния [ума] уменьшаются, а благие состояния увеличиваются. </span><br><p id=mn88:16.8><span class=root>Evarūpo kho, mahārāja, manosamācāro anopārambho samaṇehi brāhmaṇehi viññūhī”ti. </span><br> <span class=sv>Такое умственное поведение не порицается мудрыми жрецами и отшельниками, великий царь». </span><br><p id=mn88:17.1><span class=root>“Kiṁ pana, bhante ānanda, so bhagavā sabbesaṁyeva kusalānaṁ dhammānaṁ upasampadaṁ vaṇṇetī”ti? </span><br> <span class=sv>«Уважаемый Ананда, хвалит ли Благословенный только лишь осуществление всех благих состояний [ума]?» </span><br><p id=mn88:17.2><span class=root>“Sabbākusaladhammapahīno kho, mahārāja, tathāgato kusaladhammasamannāgato”ti. </span><br> <span class=sv>«Татхагата, великий царь, отбросил все неблагие состояния и наделён благими состояниями». </span><br><p id=mn88:18.1><span class=root>“Acchariyaṁ, bhante, abbhutaṁ, bhante. </span><br> <span class=sv>«Удивительно, уважаемый! Поразительно, </span><br><p id=mn88:18.2><span class=root>Yāva subhāsitañcidaṁ, bhante, āyasmatā ānandena. </span><br> <span class=sv>как хорошо это было сказано уважаемым Анандой! </span><br><p id=mn88:18.3><span class=root>Iminā ca mayaṁ, bhante, āyasmato ānandassa subhāsitena attamanābhiraddhā. </span><br> <span class=sv>Мы удовлетворены и довольны тем, что было столь хорошо сказано им. </span><br><p id=mn88:18.4><span class=root>Evaṁ attamanābhiraddhā ca mayaṁ, bhante, āyasmato ānandassa subhāsitena. </span><br> <span class=sv>Уважаемый, мы настолько удовлетворены и довольны тем, что было столь хорошо сказано уважаемым Анандой, </span><br><p id=mn88:18.5><span class=root>Sace, bhante, āyasmato ānandassa hatthiratanaṁ kappeyya, hatthiratanampi mayaṁ āyasmato ānandassa dadeyyāma. </span><br> <span class=sv>что если бы слон-сокровище был бы позволителен ему, мы бы дали его ему. </span><br><p id=mn88:18.6><span class=root>Sace, bhante, āyasmato ānandassa assaratanaṁ kappeyya, assaratanampi mayaṁ āyasmato ānandassa dadeyyāma. </span><br> <span class=sv>Если бы конь-сокровище был бы позволителен ему, мы бы дали его ему. </span><br><p id=mn88:18.7><span class=root>Sace, bhante, āyasmato ānandassa gāmavaraṁ kappeyya, gāmavarampi mayaṁ āyasmato ānandassa dadeyyāma. </span><br> <span class=sv>Если бы подарочная деревня была бы позволительна ему, мы бы дали её ему. </span><br><p id=mn88:18.8><span class=root>Api ca, bhante, mayampetaṁ jānāma: </span><br> <span class=sv>Но мы знаем, уважаемый, </span><br><p id=mn88:18.9><span class=root>‘netaṁ āyasmato ānandassa kappatī’ti. </span><br> <span class=sv>что эти [вещи] не позволительны достопочтенному Ананде. </span><br><p id=mn88:18.10><span class=root>Ayaṁ me, bhante, bāhitikā raññā māgadhena ajātasattunā vedehiputtena vatthanāḷiyā pakkhipitvā pahitā soḷasasamā āyāmena, aṭṭhasamā vitthārena. </span><br> <span class=sv>Но есть вот этот мой плащ, уважаемый, который мне прислал упакованным в царский зонт царь Аджатасатту из Магадхи. Он шестнадцать ладоней в длину и восемь в ширину. </span><br><p id=mn88:18.11><span class=root>Taṁ, bhante, āyasmā ānando paṭiggaṇhātu anukampaṁ upādāyā”ti. </span><br> <span class=sv>Пусть достопочтенный Ананда примет его из сострадания». </span><br><p id=mn88:18.12><span class=root>“Alaṁ, mahārāja, paripuṇṇaṁ me ticīvaran”ti. </span><br> <span class=sv>«Довольно, великий царь, мой [комплект] из трёх одежд полон». </span><br><p id=mn88:19.1><span class=root>“Ayaṁ, bhante, aciravatī nadī diṭṭhā āyasmatā ceva ānandena amhehi ca. </span><br> <span class=sv>«Уважаемый, и мы и достопочтенный Ананда видели эту реку Ачиравати, </span><br><p id=mn88:19.2><span class=root>Yadā uparipabbate mahāmegho abhippavuṭṭho hoti, athāyaṁ aciravatī nadī ubhato kūlāni saṁvissandantī gacchati; </span><br> <span class=sv>когда большое облако мощным дождём пролилось на горы. И тогда эта река Ачиравати вышла из обоих своих берегов. </span><br><p id=mn88:19.3><span class=root>evameva kho, bhante, āyasmā ānando imāya bāhitikāya attano ticīvaraṁ karissati. </span><br> <span class=sv>Уважаемый, точно также достопочтенный Ананда мог бы сделать три одежды для себя из этого плаща, </span><br><p id=mn88:19.4><span class=root>Yaṁ panāyasmato ānandassa purāṇaṁ ticīvaraṁ taṁ sabrahmacārīhi saṁvibhajissati. </span><br> <span class=sv>и он мог бы поделиться своими старыми тремя одеждами со своими товарищами по святой жизни. </span><br><p id=mn88:19.5><span class=root>Evāyaṁ amhākaṁ dakkhiṇā saṁvissandantī maññe gamissati. </span><br> <span class=sv>Таким образом, наше подношение выйдет из берегов. </span><br><p id=mn88:19.6><span class=root>Paṭiggaṇhātu, bhante, āyasmā ānando bāhitikan”ti. </span><br> <span class=sv>Уважаемый, пусть достопочтенный Ананда примет плащ». </span><br><p id=mn88:20.1><span class=root>Paṭiggahesi kho āyasmā ānando bāhitikaṁ. </span><br> <span class=sv>Достопочтенный Ананда принял плащ. </span><br><p id=mn88:20.2><span class=root>Atha kho rājā pasenadi kosalo āyasmantaṁ ānandaṁ etadavoca: </span><br> <span class=sv>И тогда царь Пасенади Косальский сказал: </span><br><p id=mn88:20.3><span class=root>“handa ca dāni mayaṁ, bhante ānanda, gacchāma; </span><br> <span class=sv>«А теперь, уважаемый, нам нужно идти. </span><br><p id=mn88:20.4><span class=root>bahukiccā mayaṁ bahukaraṇīyā”ti. </span><br> <span class=sv>Мы очень заняты, у нас много дел». </span><br><p id=mn88:20.5><span class=root>“Yassadāni tvaṁ, mahārāja, kālaṁ maññasī”ti. </span><br> <span class=sv>«Можешь идти, великий царь, когда сочтёшь нужным». </span><br><p id=mn88:20.6><span class=root>Atha kho rājā pasenadi kosalo āyasmato ānandassa bhāsitaṁ abhinanditvā anumoditvā uṭṭhāyāsanā āyasmantaṁ ānandaṁ abhivādetvā padakkhiṇaṁ katvā pakkāmi. </span><br> <span class=sv>И тогда царь Пасенади Косальский, восхитившись и возрадовавшись словам достопочтенного Ананды, встал со своего сиденья и, поклонившись достопочтенному Ананде, обойдя его с правой стороны, ушёл. </span><br><p id=mn88:21.1><span class=root>Atha kho āyasmā ānando acirapakkantassa rañño pasenadissa kosalassa yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sv>И вскоре после того как он ушёл, достопочтенный Ананда отправился к Благословенному, поклонился ему, сел рядом, </span><br><p id=mn88:21.2><span class=root>Ekamantaṁ nisinno kho āyasmā ānando yāvatako ahosi raññā pasenadinā kosalena saddhiṁ kathāsallāpo taṁ sabbaṁ bhagavato ārocesi. </span><br> <span class=sv>и рассказал ему обо всей своей беседе с царём Пасенади Косальским, </span><br><p id=mn88:21.3><span class=root>Tañca bāhitikaṁ bhagavato pādāsi. </span><br> <span class=sv>и подарил плащ Благословенному. </span><br><p id=mn88:22.1><span class=root>Atha kho bhagavā bhikkhū āmantesi: </span><br> <span class=sv>И тогда Благословенный обратился к монахам: </span><br><p id=mn88:22.2><span class=root>“lābhā, bhikkhave, rañño pasenadissa kosalassa, suladdhalābhā, bhikkhave, rañño pasenadissa kosalassa; </span><br> <span class=sv>«Благо, монахи, для царя Пасенади Косальского, великое благое для царя Пасенади Косальского, </span><br><p id=mn88:22.3><span class=root>yaṁ rājā pasenadi kosalo labhati ānandaṁ dassanāya, labhati payirupāsanāyā”ti. </span><br> <span class=sv>что ему подвернулся случай увидеть Ананду и выразить ему почтение». </span><br><p id=mn88:22.4><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn88:22.5><span class=root>Attamanā te bhikkhū bhagavato bhāsitaṁ abhinandunti. </span><br> <span class=sv>Монахи были довольны и восхитились словами Благословенного. </span><br><p id=mn88:22.6><span class=root>Bāhitikasuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about>Contact info</a></small></footer>