<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0058.html>Deutsch</a> , <a href=/canon/en/pli/ms/sutta/mn/mn0058.html>English</a> , <a href=/canon/lt/pli/ms/sutta/mn/mn0058.html>Lietuvių kalba</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0057.html>Previous</a><a href=/canon/ru/pli/ms/sutta/mn/mn0059.html>Next</a></div><p id=mn58:0.1><span class=root>Majjhima Nikāya 58 </span><br> <span class=sv>Мадджхима Никая 58 </span><br><p id=mn58:0.2><span class="root big-bold">Abhayarājakumārasutta </span><br> <span class=sv>К царевичу Абхае </span><br><p id=mn58:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn58:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sv>Однажды Благословенный пребывал в Раджагахе, в Бамбуковой роще, в Беличьем Святилище. </span><br><p id=mn58:2.1><span class=root>Atha kho abhayo rājakumāro yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ abhivādetvā ekamantaṁ nisīdi. Ekamantaṁ nisinnaṁ kho abhayaṁ rājakumāraṁ nigaṇṭho nāṭaputto etadavoca: </span><br> <span class=sv>И тогда царевич Абхая отправился к Нигантхе Натапутте и, поклонившись ему, сел рядом. Затем Нигантха Натапутта сказал ему: </span><br><p id=mn58:3.1><span class=root>“ehi tvaṁ, rājakumāra, samaṇassa gotamassa vādaṁ āropehi. </span><br> <span class=sv>«Ну же, царевич. Опровергни доктрину отшельника Готамы, </span><br><p id=mn58:3.2><span class=root>Evaṁ te kalyāṇo kittisaddo abbhuggacchissati: </span><br> <span class=sv>и о тебе разойдётся вот такая славная молва: </span><br><p id=mn58:3.3><span class=root>‘abhayena rājakumārena samaṇassa gotamassa evaṁ mahiddhikassa evaṁ mahānubhāvassa vādo āropito’”ti. </span><br> <span class=sv>«Царевич Абхая опроверг доктрину отшельника Готамы, такого великого и могущественного!» </span><br><p id=mn58:3.4><span class=root>“Yathā kathaṁ panāhaṁ, bhante, samaṇassa gotamassa evaṁ mahiddhikassa evaṁ mahānubhāvassa vādaṁ āropessāmī”ti? </span><br> <span class=sv>«Но как же, уважаемый, я опровергну его доктрину?» </span><br><p id=mn58:3.5><span class=root>“Ehi tvaṁ, rājakumāra, yena samaṇo gotamo tenupasaṅkama; upasaṅkamitvā samaṇaṁ gotamaṁ evaṁ vadehi: </span><br> <span class=sv>«Ну же, царевич. Отправляйся к отшельнику Готаме и скажи: </span><br><p id=mn58:3.6><span class=root>‘bhāseyya nu kho, bhante, tathāgato taṁ vācaṁ yā sā vācā paresaṁ appiyā amanāpā’ti? </span><br> <span class=sv>«Уважаемый, мог бы Татхагата произнести такую речь, которая была бы немилой и неприятной для других?» </span><br><p id=mn58:3.7><span class=root>Sace te samaṇo gotamo evaṁ puṭṭho evaṁ byākaroti: </span><br> <span class=sv>Если отшельник Готама, будучи спрошенным так, ответит: </span><br><p id=mn58:3.8><span class=root>‘bhāseyya, rājakumāra, tathāgato taṁ vācaṁ yā sā vācā paresaṁ appiyā amanāpā’ti, tamenaṁ tvaṁ evaṁ vadeyyāsi: </span><br> <span class=sv>«Татхагата, царевич, мог бы произнести такую речь, которая была бы немилой и неприятной для других», то тогда скажи ему: </span><br><p id=mn58:3.9><span class=root>‘atha kiñcarahi te, bhante, puthujjanena nānākaraṇaṁ? </span><br> <span class=sv>«Тогда, уважаемый, в чём же разница между тобой и заурядным человеком? </span><br><p id=mn58:3.10><span class=root>Puthujjanopi hi taṁ vācaṁ bhāseyya yā sā vācā paresaṁ appiyā amanāpā’ti. </span><br> <span class=sv>Ведь заурядный человек тоже мог бы произнести такую речь, которая была бы немилой и неприятной для других». </span><br><p id=mn58:3.11><span class=root>Sace pana te samaṇo gotamo evaṁ puṭṭho evaṁ byākaroti: </span><br> <span class=sv>Но если отшельник Готама, будучи спрошенным так, ответит: </span><br><p id=mn58:3.12><span class=root>‘na, rājakumāra, tathāgato taṁ vācaṁ bhāseyya yā sā vācā paresaṁ appiyā amanāpā’ti, tamenaṁ tvaṁ evaṁ vadeyyāsi: </span><br> <span class=sv>«Татхагата, царевич, не мог бы произнести такую речь, которая была бы немилой и неприятной для других», то тогда скажи ему: </span><br><p id=mn58:3.13><span class=root>‘atha kiñcarahi te, bhante, devadatto byākato: </span><br> <span class=sv>«Тогда, уважаемый, почему ты объявил о Девадатте: </span><br><p id=mn58:3.14><span class=root>“āpāyiko devadatto, nerayiko devadatto, kappaṭṭho devadatto, atekiccho devadatto”ti? </span><br> <span class=sv>«Девадатта обречён на удел лишений, Девадатта обречён на ад, Девадатта будет пребывать [в аду целый] цикл [свёртывания и развёртывания мира], Девадатта безнадёжен»? </span><br><p id=mn58:3.15><span class=root>Tāya ca pana te vācāya devadatto kupito ahosi anattamano’ti. </span><br> <span class=sv>Девадатта был недоволен и рассержен этой вашей речью». </span><br><p id=mn58:3.16><span class=root>Imaṁ kho te, rājakumāra, samaṇo gotamo ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilituṁ. </span><br> <span class=sv>Огда ты задашь отшельнику Готаме этот вопрос-рогатину, он не сможет ни проглотить это, ни выплюнуть. </span><br><p id=mn58:3.17><span class=root>Seyyathāpi nāma purisassa ayosiṅghāṭakaṁ kaṇṭhe vilaggaṁ, so neva sakkuṇeyya uggilituṁ na sakkuṇeyya ogilituṁ; </span><br> <span class=sv>Как если бы железный шип застрял у человека в горле: он не смог бы ни проглотить его, ни выплюнуть, точно так же, царевич, когда ты задашь отшельнику Готаме этот вопрос-рогатину, он не сможет ни проглотить это, ни выплюнуть». </span><br><p id=mn58:3.18><span class=root>evameva kho te, rājakumāra, samaṇo gotamo imaṁ ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilitun”ti. </span><br><p id=mn58:4.1><span class=root>“Evaṁ, bhante”ti kho abhayo rājakumāro nigaṇṭhassa nāṭaputtassa paṭissutvā uṭṭhāyāsanā nigaṇṭhaṁ nāṭaputtaṁ abhivādetvā padakkhiṇaṁ katvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sv>«Да, уважаемый», – ответил царевич Абхая. Затем он поднялся со своего сиденья, поклонился Нигантхе Натапутте, обошёл его с правой стороны и отправился к Благословенному. Поклонившись Благословенному, он сел рядом, </span><br><p id=mn58:4.2><span class=root>Ekamantaṁ nisinnassa kho abhayassa rājakumārassa sūriyaṁ ulloketvā etadahosi: </span><br> <span class=sv>посмотрел на солнце и подумал: </span><br><p id=mn58:4.3><span class=root>“akālo kho ajja bhagavato vādaṁ āropetuṁ. </span><br> <span class=sv>«Сегодня слишком поздно опровергать доктрину Благословенного. </span><br><p id=mn58:4.4><span class=root>Sve dānāhaṁ sake nivesane bhagavato vādaṁ āropessāmī”ti bhagavantaṁ etadavoca: </span><br> <span class=sv>Я опровергну доктрину Благословенного завтра в моём собственном доме». Тогда он обратился к Благословенному: </span><br><p id=mn58:4.5><span class=root>“adhivāsetu me, bhante, bhagavā svātanāya attacatuttho bhattan”ti. </span><br> <span class=sv>«Уважаемый, пусть Благословенный с тремя другими [монахами] согласится принять от меня завтрашний обед». </span><br><p id=mn58:4.6><span class=root>Adhivāsesi bhagavā tuṇhībhāvena. </span><br> <span class=sv>Благословенный молча согласился. </span><br><p id=mn58:5.1><span class=root>Atha kho abhayo rājakumāro bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sv>Тогда царевич Абхая, осознав, что Благословенный согласился, поднялся со своего сиденья, поклонился ему и, обойдя его с правой стороны, ушёл. </span><br><p id=mn58:5.2><span class=root>Atha kho bhagavā tassā rattiyā accayena pubbaṇhasamayaṁ nivāsetvā pattacīvaramādāya yena abhayassa rājakumārassa nivesanaṁ tenupasaṅkami; upasaṅkamitvā paññatte āsane nisīdi. </span><br> <span class=sv>После того как минула ночь, утром Благословенный оделся и, взяв чашу и внешнее одеяние, отправился в дом царевича Абхаи и сел на подготовленное сиденье. </span><br><p id=mn58:5.3><span class=root>Atha kho abhayo rājakumāro bhagavantaṁ paṇītena khādanīyena bhojanīyena sahatthā santappesi sampavāresi. </span><br> <span class=sv>Царевич Абхая собственноручно обслужил Благословенного различными видами превосходной еды. </span><br><p id=mn58:5.4><span class=root>Atha kho abhayo rājakumāro bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi. </span><br> <span class=sv>Затем, когда Благословенный поел и убрал руки от чаши, царевич Абхая взял низкое сиденье, сел рядом </span><br><p id=mn58:6.1><span class=root>Ekamantaṁ nisinno kho abhayo rājakumāro bhagavantaṁ etadavoca: </span><br> <span class=sv>и сказал ему: </span><br><p id=mn58:6.2><span class=root>“bhāseyya nu kho, bhante, tathāgato taṁ vācaṁ yā sā vācā paresaṁ appiyā amanāpā”ti? </span><br> <span class=sv>«Уважаемый, мог бы Татхагата произнести такую речь, которая была бы немилой и неприятной для других?» </span><br><p id=mn58:6.3><span class=root>“Na khvettha, rājakumāra, ekaṁsenā”ti. </span><br> <span class=sv>«Царевич, нет однозначного ответа на этот вопрос». </span><br><p id=mn58:6.4><span class=root>“Ettha, bhante, anassuṁ nigaṇṭhā”ti. </span><br> <span class=sv>«Тогда, уважаемый, нигантхи потерпели в этом поражение». </span><br><p id=mn58:6.5><span class=root>“Kiṁ pana tvaṁ, rājakumāra, evaṁ vadesi: </span><br> <span class=sv>«Но почему, царевич, ты говоришь: </span><br><p id=mn58:6.6><span class=root>‘ettha, bhante, anassuṁ nigaṇṭhā’”ti? </span><br> <span class=sv>«Тогда, уважаемый, нигантхи потерпели в этом поражение»?» </span><br><p id=mn58:6.7><span class=root>“Idhāhaṁ, bhante, yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ abhivādetvā ekamantaṁ nisīdiṁ. Ekamantaṁ nisinnaṁ kho maṁ, bhante, nigaṇṭho nāṭaputto etadavoca: </span><br> <span class=sv>Тогда царевич Абхая рассказал Благословенному обо всей своей беседе с Нигантхой Натапуттой. </span><br><p id=mn58:6.8><span class=root>‘ehi tvaṁ, rājakumāra, samaṇassa gotamassa vādaṁ āropehi. </span><br><p id=mn58:6.9><span class=root>Evaṁ te kalyāṇo kittisaddo abbhuggacchissati—</span><br><p id=mn58:6.10><span class=root>abhayena rājakumārena samaṇassa gotamassa evaṁ mahiddhikassa evaṁ mahānubhāvassa vādo āropito’ti. </span><br><p id=mn58:6.11><span class=root>Evaṁ vutte, ahaṁ, bhante, nigaṇṭhaṁ nāṭaputtaṁ etadavocaṁ: </span><br><p id=mn58:6.12><span class=root>‘yathā kathaṁ panāhaṁ, bhante, samaṇassa gotamassa evaṁ mahiddhikassa evaṁ mahānubhāvassa vādaṁ āropessāmī’ti? </span><br><p id=mn58:6.13><span class=root>‘Ehi tvaṁ, rājakumāra, yena samaṇo gotamo tenupasaṅkama; upasaṅkamitvā samaṇaṁ gotamaṁ evaṁ vadehi: </span><br><p id=mn58:6.14><span class=root>“bhāseyya nu kho, bhante, tathāgato taṁ vācaṁ yā sā vācā paresaṁ appiyā amanāpā”ti? </span><br><p id=mn58:6.15><span class=root>Sace te samaṇo gotamo evaṁ puṭṭho evaṁ byākaroti: </span><br><p id=mn58:6.16><span class=root>“bhāseyya, rājakumāra, tathāgato taṁ vācaṁ yā sā vācā paresaṁ appiyā amanāpā”ti, tamenaṁ tvaṁ evaṁ vadeyyāsi: </span><br><p id=mn58:6.17><span class=root>“atha kiñcarahi te, bhante, puthujjanena nānākaraṇaṁ? </span><br><p id=mn58:6.18><span class=root>Puthujjanopi hi taṁ vācaṁ bhāseyya yā sā vācā paresaṁ appiyā amanāpā”ti. </span><br><p id=mn58:6.19><span class=root>Sace pana te samaṇo gotamo evaṁ puṭṭho evaṁ byākaroti: </span><br><p id=mn58:6.20><span class=root>“na, rājakumāra, tathāgato taṁ vācaṁ bhāseyya yā sā vācā paresaṁ appiyā amanāpā”ti, tamenaṁ tvaṁ evaṁ vadeyyāsi—</span><br><p id=mn58:6.21><span class=root>atha kiñcarahi te, bhante, devadatto byākato: </span><br><p id=mn58:6.22><span class=root>“āpāyiko devadatto, nerayiko devadatto, kappaṭṭho devadatto, atekiccho devadatto”ti? </span><br><p id=mn58:6.23><span class=root>Tāya ca pana te vācāya devadatto kupito ahosi anattamano’ti. </span><br><p id=mn58:6.24><span class=root>Imaṁ kho te, rājakumāra, samaṇo gotamo ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilituṁ. </span><br><p id=mn58:6.25><span class=root>Seyyathāpi nāma purisassa ayosiṅghāṭakaṁ kaṇṭhe vilaggaṁ, so neva sakkuṇeyya uggilituṁ na sakkuṇeyya ogilituṁ; </span><br><p id=mn58:6.26><span class=root>evameva kho te, rājakumāra, samaṇo gotamo imaṁ ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilitun”ti. </span><br><p id=mn58:7.1><span class=root>Tena kho pana samayena daharo kumāro mando uttānaseyyako abhayassa rājakumārassa aṅke nisinno hoti. </span><br> <span class=sv>В тот момент младенец лежал у царевича на коленях. </span><br><p id=mn58:7.2><span class=root>Atha kho bhagavā abhayaṁ rājakumāraṁ etadavoca: </span><br> <span class=sv>Тогда Благословенный сказал царевичу Абхае: </span><br><p id=mn58:7.3><span class=root>“Taṁ kiṁ maññasi, rājakumāra, </span><br> <span class=sv>«Как ты думаешь, царевич? </span><br><p id=mn58:7.4><span class=root>sacāyaṁ kumāro tuyhaṁ vā pamādamanvāya dhātiyā vā pamādamanvāya kaṭṭhaṁ vā kaṭhalaṁ vā mukhe āhareyya, kinti naṁ kareyyāsī”ti? </span><br> <span class=sv>Если, когда ты или твоя нянька не присматривали бы за ним, этот малыш взял бы в рот палку или камень, что бы ты с ним сделал?» </span><br><p id=mn58:7.5><span class=root>“Āhareyyassāhaṁ, bhante. </span><br> <span class=sv>«Я бы вытащил это, уважаемый. </span><br><p id=mn58:7.6><span class=root>Sace, bhante, na sakkuṇeyyaṁ ādikeneva āhattuṁ, vāmena hatthena sīsaṁ pariggahetvā dakkhiṇena hatthena vaṅkaṅguliṁ karitvā salohitampi āhareyyaṁ. </span><br> <span class=sv>Если бы я не смог вытащить это сразу, тогда, удерживая его голову левой рукой, я согнутым пальцем своей правой руки вытащил бы это, даже если бы поранил его. </span><br><p id=mn58:7.7><span class=root>Taṁ kissa hetu? </span><br> <span class=sv>И почему? </span><br><p id=mn58:7.8><span class=root>Atthi me, bhante, kumāre anukampā”ti. </span><br> <span class=sv>Потому что у меня есть сострадание к малышу». </span><br><p id=mn58:8.1><span class=root>“Evameva kho, rājakumāra, yaṁ tathāgato vācaṁ jānāti abhūtaṁ atacchaṁ anatthasaṁhitaṁ sā ca paresaṁ appiyā amanāpā, na taṁ tathāgato vācaṁ bhāsati. </span><br> <span class=sv>«Точно так же, царевич, если Татхагата знает, что эти слова недействительные, неистинные, неполезные, а также неприятные и немилые для других, – то такие слова Татхагата не произносит. </span><br><p id=mn58:8.2><span class=root>Yampi tathāgato vācaṁ jānāti bhūtaṁ tacchaṁ anatthasaṁhitaṁ sā ca paresaṁ appiyā amanāpā, tampi tathāgato vācaṁ na bhāsati. </span><br> <span class=sv>Если Татхагата знает, что эти слова действительные, истинные, [но] неполезные, а также неприятные и немилые для других, – то такие слова Татхагата не произносит. </span><br><p id=mn58:8.3><span class=root>Yañca kho tathāgato vācaṁ jānāti bhūtaṁ tacchaṁ atthasaṁhitaṁ sā ca paresaṁ appiyā amanāpā, tatra kālaññū tathāgato hoti tassā vācāya veyyākaraṇāya. </span><br> <span class=sv>Если Татхагата знает, что эти слова действительные, истинные, полезные, [но] неприятные и немилые для других, – то Татхагата знает нужный момент для того, чтобы использовать такие слова. </span><br><p id=mn58:8.4><span class=root>Yaṁ tathāgato vācaṁ jānāti abhūtaṁ atacchaṁ anatthasaṁhitaṁ sā ca paresaṁ piyā manāpā, na taṁ tathāgato vācaṁ bhāsati. </span><br> <span class=sv>Если Татхагата знает, что эти слова недействительные, неистинные, неполезные, но приятные и милые для других, – то такие слова Татхагата не произносит. </span><br><p id=mn58:8.5><span class=root>Yampi tathāgato vācaṁ jānāti bhūtaṁ tacchaṁ anatthasaṁhitaṁ sā ca paresaṁ piyā manāpā tampi tathāgato vācaṁ na bhāsati. </span><br> <span class=sv>Если Татхагата знает, что эти слова действительные, истинные, [но] неполезные, [хотя] приятные и милые для других, – то такие слова Татхагата не произносит. </span><br><p id=mn58:8.6><span class=root>Yañca tathāgato vācaṁ jānāti bhūtaṁ tacchaṁ atthasaṁhitaṁ sā ca paresaṁ piyā manāpā, tatra kālaññū tathāgato hoti tassā vācāya veyyākaraṇāya. </span><br> <span class=sv>Если Татхагата знает, что эти слова действительные, истинные, полезные, приятные и милые для других, – то Татхагата знает нужный момент для того, чтобы использовать такие слова. </span><br><p id=mn58:8.7><span class=root>Taṁ kissa hetu? </span><br> <span class=sv>И почему? </span><br><p id=mn58:8.8><span class=root>Atthi, rājakumāra, tathāgatassa sattesu anukampā”ti. </span><br> <span class=sv>Потому что у Татхагаты есть сострадание к живым существам». </span><br><p id=mn58:9.1><span class=root>“Yeme, bhante, khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṁ abhisaṅkharitvā tathāgataṁ upasaṅkamitvā pucchanti, </span><br> <span class=sv>«Уважаемый, когда учёная знать или учёные брахманы, учёные домохозяева или учёные отшельники, сформулировав вопрос, приходят к Татхагате и спрашивают его, </span><br><p id=mn58:9.2><span class=root>pubbeva nu kho, etaṁ, bhante, bhagavato cetaso parivitakkitaṁ hoti ‘ye maṁ upasaṅkamitvā evaṁ pucchissanti tesāhaṁ evaṁ puṭṭho evaṁ byākarissāmī’ti, udāhu ṭhānasovetaṁ tathāgataṁ paṭibhātī”ti? </span><br> <span class=sv>имеется ли уже у него в уме такая заблаговременная мысль: «Если эти придут ко мне и спросят об этом, то в таком случае я отвечу им так» или к Татхагате приходит ответ сразу на месте?» </span><br><p id=mn58:10.1><span class=root>“Tena hi, rājakumāra, taññevettha paṭipucchissāmi, yathā te khameyya tathā naṁ byākareyyāsi. </span><br> <span class=sv>«В этом случае, царевич, я задам тебе встречный вопрос. Отвечай так, как посчитаешь нужным. </span><br><p id=mn58:10.2><span class=root>Taṁ kiṁ maññasi, rājakumāra, </span><br> <span class=sv>Как ты думаешь, царевич? </span><br><p id=mn58:10.3><span class=root>kusalo tvaṁ rathassa aṅgapaccaṅgānan”ti? </span><br> <span class=sv>Разбираешься ли ты в частях колесницы?» </span><br><p id=mn58:10.4><span class=root>“Evaṁ, bhante, kusalo ahaṁ rathassa aṅgapaccaṅgānan”ti. </span><br> <span class=sv>«Да, уважаемый, разбираюсь». </span><br><p id=mn58:10.5><span class=root>“Taṁ kiṁ maññasi, rājakumāra, </span><br> <span class=sv>«Как ты думаешь, царевич? </span><br><p id=mn58:10.6><span class=root>ye taṁ upasaṅkamitvā evaṁ puccheyyuṁ: </span><br> <span class=sv>Когда люди приходят и спрашивают тебя: </span><br><p id=mn58:10.7><span class=root>‘kiṁ nāmidaṁ rathassa aṅgapaccaṅgan’ti? </span><br> <span class=sv>«Как называется эта часть колесницы?» – </span><br><p id=mn58:10.8><span class=root>Pubbeva nu kho te etaṁ cetaso parivitakkitaṁ assa ‘ye maṁ upasaṅkamitvā evaṁ pucchissanti tesāhaṁ evaṁ puṭṭho evaṁ byākarissāmī’ti, udāhu ṭhānasovetaṁ paṭibhāseyyā”ti? </span><br> <span class=sv>имеется ли уже у тебя в уме такая заблаговременная мысль: «Если эти придут ко мне и спросят об этом, то в таком случае я отвечу им так» или к тебе приходит ответ сразу на месте?» </span><br><p id=mn58:10.9><span class=root>“Ahañhi, bhante, rathiko saññāto kusalo rathassa aṅgapaccaṅgānaṁ. </span><br> <span class=sv>«Уважаемый, я известен как колесничий, умелый в частях колесниц. </span><br><p id=mn58:10.10><span class=root>Sabbāni me rathassa aṅgapaccaṅgāni suviditāni. </span><br> <span class=sv>Все части колесницы мне хорошо известны. </span><br><p id=mn58:10.11><span class=root>Ṭhānasovetaṁ maṁ paṭibhāseyyā”ti. </span><br> <span class=sv>Мне придёт ответ сразу на месте». </span><br><p id=mn58:11.1><span class=root>“Evameva kho, rājakumāra, ye te khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṁ abhisaṅkharitvā tathāgataṁ upasaṅkamitvā pucchanti, ṭhānasovetaṁ tathāgataṁ paṭibhāti. </span><br> <span class=sv>«Точно так же, царевич, когда учёная знать или учёные брахманы, учёные домохозяева или учёные отшельники, сформулировав вопрос, приходят к Татхагате и спрашивают его, к нему приходит ответ сразу на месте. </span><br><p id=mn58:11.2><span class=root>Taṁ kissa hetu? </span><br> <span class=sv>И почему? </span><br><p id=mn58:11.3><span class=root>Sā hi, rājakumāra, tathāgatassa dhammadhātu suppaṭividdhā yassā dhammadhātuyā suppaṭividdhattā ṭhānasovetaṁ tathāgataṁ paṭibhātī”ti. </span><br> <span class=sv>Потому что элемент этих вещей был полностью постигнут Татхагатой. Благодаря этому полному постижению ответ приходит к Татхагате сразу на месте». </span><br><p id=mn58:12.1><span class=root>Evaṁ vutte, abhayo rājakumāro bhagavantaṁ etadavoca: </span><br> <span class=sv>Когда так было сказано, царевич Абхая сказал Благословенному: </span><br><p id=mn58:12.2><span class=root>“abhikkantaṁ, bhante, abhikkantaṁ, bhante …pe… </span><br> <span class=sv>Великолепно, уважаемый! Великолепно!… </span><br><p id=mn58:12.3><span class=root>ajjatagge pāṇupetaṁ saraṇaṁ gatan”ti. </span><br> <span class=sv>Пусть Благословенный помнит меня как мирского последователя, принявшего в нём прибежище с этого дня и на всю жизнь». </span><br><p id=mn58:12.4><span class=root>Abhayarājakumārasuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>