<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0008.html>Deutsch</a> , <a href=/canon/en/pli/ms/sutta/mn/mn0008.html>English</a> , <a href=/canon/gu/pli/ms/sutta/mn/mn0008.html>ગુજરાતી</a> , <a href=/canon/pl/pli/ms/sutta/mn/mn0008.html>Polski</a> , <a href=/canon/sr/pli/ms/sutta/mn/mn0008.html>Srpski</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0007.html>Previous</a><a href=/canon/ru/pli/ms/sutta/mn/mn0009.html>Next</a></div><p id=mn8:0.1><span class=root>Majjhima Nikāya 8 </span><br> <span class=sv>Мадджхима Никая 8 </span><br><p id=mn8:0.2><span class="root big-bold">Sallekhasutta </span><br> <span class=sv>Стирание</span><br><p id=mn8:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn8:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Так я слышал. Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn8:2.1><span class=root>Atha kho āyasmā mahācundo sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahācundo bhagavantaṁ etadavoca: </span><br> <span class=sv>И тогда, вечером, достопочтенный Махачунда вышел из медитации и отправился к Благословенному. Поклонившись Благословенному, он сел рядом и сказал ему: </span><br><p id=mn8:3.1><span class=root>“yā imā, bhante, anekavihitā diṭṭhiyo loke uppajjanti—</span><br> <span class=sv>– Уважаемый, в мире возникают различные воззрения, </span><br><p id=mn8:3.2><span class=root>attavādapaṭisaṁyuttā vā lokavādapaṭisaṁyuttā vā—</span><br> <span class=sv>связанные либо с доктринами о существовании «я», либо с доктринами о мире. </span><br><p id=mn8:3.3><span class=root>ādimeva nu kho, bhante, bhikkhuno manasikaroto evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hotī”ti? </span><br> <span class=sv>Происходит ли отбрасывание и оставление этих воззрений в монахе, который [на данном этапе] уделяет внимание только началу [практики]?» </span><br><p id=mn8:3.4><span class=root>“Yā imā, cunda, anekavihitā diṭṭhiyo loke uppajjanti—</span><br> <span class=sv>«Чунда, что касается этих различных возникающих в мире воззрений, </span><br><p id=mn8:3.5><span class=root>attavādapaṭisaṁyuttā vā lokavādapaṭisaṁyuttā vā—</span><br> <span class=sv>связанных либо с доктринами о существовании «я», либо с доктринами о мире,</span><br><p id=mn8:3.6><span class=root>yattha cetā diṭṭhiyo uppajjanti yattha ca anusenti yattha ca samudācaranti taṁ ‘netaṁ mama, nesohamasmi, na me so attā’ti—evametaṁ yathābhūtaṁ sammappaññā passato evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti. </span><br> <span class=sv>то если [предмет], в отношении которого эти воззрения возникли, который лежит в их основе, из-за которого они проявляются, увиден [практикующим] правильной мудростью в соответствии с действительностью так: «Это не моё, я не таков, это не моё «я» – то тогда происходит отбрасывание и оставление этих воззрений </span><br><p id=mn8:4.1><span class=root>Ṭhānaṁ kho panetaṁ, cunda, vijjati yaṁ idhekacco bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihareyya. </span><br> <span class=sv>Чунда, может быть так, что, будучи отстранённым от чувственных удовольствий, отстранённым от неблагих состояний [ума], некий монах входит и пребывает в первой джхане, которая сопровождается направлением и удержанием [ума на объекте медитации], с восторгом и удовольствием, что возникли из-за [этой] отстранённости. </span><br><p id=mn8:4.2><span class=root>Tassa evamassa: </span><br> <span class=sv>Он может подумать так:</span><br><p id=mn8:4.3><span class=root>‘sallekhena viharāmī’ti. </span><br> <span class=sv>«Я пребываю в стирании [загрязнений ума]». </span><br><p id=mn8:4.4><span class=root>Na kho panete, cunda, ariyassa vinaye sallekhā vuccanti. </span><br> <span class=sv>Но не эти достижения называются «стиранием» в Дисциплине Благородных. </span><br><p id=mn8:4.5><span class=root>Diṭṭhadhammasukhavihārā ete ariyassa vinaye vuccanti. </span><br> <span class=sv>Эти называются «приятными пребываниями здесь и сейчас» в Дисциплине Благородных. </span><br><p id=mn8:5.1><span class=root>Ṭhānaṁ kho panetaṁ, cunda, vijjati yaṁ idhekacco bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihareyya. </span><br> <span class=sv>Может быть так, что с угасанием направления и удержания [ума на объекте], некий монах входит и пребывает во второй джхане, в которой наличествуют уверенность в себе и единение ума, в которой нет направления и удержания, но есть восторг и удовольствие, что возникли посредством сосредоточения. </span><br><p id=mn8:5.2><span class=root>Tassa evamassa: </span><br> <span class=sv>Он может подумать так: </span><br><p id=mn8:5.3><span class=root>‘sallekhena viharāmī’ti. </span><br> <span class=sv>«Я пребываю в стирании [загрязнений ума]». </span><br><p id=mn8:5.4><span class=root>Na kho panete, cunda, ariyassa vinaye sallekhā vuccanti. </span><br> <span class=sv>Но не эти достижения называются «стиранием» в Дисциплине Благородных. </span><br><p id=mn8:5.5><span class=root>Diṭṭhadhammasukhavihārā ete ariyassa vinaye vuccanti. </span><br> <span class=sv>Эти называются «приятными пребываниями здесь и сейчас» в Дисциплине Благородных. </span><br><p id=mn8:6.1><span class=root>Ṭhānaṁ kho panetaṁ, cunda, vijjati yaṁ idhekacco bhikkhu pītiyā ca virāgā upekkhako ca vihareyya, sato ca sampajāno sukhañca kāyena paṭisaṁvedeyya, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja vihareyya. </span><br> <span class=sv>Может быть так, что с угасанием восторга некий монах пребывает невозмутимым, осознанным, бдительным, всё ещё ощущая приятное телом. Он входит и пребывает в третьей джхане, о которой Благородные говорят так: «Он невозмутим, осознан, находится в приятном пребывании». </span><br><p id=mn8:6.2><span class=root>Tassa evamassa: </span><br> <span class=sv>Он может подумать так: </span><br><p id=mn8:6.3><span class=root>‘sallekhena viharāmī’ti. </span><br> <span class=sv>Я пребываю в стирании [загрязнений ума]».</span><br><p id=mn8:6.4><span class=root>Na kho panete, cunda, ariyassa vinaye sallekhā vuccanti. </span><br> <span class=sv>Но не эти достижения называются «стиранием» в Дисциплине Благородных. </span><br><p id=mn8:6.5><span class=root>Diṭṭhadhammasukhavihārā ete ariyassa vinaye vuccanti. </span><br> <span class=sv>Эти называются «приятными пребываниями здесь и сейчас» в Дисциплине Благородных. </span><br><p id=mn8:7.1><span class=root>Ṭhānaṁ kho panetaṁ, cunda, vijjati yaṁ idhekacco bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihareyya. </span><br> <span class=sv>Может быть так, что с оставлением удовольствия и боли, равно как и с предыдущим угасанием радости и грусти, некий монах входит и пребывает в четвёртой джхане, которая является ни-приятной-ни-болезненной, характеризуется чистейшей осознанностью из-за невозмутимости. </span><br><p id=mn8:7.2><span class=root>Tassa evamassa: </span><br> <span class=sv>Он может подумать так: </span><br><p id=mn8:7.3><span class=root>‘sallekhena viharāmī’ti. </span><br> <span class=sv>Я пребываю в стирании [загрязнений ума]».</span><br><p id=mn8:7.4><span class=root>Na kho panete, cunda, ariyassa vinaye sallekhā vuccanti. </span><br> <span class=sv>Но не эти достижения называются «стиранием» в Дисциплине Благородных. </span><br><p id=mn8:7.5><span class=root>Diṭṭhadhammasukhavihārā ete ariyassa vinaye vuccanti. </span><br> <span class=sv>Эти называются «приятными пребываниями здесь и сейчас» в Дисциплине Благородных. </span><br><p id=mn8:8.1><span class=root>Ṭhānaṁ kho panetaṁ, cunda, vijjati yaṁ idhekacco bhikkhu sabbaso rūpasaññānaṁ samatikkamā, paṭighasaññānaṁ atthaṅgamā, nānattasaññānaṁ amanasikārā, ‘ananto ākāso’ti ākāsānañcāyatanaṁ upasampajja vihareyya. </span><br> <span class=sv>Может быть так, что с полным преодолением восприятий форм, с исчезновением восприятий, вызываемых органами чувств, не обращающий внимания на восприятие множественного, осознавая: «Пространство безгранично», некий монах входит и пребывает в сфере безграничного пространства. </span><br><p id=mn8:8.2><span class=root>Tassa evamassa: </span><br> <span class=sv>Он может подумать так: </span><br><p id=mn8:8.3><span class=root>‘sallekhena viharāmī’ti. </span><br> <span class=sv>Я пребываю в стирании [загрязнений ума]». </span><br><p id=mn8:8.4><span class=root>Na kho panete, cunda, ariyassa vinaye sallekhā vuccanti. </span><br> <span class=sv>Но не эти достижения называются «стиранием» в Дисциплине Благородных. </span><br><p id=mn8:8.5><span class=root>Santā ete vihārā ariyassa vinaye vuccanti. </span><br> <span class=sv>Эти называются «умиротворёнными пребываниями» в Дисциплине Благородных. </span><br><p id=mn8:9.1><span class=root>Ṭhānaṁ kho panetaṁ, cunda, vijjati yaṁ idhekacco bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja vihareyya. </span><br> <span class=sv>Может быть так, что с полным преодолением сферы безграничного пространства, осознавая: «Сознание безгранично», некий монах входит и пребывает в сфере безграничного сознания. </span><br><p id=mn8:9.2><span class=root>Tassa evamassa: </span><br> <span class=sv>Он может подумать так: </span><br><p id=mn8:9.3><span class=root>‘sallekhena viharāmī’ti. </span><br> <span class=sv>Я пребываю в стирании [загрязнений ума]». </span><br><p id=mn8:9.4><span class=root>Na kho panete, cunda, ariyassa vinaye sallekhā vuccanti. </span><br> <span class=sv>Но не эти достижения называются «стиранием» в Дисциплине Благородных. </span><br><p id=mn8:9.5><span class=root>Santā ete vihārā ariyassa vinaye vuccanti. </span><br> <span class=sv>Эти называются «умиротворёнными пребываниями» в Дисциплине Благородных. </span><br><p id=mn8:10.1><span class=root>Ṭhānaṁ kho panetaṁ, cunda, vijjati yaṁ idhekacco bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja vihareyya. </span><br> <span class=sv>Может быть так, что с полным преодолением сферы безграничного сознания, осознавая: «Здесь ничего нет», некий монах входит и пребывает в сфере отсутствия всего. </span><br><p id=mn8:10.2><span class=root>Tassa evamassa: </span><br> <span class=sv>Он может подумать так: </span><br><p id=mn8:10.3><span class=root>‘sallekhena viharāmī’ti. </span><br> <span class=sv>Я пребываю в стирании [загрязнений ума]». </span><br><p id=mn8:10.4><span class=root>Na kho panete, cunda, ariyassa vinaye sallekhā vuccanti. </span><br> <span class=sv>Но не эти достижения называются «стиранием» в Дисциплине Благородных. </span><br><p id=mn8:10.5><span class=root>Santā ete vihārā ariyassa vinaye vuccanti. </span><br> <span class=sv>Эти называются «умиротворёнными пребываниями» в Дисциплине Благородных. </span><br><p id=mn8:11.1><span class=root>Ṭhānaṁ kho panetaṁ, cunda, vijjati yaṁ idhekacco bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja vihareyya. </span><br> <span class=sv>Может быть так, что с полным преодолением сферы отсутствия всего монах входит и пребывает в сфере-ни-восприятия-ни-не-восприятия. </span><br><p id=mn8:11.2><span class=root>Tassa evamassa: </span><br> <span class=sv>Он может подумать так: </span><br><p id=mn8:11.3><span class=root>‘sallekhena viharāmī’ti. </span><br> <span class=sv>Я пребываю в стирании [загрязнений ума]». </span><br><p id=mn8:11.4><span class=root>Na kho panete, cunda, ariyassa vinaye sallekhā vuccanti. </span><br> <span class=sv>Но не эти достижения называются «стиранием» в Дисциплине Благородных. </span><br><p id=mn8:11.5><span class=root>Santā ete vihārā ariyassa vinaye vuccanti. </span><br> <span class=sv>Эти называются «умиротворёнными пребываниями» в Дисциплине Благородных. </span><br><p id=mn8:12.0><span class=root>1. Sallekhapariyāya </span><br> <span class=sv>1. Стирание </span><br><p id=mn8:12.1><span class=root>Idha kho pana vo, cunda, sallekho karaṇīyo. </span><br> <span class=sv>Чунда, вот как тебе следует практиковать стирание: </span><br><p id=mn8:12.2><span class=root>‘Pare vihiṁsakā bhavissanti, mayamettha avihiṁsakā bhavissāmā’ti sallekho karaṇīyo. </span><br> <span class=sv>«Другие будут жестокими. Мы не будем жестокими» – вот как следует практиковать стирание. </span><br><p id=mn8:12.3><span class=root>‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti sallekho karaṇīyo. </span><br> <span class=sv>«Другие будут убивать живых существ. Мы не будем убивать живых существ» – вот как следует практиковать стирание.</span><br><p id=mn8:12.4><span class=root>‘Pare adinnādāyī bhavissanti, mayamettha adinnādānā paṭiviratā bhavissāmā’ti sallekho karaṇīyo. </span><br> <span class=sv>«Другие будут брать то, что [им] не было дано. Мы будем воздерживаться от взятия того, что не дано» – вот как следует практиковать стирание. </span><br><p id=mn8:12.5><span class=root>‘Pare abrahmacārī bhavissanti, mayamettha brahmacārī bhavissāmā’ti sallekho karaṇīyo. </span><br> <span class=sv>«Другие не будут целомудренными. Мы будем целомудренными» – вот как следует практиковать стирание. </span><br><p id=mn8:12.6><span class=root>‘Pare musāvādī bhavissanti, mayamettha musāvādā paṭiviratā bhavissāmā’ti sallekho karaṇīyo. </span><br> <span class=sv>«Другие будут лгать. Мы не будем лгать» – вот как следует практиковать стирание. </span><br><p id=mn8:12.7><span class=root>‘Pare pisuṇavācā bhavissanti, mayamettha pisuṇāya vācāya paṭiviratā bhavissāmā’ti sallekho karaṇīyo. </span><br> <span class=sv>«Другие будут говорить злонамеренно. Мы не будем говорить злонамеренно» – вот как следует практиковать стирание. </span><br><p id=mn8:12.8><span class=root>‘Pare pharusavācā bhavissanti, mayamettha pharusāya vācāya paṭiviratā bhavissāmā’ti sallekho karaṇīyo. </span><br> <span class=sv>«Другие будут говорить грубо. Мы не будем говорить грубо» – вот как следует практиковать стирание. </span><br><p id=mn8:12.9><span class=root>‘Pare samphappalāpī bhavissanti, mayamettha samphappalāpā paṭiviratā bhavissāmā’ti sallekho karaṇīyo. </span><br> <span class=sv>«Другие будут сплетничать. Мы не будем сплетничать» – вот как следует практиковать стирание. </span><br><p id=mn8:12.10><span class=root>‘Pare abhijjhālū bhavissanti, mayamettha anabhijjhālū bhavissāmā’ti sallekho karaṇīyo. </span><br> <span class=sv>«Другие будут алчными. Мы не будем алчными» – вот как следует практиковать стирание. </span><br><p id=mn8:12.11><span class=root>‘Pare byāpannacittā bhavissanti, mayamettha abyāpannacittā bhavissāmā’ti sallekho karaṇīyo. </span><br> <span class=sv>«У других будет недоброжелательность. У нас не будет недоброжелательности» – вот как следует практиковать стирание. </span><br><p id=mn8:12.12><span class=root>‘Pare micchādiṭṭhī bhavissanti, mayamettha sammādiṭṭhī bhavissāmā’ti sallekho karaṇīyo. </span><br> <span class=sv>«У других будут неправильные воззрения. У нас будут правильные воззрения» – вот как следует практиковать стирание.</span><br><p id=mn8:12.13><span class=root>‘Pare micchāsaṅkappā bhavissanti, mayamettha sammāsaṅkappā bhavissāmā’ti sallekho karaṇīyo. </span><br> <span class=sv>«У других будет неправильное устремление. У нас будет правильное устремление» – вот как следует практиковать стирание.</span><br><p id=mn8:12.14><span class=root>‘Pare micchāvācā bhavissanti, mayamettha sammāvācā bhavissāmā’ti sallekho karaṇīyo. </span><br> <span class=sv>«У других будет неправильная речь. У нас будет правильная речь» – вот как следует практиковать стирание. </span><br><p id=mn8:12.15><span class=root>‘Pare micchākammantā bhavissanti, mayamettha sammākammantā bhavissāmā’ti sallekho karaṇīyo. </span><br> <span class=sv>«У других будет неправильные действия. У нас будет правильные действия» – вот как следует практиковать стирание. </span><br><p id=mn8:12.16><span class=root>‘Pare micchāājīvā bhavissanti, mayamettha sammāājīvā bhavissāmā’ti sallekho karaṇīyo. </span><br> <span class=sv>«У других будут неправильные средства к жизни. У нас будут правильные средства к жизни» – вот как следует практиковать стирание.</span><br><p id=mn8:12.17><span class=root>‘Pare micchāvāyāmā bhavissanti, mayamettha sammāvāyāmā bhavissāmā’ti sallekho karaṇīyo. </span><br> <span class=sv>«У других будет неправильное усилие. У нас будет правильное усилие» – вот как следует практиковать стирание.</span><br><p id=mn8:12.18><span class=root>‘Pare micchāsatī bhavissanti, mayamettha sammāsatī bhavissāmā’ti sallekho karaṇīyo. </span><br> <span class=sv>«У других будет неправильная осознанность. У нас будет правильная осознанность» – вот как следует практиковать стирание. </span><br><p id=mn8:12.19><span class=root>‘Pare micchāsamādhi bhavissanti, mayamettha sammāsamādhī bhavissāmā’ti sallekho karaṇīyo. </span><br> <span class=sv>«У других будет неправильное сосредоточение. У нас будет правильное сосредоточение» – вот как следует практиковать стирание. </span><br><p id=mn8:12.20><span class=root>‘Pare micchāñāṇī bhavissanti, mayamettha sammāñāṇī bhavissāmā’ti sallekho karaṇīyo. </span><br> <span class=sv>«У других будет неправильное знание. У нас будет правильное знание» – вот как следует практиковать стирание.</span><br><p id=mn8:12.21><span class=root>‘Pare micchāvimuttī bhavissanti, mayamettha sammāvimuttī bhavissāmā’ti sallekho karaṇīyo. </span><br> <span class=sv>«У других будет неправильное освобождение. У нас будет правильное освобождение» – вот как следует практиковать стирание. </span><br><p id=mn8:12.22><span class=root>‘Pare thinamiddhapariyuṭṭhitā bhavissanti, mayamettha vigatathinamiddhā bhavissāmā’ti sallekho karaṇīyo. </span><br> <span class=sv>«Других будет одолевать лень и апатия. Мы будем свободны от лени и апатии» – вот как следует практиковать стирание. </span><br><p id=mn8:12.23><span class=root>‘Pare uddhatā bhavissanti, mayamettha anuddhatā bhavissāmā’ti sallekho karaṇīyo. </span><br> <span class=sv>«Другие будут неугомонными. Мы не будем неугомонными» – вот как следует практиковать стирание.</span><br><p id=mn8:12.24><span class=root>‘Pare vicikicchī bhavissanti, mayamettha tiṇṇavicikicchā bhavissāmā’ti sallekho karaṇīyo. </span><br> <span class=sv>«Другие будут сомневающимися. Мы выйдем за пределы сомнения» – вот как следует практиковать стирание.</span><br><p id=mn8:12.25><span class=root>‘Pare kodhanā bhavissanti, mayamettha akkodhanā bhavissāmā’ti sallekho karaṇīyo. </span><br> <span class=sv>«Другие будут злыми. Мы не будем злыми» – вот как следует практиковать стирание. </span><br><p id=mn8:12.26><span class=root>‘Pare upanāhī bhavissanti, mayamettha anupanāhī bhavissāmā’ti sallekho karaṇīyo. </span><br> <span class=sv>«Другие будут негодующими. Мы не будем негодующими» – вот как следует практиковать стирание. </span><br><p id=mn8:12.27><span class=root>‘Pare makkhī bhavissanti, mayamettha amakkhī bhavissāmā’ti sallekho karaṇīyo. </span><br> <span class=sv>«Другие будут презрительными. Мы не будем презрительными» – вот как следует практиковать стирание. </span><br><p id=mn8:12.28><span class=root>‘Pare paḷāsī bhavissanti, mayamettha apaḷāsī bhavissāmā’ti sallekho karaṇīyo. </span><br> <span class=sv>«Другие будут надменными. Мы не будем надменными» – вот как следует практиковать стирание. </span><br><p id=mn8:12.29><span class=root>‘Pare issukī bhavissanti, mayamettha anissukī bhavissāmā’ti sallekho karaṇīyo. </span><br> <span class=sv>«Другие будут завистливыми. Мы не будем завистливыми» – вот как следует практиковать стирание. </span><br><p id=mn8:12.30><span class=root>‘Pare maccharī bhavissanti, mayamettha amaccharī bhavissāmā’ti sallekho karaṇīyo. </span><br> <span class=sv>«Другие будут скупыми. Мы не будем скупыми» – вот как следует практиковать стирание. </span><br><p id=mn8:12.31><span class=root>‘Pare saṭhā bhavissanti, mayamettha asaṭhā bhavissāmā’ti sallekho karaṇīyo. </span><br> <span class=sv>«Другие будут притворными. Мы не будем притворными» – вот как следует практиковать стирание. </span><br><p id=mn8:12.32><span class=root>‘Pare māyāvī bhavissanti, mayamettha amāyāvī bhavissāmā’ti sallekho karaṇīyo. </span><br> <span class=sv>«Другие будут лживыми. Мы не будем лживыми» – вот как следует практиковать стирание. </span><br><p id=mn8:12.33><span class=root>‘Pare thaddhā bhavissanti, mayamettha atthaddhā bhavissāmā’ti sallekho karaṇīyo. </span><br> <span class=sv>«Другие будут упрямыми. Мы не будем упрямыми» – вот как следует практиковать стирание. </span><br><p id=mn8:12.34><span class=root>‘Pare atimānī bhavissanti, mayamettha anatimānī bhavissāmā’ti sallekho karaṇīyo. </span><br> <span class=sv>«Другие будут высокомерными. Мы не будем высокомерными» – вот как следует практиковать стирание. </span><br><p id=mn8:12.35><span class=root>‘Pare dubbacā bhavissanti, mayamettha suvacā bhavissāmā’ti sallekho karaṇīyo. </span><br> <span class=sv>«Другим будет трудно делать замечания. Нам будет легко делать замечания» – вот как следует практиковать стирание. </span><br><p id=mn8:12.36><span class=root>‘Pare pāpamittā bhavissanti, mayamettha kalyāṇamittā bhavissāmā’ti sallekho karaṇīyo. </span><br> <span class=sv>«У других будут плохие друзья. У нас будут хорошие друзья» – вот как следует практиковать стирание. </span><br><p id=mn8:12.37><span class=root>‘Pare pamattā bhavissanti, mayamettha appamattā bhavissāmā’ti sallekho karaṇīyo. </span><br> <span class=sv>«Другие будут беспечными. Мы будем прилежными» – вот как следует практиковать стирание. </span><br><p id=mn8:12.38><span class=root>‘Pare assaddhā bhavissanti, mayamettha saddhā bhavissāmā’ti sallekho karaṇīyo. </span><br> <span class=sv>«Другие будут неверующими. Мы будем верующими» – вот как следует практиковать стирание. </span><br><p id=mn8:12.39><span class=root>‘Pare ahirikā bhavissanti, mayamettha hirimanā bhavissāmā’ti sallekho karaṇīyo. </span><br> <span class=sv>«Другие будут бесстыдными. Мы будем иметь чувство стыда» – вот как следует практиковать стирание.</span><br><p id=mn8:12.40><span class=root>‘Pare anottāpī bhavissanti, mayamettha ottāpī bhavissāmā’ti sallekho karaṇīyo. </span><br> <span class=sv>«Другие не будут бояться совершить проступок. Мы будем бояться совершить проступок» – вот как следует практиковать стирание. </span><br><p id=mn8:12.41><span class=root>‘Pare appassutā bhavissanti, mayamettha bahussutā bhavissāmā’ti sallekho karaṇīyo. </span><br> <span class=sv>«У других будет мало знаний. Мы будем обладать великой учёностью» – вот как следует практиковать стирание. </span><br><p id=mn8:12.42><span class=root>‘Pare kusītā bhavissanti, mayamettha āraddhavīriyā bhavissāmā’ti sallekho karaṇīyo. </span><br> <span class=sv>«Другие будут ленивыми. Мы будем усердными» – вот как следует практиковать стирание. </span><br><p id=mn8:12.43><span class=root>‘Pare muṭṭhassatī bhavissanti, mayamettha upaṭṭhitassatī bhavissāmā’ti sallekho karaṇīyo. </span><br> <span class=sv>«Другие будут неосознанными. Мы будем утверждены в осознанности» – вот как следует практиковать стирание. </span><br><p id=mn8:12.44><span class=root>‘Pare duppaññā bhavissanti, mayamettha paññāsampannā bhavissāmā’ti sallekho karaṇīyo. </span><br> <span class=sv>«У других не будет мудрости. Мы будем обладать мудростью» – вот как следует практиковать стирание.’ </span><br><p id=mn8:12.45><span class=root>‘Pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti sallekho karaṇīyo. </span><br> <span class=sv>«Другие будут придерживаться своих собственных воззрений, прочно за них держаться, и оставлять их с трудом. Мы не будем придерживаться своих собственных воззрений, прочно за них держаться, но будем оставлять их с лёгкостью» – вот как следует практиковать стирание. </span><br><p id=mn8:13.0><span class=root>2. Cittupapādapariyāya </span><br><p id=mn8:13.1><span class=root>Cittuppādampi kho ahaṁ, cunda, kusalesu dhammesu bahukāraṁ vadāmi, ko pana vādo kāyena vācāya anuvidhīyanāsu. </span><br> <span class=sv>Чунда, я говорю тебе, что даже склонность ума к благим состояниям является великим благом, так что уж говорить о телесных и словесных поступках, соответствующих [такому состоянию ума]? </span><br><p id=mn8:13.2><span class=root>Tasmātiha, cunda, ‘pare vihiṁsakā bhavissanti, mayamettha avihiṁsakā bhavissāmā’ti cittaṁ uppādetabbaṁ. </span><br> <span class=sv>Поэтому ум следует склонять так: «Другие будут жестокими. Мы не будем жестокими». </span><br><p id=mn8:13.3><span class=root>‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti cittaṁ uppādetabbaṁ …pe… </span><br> <span class=sv>Ум следует склонять так: «Другие будут убивать живых существ. Мы будем воздерживаться от убийства живых существ». … </span><br><p id=mn8:13.4><span class=root>‘pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti cittaṁ uppādetabbaṁ. </span><br> <span class=sv>Ум следует склонять так: «Другие будут придерживаться своих собственных воззрений, прочно за них держаться, и оставлять их с трудом. Мы не будем придерживаться своих собственных воззрений, прочно за них держаться, но будем оставлять их с лёгкостью». </span><br><p id=mn8:14.0><span class=root>3. Parikkamanapariyāya </span><br> <span class=sv>3. Избегание </span><br><p id=mn8:14.1><span class=root>Seyyathāpi, cunda, visamo maggo assa, tassa añño samo maggo parikkamanāya; </span><br> <span class=sv>Чунда, представь неровный путь и другой, ровный путь, [идя] которым можно было бы избежать [путешествия по неровному]. </span><br><p id=mn8:14.2><span class=root>seyyathā vā pana, cunda, visamaṁ titthaṁ assa, tassa aññaṁ samaṁ titthaṁ parikkamanāya; </span><br> <span class=sv>И представь неровный брод и другой ровный брод, [идя] которым можно было бы избежать [перехода по неровному]. </span><br><p id=mn8:14.3><span class=root>evameva kho, cunda, vihiṁsakassa purisapuggalassa avihiṁsā hoti parikkamanāya, pāṇātipātissa purisapuggalassa pāṇātipātā veramaṇī hoti parikkamanāya, adinnādāyissa purisapuggalassa adinnādānā veramaṇī hoti parikkamanāya, abrahmacārissa purisapuggalassa abrahmacariyā veramaṇī hoti parikkamanāya, musāvādissa purisapuggalassa musāvādā veramaṇī hoti parikkamanāya, pisuṇavācassa purisapuggalassa pisuṇāya vācāya veramaṇī hoti parikkamanāya, pharusavācassa purisapuggalassa pharusāya vācāya veramaṇī hoti parikkamanāya, samphappalāpissa purisapuggalassa samphappalāpā veramaṇī hoti parikkamanāya, abhijjhālussa purisapuggalassa anabhijjhā hoti parikkamanāya, byāpannacittassa purisapuggalassa abyāpādo hoti parikkamanāya. </span><br> <span class=sv>Точно также: тот, кто жесток, имеет не-жестокость, посредством которой он мог бы избежать [жестокости]. Тот, кто убивает живых существ, имеет воздержание от убийства живых существ, посредством которого он мог бы избежать [убийства]. … </span><br><p id=mn8:14.4><span class=root>Micchādiṭṭhissa purisapuggalassa sammādiṭṭhi hoti parikkamanāya, micchāsaṅkappassa purisapuggalassa sammāsaṅkappo hoti parikkamanāya, micchāvācassa purisapuggalassa sammāvācā hoti parikkamanāya, micchākammantassa purisapuggalassa sammākammanto hoti parikkamanāya, micchāājīvassa purisapuggalassa sammāājīvo hoti parikkamanāya, micchāvāyāmassa purisapuggalassa sammāvāyāmo hoti parikkamanāya, micchāsatissa purisapuggalassa sammāsati hoti parikkamanāya, micchāsamādhissa purisapuggalassa sammāsamādhi hoti parikkamanāya, micchāñāṇissa purisapuggalassa sammāñāṇaṁ hoti parikkamanāya, micchāvimuttissa purisapuggalassa sammāvimutti hoti parikkamanāya. </span><br><p id=mn8:14.5><span class=root>Thinamiddhapariyuṭṭhitassa purisapuggalassa vigatathinamiddhatā hoti parikkamanāya, uddhatassa purisapuggalassa anuddhaccaṁ hoti parikkamanāya, vicikicchissa purisapuggalassa tiṇṇavicikicchatā hoti parikkamanāya, kodhanassa purisapuggalassa akkodho hoti parikkamanāya, upanāhissa purisapuggalassa anupanāho hoti parikkamanāya, makkhissa purisapuggalassa amakkho hoti parikkamanāya, paḷāsissa purisapuggalassa apaḷāso hoti parikkamanāya, issukissa purisapuggalassa anissukitā hoti parikkamanāya, maccharissa purisapuggalassa amacchariyaṁ hoti parikkamanāya, saṭhassa purisapuggalassa asāṭheyyaṁ hoti parikkamanāya, māyāvissa purisapuggalassa amāyā hoti parikkamanāya, thaddhassa purisapuggalassa atthaddhiyaṁ hoti parikkamanāya, atimānissa purisapuggalassa anatimāno hoti parikkamanāya, dubbacassa purisapuggalassa sovacassatā hoti parikkamanāya, pāpamittassa purisapuggalassa kalyāṇamittatā hoti parikkamanāya, pamattassa purisapuggalassa appamādo hoti parikkamanāya, assaddhassa purisapuggalassa saddhā hoti parikkamanāya, ahirikassa purisapuggalassa hirī hoti parikkamanāya, anottāpissa purisapuggalassa ottappaṁ hoti parikkamanāya, appassutassa purisapuggalassa bāhusaccaṁ hoti parikkamanāya, kusītassa purisapuggalassa vīriyārambho hoti parikkamanāya, muṭṭhassatissa purisapuggalassa upaṭṭhitassatitā hoti parikkamanāya, duppaññassa purisapuggalassa paññāsampadā hoti parikkamanāya, sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti parikkamanāya. </span><br> <span class=sv>Тот, кто придерживается своих собственных воззрений, прочно за них держится, и оставляет их с трудом, имеет не-приверженность к собственным воззрениям, отсутствие прочного их удержания, лёгкость их оставления, посредством чего он мог бы избежать [всего этого]. </span><br><p id=mn8:15.0><span class=root>4. Uparibhāgapariyāya </span><br> <span class=sv>4. Путь, ведущий ввысь </span><br><p id=mn8:15.1><span class=root>Seyyathāpi, cunda, ye keci akusalā dhammā sabbe te adhobhāgaṅgamanīyā, ye keci kusalā dhammā sabbe te uparibhāgaṅgamanīyā; </span><br> <span class=sv>Чунда, подобно тому, как все неблагие состояния ведут вниз, а все благие состояния ведут ввысь, </span><br><p id=mn8:15.2><span class=root>evameva kho, cunda, vihiṁsakassa purisapuggalassa avihiṁsā hoti uparibhāgāya, pāṇātipātissa purisapuggalassa pāṇātipātā veramaṇī hoti uparibhāgāya …pe… </span><br> <span class=sv>то точно также: тот, кто жесток, имеет не-жестокость, которая ведёт его ввысь. Тот, кто убивает живых существ, имеет воздержание от убийства живых существ, которое ведёт его ввысь. … </span><br><p id=mn8:15.3><span class=root>sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti uparibhāgāya. </span><br> <span class=sv>Тот, кто придерживается своих собственных воззрений, прочно за них держится, и оставляет их с трудом, имеет не-приверженность к собственным воззрениям, отсутствие прочного их удержания, лёгкость их оставления, которые ведут его ввысь.</span><br><p id=mn8:16.0><span class=root>5. Parinibbānapariyāya </span><br> <span class=sv>5. Путь погашения </span><br><p id=mn8:16.1><span class=root>So vata, cunda, attanā palipapalipanno paraṁ palipapalipannaṁ uddharissatīti netaṁ ṭhānaṁ vijjati. </span><br> <span class=sv>Чунда, не может быть такого, чтобы тот, кто утопает в грязи сам, вытащил бы другого утопающего в грязи.</span><br><p id=mn8:16.2><span class=root>So vata, cunda, attanā apalipapalipanno paraṁ palipapalipannaṁ uddharissatīti ṭhānametaṁ vijjati. </span><br> <span class=sv>[Но] может быть так, что тот, кто не утопает в грязи сам, вытащил бы другого утопающего в грязи. </span><br><p id=mn8:16.3><span class=root>So vata, cunda, attanā adanto avinīto aparinibbuto paraṁ damessati vinessati parinibbāpessatīti netaṁ ṭhānaṁ vijjati. </span><br> <span class=sv>Не может быть такого, чтобы тот, кто сам необуздан, недисциплинирован, с неугасшими [загрязнениями ума], мог бы обуздать другого, дисциплинировать его, помочь погасить [его загрязнения]. </span><br><p id=mn8:16.4><span class=root>So vata, cunda, attanā danto vinīto parinibbuto paraṁ damessati vinessati parinibbāpessatīti ṭhānametaṁ vijjati. </span><br> <span class=sv>Но] может быть так, что тот, кто сам обуздан, дисциплинирован, с угасшими [загрязнениями ума], мог бы обуздать другого, дисциплинировать его, помочь погасить [его загрязнения]. </span><br><p id=mn8:16.5><span class=root>Evameva kho, cunda, vihiṁsakassa purisapuggalassa avihiṁsā hoti parinibbānāya, pāṇātipātissa purisapuggalassa pāṇātipātā veramaṇī hoti parinibbānāya. </span><br> <span class=sv>Точно также: тот, кто жесток, имеет не-жестокость, посредством которой он гасит [жестокость]. Тот, кто убивает живых существ, имеет воздержание от убийства живых существ, посредством которого он гасит [убийство]. … </span><br><p id=mn8:16.6><span class=root>Adinnādāyissa purisapuggalassa adinnādānā veramaṇī hoti parinibbānāya. </span><br><p id=mn8:16.7><span class=root>Abrahmacārissa purisapuggalassa abrahmacariyā veramaṇī hoti parinibbānāya. </span><br><p id=mn8:16.8><span class=root>Musāvādissa purisapuggalassa musāvādā veramaṇī hoti parinibbānāya. </span><br><p id=mn8:16.9><span class=root>Pisuṇavācassa purisapuggalassa pisuṇāya vācāya veramaṇī hoti parinibbānāya. </span><br><p id=mn8:16.10><span class=root>Pharusavācassa purisapuggalassa pharusāya vācāya veramaṇī hoti parinibbānāya. </span><br><p id=mn8:16.11><span class=root>Samphappalāpissa purisapuggalassa samphappalāpā veramaṇī hoti parinibbānāya. </span><br><p id=mn8:16.12><span class=root>Abhijjhālussa purisapuggalassa anabhijjhā hoti parinibbānāya. </span><br><p id=mn8:16.13><span class=root>Byāpannacittassa purisapuggalassa abyāpādo hoti parinibbānāya. </span><br><p id=mn8:16.14><span class=root>Micchādiṭṭhissa purisapuggalassa sammādiṭṭhi hoti parinibbānāya. </span><br><p id=mn8:16.15><span class=root>Micchāsaṅkappassa purisapuggalassa sammāsaṅkappo hoti parinibbānāya. </span><br><p id=mn8:16.16><span class=root>Micchāvācassa purisapuggalassa sammāvācā hoti parinibbānāya. </span><br><p id=mn8:16.17><span class=root>Micchākammantassa purisapuggalassa sammākammanto hoti parinibbānāya. </span><br><p id=mn8:16.18><span class=root>Micchāājīvassa purisapuggalassa sammāājīvo hoti parinibbānāya. </span><br><p id=mn8:16.19><span class=root>Micchāvāyāmassa purisapuggalassa sammāvāyāmo hoti parinibbānāya. </span><br><p id=mn8:16.20><span class=root>Micchāsatissa purisapuggalassa sammāsati hoti parinibbānāya. </span><br><p id=mn8:16.21><span class=root>Micchāsamādhissa purisapuggalassa sammāsamādhi hoti parinibbānāya. </span><br><p id=mn8:16.22><span class=root>Micchāñāṇissa purisapuggalassa sammāñāṇaṁ hoti parinibbānāya. </span><br><p id=mn8:16.23><span class=root>Micchāvimuttissa purisapuggalassa sammāvimutti hoti parinibbānāya. </span><br><p id=mn8:16.24><span class=root>Thinamiddhapariyuṭṭhitassa purisapuggalassa vigatathinamiddhatā hoti parinibbānāya. </span><br><p id=mn8:16.25><span class=root>Uddhatassa purisapuggalassa anuddhaccaṁ hoti parinibbānāya. </span><br><p id=mn8:16.26><span class=root>Vicikicchissa purisapuggalassa tiṇṇavicikicchatā hoti parinibbānāya. </span><br><p id=mn8:16.27><span class=root>Kodhanassa purisapuggalassa akkodho hoti parinibbānāya. </span><br><p id=mn8:16.28><span class=root>Upanāhissa purisapuggalassa anupanāho hoti parinibbānāya. </span><br><p id=mn8:16.29><span class=root>Makkhissa purisapuggalassa amakkho hoti parinibbānāya. </span><br><p id=mn8:16.30><span class=root>Paḷāsissa purisapuggalassa apaḷāso hoti parinibbānāya. </span><br><p id=mn8:16.31><span class=root>Issukissa purisapuggalassa anissukitā hoti parinibbānāya. </span><br><p id=mn8:16.32><span class=root>Maccharissa purisapuggalassa amacchariyaṁ hoti parinibbānāya. </span><br><p id=mn8:16.33><span class=root>Saṭhassa purisapuggalassa asāṭheyyaṁ hoti parinibbānāya. </span><br><p id=mn8:16.34><span class=root>Māyāvissa purisapuggalassa amāyā hoti parinibbānāya. </span><br><p id=mn8:16.35><span class=root>Thaddhassa purisapuggalassa atthaddhiyaṁ hoti parinibbānāya. </span><br><p id=mn8:16.36><span class=root>Atimānissa purisapuggalassa anatimāno hoti parinibbānāya. </span><br><p id=mn8:16.37><span class=root>Dubbacassa purisapuggalassa sovacassatā hoti parinibbānāya. </span><br><p id=mn8:16.38><span class=root>Pāpamittassa purisapuggalassa kalyāṇamittatā hoti parinibbānāya. </span><br><p id=mn8:16.39><span class=root>Pamattassa purisapuggalassa appamādo hoti parinibbānāya. </span><br><p id=mn8:16.40><span class=root>Assaddhassa purisapuggalassa saddhā hoti parinibbānāya. </span><br><p id=mn8:16.41><span class=root>Ahirikassa purisapuggalassa hirī hoti parinibbānāya. </span><br><p id=mn8:16.42><span class=root>Anottāpissa purisapuggalassa ottappaṁ hoti parinibbānāya. </span><br><p id=mn8:16.43><span class=root>Appassutassa purisapuggalassa bāhusaccaṁ hoti parinibbānāya. </span><br><p id=mn8:16.44><span class=root>Kusītassa purisapuggalassa vīriyārambho hoti parinibbānāya. </span><br><p id=mn8:16.45><span class=root>Muṭṭhassatissa purisapuggalassa upaṭṭhitassatitā hoti parinibbānāya. </span><br><p id=mn8:16.46><span class=root>Duppaññassa purisapuggalassa paññāsampadā hoti parinibbānāya. </span><br><p id=mn8:16.47><span class=root>Sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti parinibbānāya. </span><br> <span class=sv>Тот, кто придерживается своих собственных воззрений, прочно за них держится, и оставляет их с трудом, имеет не-приверженность к собственным воззрениям, отсутствие прочного их удержания, лёгкость их оставления, посредством чего он гасит это. </span><br><p id=mn8:17.1><span class=root>Iti kho, cunda, desito mayā sallekhapariyāyo, desito cittuppādapariyāyo, desito parikkamanapariyāyo, desito uparibhāgapariyāyo, desito parinibbānapariyāyo. </span><br> <span class=sv>Так, Чунда, я научил пути стирания, я научил пути склонения ума, я научил пути избегания, я научил пути, ведущему ввысь, я научил пути погашения. </span><br><p id=mn8:17.2><span class=root>Yaṁ kho, cunda, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā. </span><br> <span class=sv>То, что следует сделать учителю для своих учеников из сострадания к ним, желая им благополучия, имея к ним сострадание, – всё это я сделал для вас, Чунда. </span><br><p id=mn8:17.3><span class=root>Etāni, cunda, rukkhamūlāni, etāni suññāgārāni, jhāyatha, cunda, mā pamādattha, mā pacchāvippaṭisārino ahuvattha—ayaṁ kho amhākaṁ anusāsanī”ti. </span><br> <span class=sv>Вон там – подножья деревьев, там – пустые хижины. Медитируйте, Чунда, не откладывайте на потом, иначе будете позже сожалеть об этом. Таково наше наставление вам». </span><br><p id=mn8:17.4><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn8:17.5><span class=root>Attamano āyasmā mahācundo bhagavato bhāsitaṁ abhinandīti. </span><br> <span class=sv>Достопочтенный Чунда был доволен и восхитился словами Благословенного. </span><br><p id=mn8:17.6><span class=root>Catuttālīsapadā vuttā, </span><br> <span class=sv>Было изложено 44 положения, </span><br><p id=mn8:17.7><span class=root>sandhayo pañca desitā; </span><br> <span class=sv>объединенных в пять разделов.</span><br><p id=mn8:17.8><span class=root>Sallekho nāma suttanto, </span><br> <span class=sv>«Стирание» - название этой сутты, </span><br><p id=mn8:17.9><span class=root>gambhīro sāgarūpamoti. </span><br> <span class=sv>что глубока как океан. </span><br><p id=mn8:17.10><span class=root>Sallekhasuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>