<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sv:not(:checked)) .translation.sv{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0132.html>Deutsch</a> , <a href=/canon/en/pli/ms/sutta/mn/mn0132.html>English</a><p>From: <label class=translator-toggle><input checked class=toggle-input id=toggle-sv type=checkbox> <span class="toggle-label sv">SV theravada.ru</span></label><div class=flex-between><a href=/canon/ru/pli/ms/sutta/mn/mn0131.html>Previous</a><a href=/canon/ru/pli/ms/sutta/mn/mn0133.html>Next</a></div><p><div class=verse-container id=mn132:0.1><span>Majjhima Nikāya 132 </span><span class="translation sv">Мадджхима Никая 132 </span></div><p><div class=verse-container id=mn132:0.2><span class=big-bold>Ānandabhaddekarattasutta </span><span class="translation sv">Ананда и одна прекрасная ночь </span></div><p><div class=verse-container id=mn132:1.1><span>Evaṁ me sutaṁ—</span><span class="translation sv">Так я слышал. </span></div><p><div class=verse-container id=mn132:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sv">Однажды Благословенный проживал в Саваттхи, в роще Джеты, в парке Анатхапиндики. </span></div><p><div class=verse-container id=mn132:2.1><span>Tena kho pana samayena āyasmā ānando upaṭṭhānasālāyaṁ bhikkhūnaṁ dhammiyā kathāya sandasseti samādapeti samuttejeti sampahaṁseti, bhaddekarattassa uddesañca vibhaṅgañca bhāsati. </span><span class="translation sv">И в то время достопочтенный Ананда наставлял, понуждал, побуждал и радовал монахов беседой по Дхамме в зале для собраний. Он произносил [вслух по памяти] декламацию и анализ [под названием] «Тот, кто обрёл одну прекрасную ночь». </span></div><p><div class=verse-container id=mn132:2.2><span>Atha kho bhagavā sāyanhasamayaṁ paṭisallānā vuṭṭhito yenupaṭṭhānasālā tenupasaṅkami; upasaṅkamitvā paññatte āsane nisīdi. </span><span class="translation sv">И тогда, вечером, Благословенный вышел из медитации и отправился в зал для собраний. Он сел на подготовленное сиденье </span></div><p><div class=verse-container id=mn132:2.3><span>Nisajja kho bhagavā bhikkhū āmantesi: </span><span class="translation sv">и там обратился к монахам: </span></div><p><div class=verse-container id=mn132:2.4><span>“ko nu kho, bhikkhave, upaṭṭhānasālāyaṁ bhikkhūnaṁ dhammiyā kathāya sandassesi samādapesi samuttejesi sampahaṁsesi, bhaddekarattassa uddesañca vibhaṅgañca abhāsī”ti? </span><span class="translation sv">«Монахи, кто наставлял, понуждал, побуждал и радовал монахов беседой по Дхамме в зале для собраний? Кто произносил [вслух по памяти] декламацию и анализ [под названием] «Тот, кто обрёл одну прекрасную ночь»? </span></div><p><div class=verse-container id=mn132:2.5><span>“Āyasmā, bhante, ānando upaṭṭhānasālāyaṁ bhikkhūnaṁ dhammiyā kathāya sandassesi samādapesi samuttejesi sampahaṁsesi, bhaddekarattassa uddesañca vibhaṅgañca abhāsī”ti. </span><span class="translation sv">«Уважаемый, это был достопочтенный Ананда». </span></div><p><div class=verse-container id=mn132:2.6><span>Atha kho bhagavā āyasmantaṁ ānandaṁ āmantesi: </span><span class="translation sv">Тогда Благословенный обратился к достопочтенному Ананде: </span></div><p><div class=verse-container id=mn132:2.7><span>“yathā kathaṁ pana tvaṁ, ānanda, bhikkhūnaṁ dhammiyā kathāya sandassesi samādapesi samuttejesi sampahaṁsesi, bhaddekarattassa uddesañca vibhaṅgañca abhāsī”ti? </span><span class="translation sv">«Как ты наставлял, понуждал, побуждал и радовал монахов беседой по Дхамме в зале для собраний и произносил [вслух по памяти] декламацию и анализ [под названием] «Тот, кто обрёл одну прекрасную ночь»? </span></div><p><div class=verse-container id=mn132:3.1><span>“Evaṁ kho ahaṁ, bhante, bhikkhūnaṁ dhammiyā kathāya sandassesiṁ samādapesiṁ samuttejesiṁ sampahaṁsesiṁ, bhaddekarattassa uddesañca vibhaṅgañca abhāsiṁ—</span><span class="translation sv">Ананда ответил: «Уважаемый, я делал это так: </span></div><p><div class=verse-container id=mn132:3.2><span>Atītaṁ nānvāgameyya, </span><span class="translation sv">«Пусть прошлое в себе не пробуждает, </span></div><p><div class=verse-container id=mn132:3.3><span>nappaṭikaṅkhe anāgataṁ; </span><span class="translation sv">И ожиданий будущих не строит. </span></div><p><div class=verse-container id=mn132:3.4><span>Yadatītaṁ pahīnaṁ taṁ, </span><span class="translation sv">Ведь прошлое оставлено уж было, </span></div><p><div class=verse-container id=mn132:3.5><span>appattañca anāgataṁ. </span><span class="translation sv">А будущее не пришло ещё. </span></div><p><div class=verse-container id=mn132:3.6><span>Paccuppannañca yo dhammaṁ, </span><span class="translation sv">Сейчас возникшее любое состояние </span></div><p><div class=verse-container id=mn132:3.7><span>tattha tattha vipassati; </span><span class="translation sv">Пусть вместо этого прозрением видит. </span></div><p><div class=verse-container id=mn132:3.8><span>Asaṁhīraṁ asaṅkuppaṁ, </span><span class="translation sv">И, зная это, совершенствуется пусть,</span></div><p><div class=verse-container id=mn132:3.9><span>taṁ vidvā manubrūhaye. </span><span class="translation sv">Не дрогнув, не колеблясь, </span></div><p><div class=verse-container id=mn132:3.10><span>Ajjeva kiccamātappaṁ, </span><span class="translation sv">Старание нужно прилагать уже сейчас, </span></div><p><div class=verse-container id=mn132:3.11><span>ko jaññā maraṇaṁ suve; </span><span class="translation sv">Кто знает, может завтра смерть придёт? </span></div><p><div class=verse-container id=mn132:3.12><span>Na hi no saṅgaraṁ tena, </span><span class="translation sv">Ведь сторговаться ты не сможешь </span></div><p><div class=verse-container id=mn132:3.13><span>mahāsenena maccunā. </span><span class="translation sv">C [Владыкой] Смерти и его могучими войсками. </span></div><p><div class=verse-container id=mn132:3.14><span>Evaṁvihāriṁ ātāpiṁ, </span><span class="translation sv">Мудрец спокойный назовет </span></div><p><div class=verse-container id=mn132:3.15><span>ahorattamatanditaṁ; </span><span class="translation sv">Того, кто этим способом в стараньи пребывает, </span></div><p><div class=verse-container id=mn132:3.16><span>Taṁ ve bhaddekarattoti, </span><span class="translation sv">И днём и ночью непреклонный в этом, – </span></div><p><div class=verse-container id=mn132:3.17><span>santo ācikkhate muni. </span><span class="translation sv">Тем, кто ночь одну прекрасную обрёл». </span></div><p><div class=verse-container id=mn132:4.1><span>‘Kathañca, āvuso, atītaṁ anvāgameti? </span><span class="translation sv">(Ананда повторил анализ, данный в сутте МН 131). </span></div><p><div class=verse-container id=mn132:4.2><span>Evaṁrūpo ahosiṁ atītamaddhānanti tattha nandiṁ samanvāneti, evaṁvedano ahosiṁ atītamaddhānanti tattha nandiṁ samanvāneti, evaṁsañño ahosiṁ atītamaddhānanti tattha nandiṁ samanvāneti, evaṁsaṅkhāro ahosiṁ atītamaddhānanti tattha nandiṁ samanvāneti, evaṁviññāṇo ahosiṁ atītamaddhānanti tattha nandiṁ samanvāneti—</span></div><p><div class=verse-container id=mn132:4.3><span>evaṁ kho, āvuso, atītaṁ anvāgameti. </span></div><p><div class=verse-container id=mn132:5.1><span>Kathañca, āvuso, atītaṁ nānvāgameti? </span></div><p><div class=verse-container id=mn132:5.2><span>Evaṁrūpo ahosiṁ atītamaddhānanti tattha nandiṁ na samanvāneti, evaṁvedano ahosiṁ atītamaddhānanti tattha nandiṁ na samanvāneti, evaṁsañño ahosiṁ atītamaddhānanti tattha nandiṁ na samanvāneti, evaṁsaṅkhāro ahosiṁ atītamaddhānanti tattha nandiṁ na samanvāneti, evaṁviññāṇo ahosiṁ atītamaddhānanti tattha nandiṁ na samanvāneti—</span></div><p><div class=verse-container id=mn132:5.3><span>evaṁ kho, āvuso, atītaṁ nānvāgameti. </span></div><p><div class=verse-container id=mn132:6.1><span>Kathañca, āvuso, anāgataṁ paṭikaṅkhati? </span></div><p><div class=verse-container id=mn132:6.2><span>Evaṁrūpo siyaṁ anāgatamaddhānanti tattha nandiṁ samanvāneti, evaṁvedano siyaṁ …pe… </span></div><p><div class=verse-container id=mn132:6.3><span>evaṁsañño siyaṁ … </span></div><p><div class=verse-container id=mn132:6.4><span>evaṁsaṅkhāro siyaṁ … </span></div><p><div class=verse-container id=mn132:6.5><span>evaṁviññāṇo siyaṁ anāgatamaddhānanti tattha nandiṁ samanvāneti—</span></div><p><div class=verse-container id=mn132:6.6><span>evaṁ kho, āvuso, anāgataṁ paṭikaṅkhati. </span></div><p><div class=verse-container id=mn132:7.1><span>Kathañca, āvuso, anāgataṁ nappaṭikaṅkhati? </span></div><p><div class=verse-container id=mn132:7.2><span>Evaṁrūpo siyaṁ anāgatamaddhānanti tattha nandiṁ na samanvāneti, evaṁvedano siyaṁ …pe… </span></div><p><div class=verse-container id=mn132:7.3><span>evaṁsañño siyaṁ … </span></div><p><div class=verse-container id=mn132:7.4><span>evaṁsaṅkhāro siyaṁ … </span></div><p><div class=verse-container id=mn132:7.5><span>evaṁviññāṇo siyaṁ anāgatamaddhānanti tattha nandiṁ na samanvāneti—</span></div><p><div class=verse-container id=mn132:7.6><span>evaṁ kho, āvuso, anāgataṁ nappaṭikaṅkhati. </span></div><p><div class=verse-container id=mn132:8.1><span>Kathañca, āvuso, paccuppannesu dhammesu saṁhīrati? </span></div><p><div class=verse-container id=mn132:8.2><span>Idha, āvuso, assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto </span></div><p><div class=verse-container id=mn132:8.3><span>rūpaṁ attato samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ; </span></div><p><div class=verse-container id=mn132:8.4><span>vedanaṁ … </span></div><p><div class=verse-container id=mn132:8.5><span>saññaṁ … </span></div><p><div class=verse-container id=mn132:8.6><span>saṅkhāre … </span></div><p><div class=verse-container id=mn132:8.7><span>viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ—</span></div><p><div class=verse-container id=mn132:8.8><span>evaṁ kho, āvuso, paccuppannesu dhammesu saṁhīrati. </span></div><p><div class=verse-container id=mn132:9.1><span>Kathañca, āvuso, paccuppannesu dhammesu na saṁhīrati? </span></div><p><div class=verse-container id=mn132:9.2><span>Idha, āvuso, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto </span></div><p><div class=verse-container id=mn132:9.3><span>na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ; </span></div><p><div class=verse-container id=mn132:9.4><span>na vedanaṁ … </span></div><p><div class=verse-container id=mn132:9.5><span>na saññaṁ … </span></div><p><div class=verse-container id=mn132:9.6><span>na saṅkhāre … </span></div><p><div class=verse-container id=mn132:9.7><span>na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ—</span></div><p><div class=verse-container id=mn132:9.8><span>evaṁ kho, āvuso, paccuppannesu dhammesu na saṁhīrati. </span></div><p><div class=verse-container id=mn132:10.1><span>Atītaṁ nānvāgameyya, </span></div><p><div class=verse-container id=mn132:10.2><span>nappaṭikaṅkhe anāgataṁ; </span></div><p><div class=verse-container id=mn132:10.3><span>Yadatītaṁ pahīnaṁ taṁ, </span></div><p><div class=verse-container id=mn132:10.4><span>appattañca anāgataṁ. </span></div><p><div class=verse-container id=mn132:10.5><span>Paccuppannañca yo dhammaṁ, </span></div><p><div class=verse-container id=mn132:10.6><span>tattha tattha vipassati; </span></div><p><div class=verse-container id=mn132:10.7><span>Asaṁhīraṁ asaṅkuppaṁ, </span></div><p><div class=verse-container id=mn132:10.8><span>taṁ vidvā manubrūhaye. </span></div><p><div class=verse-container id=mn132:10.9><span>Ajjeva kiccamātappaṁ, </span></div><p><div class=verse-container id=mn132:10.10><span>ko jaññā maraṇaṁ suve; </span></div><p><div class=verse-container id=mn132:10.11><span>Na hi no saṅgaraṁ tena, </span></div><p><div class=verse-container id=mn132:10.12><span>mahāsenena maccunā. </span></div><p><div class=verse-container id=mn132:10.13><span>Evaṁvihāriṁ ātāpiṁ, </span></div><p><div class=verse-container id=mn132:10.14><span>ahorattamatanditaṁ; </span></div><p><div class=verse-container id=mn132:10.15><span>Taṁ ve bhaddekarattoti, </span></div><p><div class=verse-container id=mn132:10.16><span>santo ācikkhate munī’ti. </span></div><p><div class=verse-container id=mn132:11.1><span>Evaṁ kho ahaṁ, bhante, bhikkhūnaṁ dhammiyā kathāya sandassesiṁ samādapesiṁ samuttejesiṁ sampahaṁsesiṁ, bhaddekarattassa uddesañca vibhaṅgañca abhāsin”ti. </span><span class="translation sv">Вот как я наставлял… беседой по Дхамме в зале для собраний и декламировал сводку и изложение [под названием] «Тот, кто обрёл одну прекрасную ночь». </span></div><p><div class=verse-container id=mn132:11.2><span>“Sādhu sādhu, ānanda. </span><span class="translation sv">«Хорошо, хорошо, Ананда. </span></div><p><div class=verse-container id=mn132:11.3><span>Sādhu kho tvaṁ, ānanda, bhikkhūnaṁ dhammiyā kathāya sandassesi samādapesi samuttejesi sampahaṁsesi, bhaddekarattassa uddesañca vibhaṅgañca abhāsi: </span><span class="translation sv">Хорошо, что ты так наставлял, понуждал, побуждал и радовал монахов беседой по Дхамме в зале для собраний и декламировал сводку и изложение [под названием] «Тот, кто обрёл одну прекрасную ночь»: </span></div><p><div class=verse-container id=mn132:12.1><span>‘Atītaṁ nānvāgameyya, </span></div><p><div class=verse-container id=mn132:12.2><span>…pe… </span></div><p><div class=verse-container id=mn132:12.3><span>Taṁ ve bhaddekarattoti, </span></div><p><div class=verse-container id=mn132:12.4><span>santo ācikkhate munī’ti. </span></div><p><div class=verse-container id=mn132:13-19.1><span>Kathañca, ānanda, atītaṁ anvāgameti …pe… </span><span class="translation sv">И Благословенный повторил декламацию и анализ ещё раз. </span></div><p><div class=verse-container id=mn132:13-19.2><span>evaṁ kho, ānanda, atītaṁ anvāgameti. </span></div><p><div class=verse-container id=mn132:13-19.3><span>Kathañca, ānanda, atītaṁ nānvāgameti …pe… </span></div><p><div class=verse-container id=mn132:13-19.4><span>evaṁ kho, ānanda, atītaṁ nānvāgameti. </span></div><p><div class=verse-container id=mn132:13-19.5><span>Kathañca, ānanda, anāgataṁ paṭikaṅkhati …pe… </span></div><p><div class=verse-container id=mn132:13-19.6><span>evaṁ kho, ānanda, anāgataṁ paṭikaṅkhati. </span></div><p><div class=verse-container id=mn132:13-19.7><span>Kathañca, ānanda, anāgataṁ nappaṭikaṅkhati …pe… </span></div><p><div class=verse-container id=mn132:13-19.8><span>evaṁ kho, ānanda, anāgataṁ nappaṭikaṅkhati. </span></div><p><div class=verse-container id=mn132:13-19.9><span>Kathañca, ānanda, paccuppannesu dhammesu saṁhīrati …pe… </span></div><p><div class=verse-container id=mn132:13-19.10><span>evaṁ kho, ānanda, paccuppannesu dhammesu saṁhīrati. </span></div><p><div class=verse-container id=mn132:13-19.11><span>Kathañca, ānanda, paccuppannesu dhammesu na saṁhīrati …pe… </span></div><p><div class=verse-container id=mn132:13-19.12><span>evaṁ kho, ānanda, paccuppannesu dhammesu na saṁhīrati. </span></div><p><div class=verse-container id=mn132:13-19.13><span>‘Atītaṁ nānvāgameyya, </span></div><p><div class=verse-container id=mn132:13-19.14><span>…pe… </span></div><p><div class=verse-container id=mn132:13-19.15><span>Taṁ ve bhaddekarattoti, </span></div><p><div class=verse-container id=mn132:13-19.16><span>santo ācikkhate munī’”ti. </span></div><p><div class=verse-container id=mn132:13-19.17><span>Idamavoca bhagavā. </span><span class="translation sv">Так сказал Благословенный. </span></div><p><div class=verse-container id=mn132:13-19.18><span>Attamano āyasmā ānando bhagavato bhāsitaṁ abhinandīti. </span><span class="translation sv">Достопочтенный Ананда был доволен и восхитился словами Благословенного. </span></div><p><div class=verse-container id=mn132:13-19.19><span>Ānandabhaddekarattasuttaṁ niṭṭhitaṁ dutiyaṁ. </span></div><div class=flex-between><a href=/canon/ru/pli/ms/sutta/mn/mn0131.html>Previous</a><a href=/canon/ru/pli/ms/sutta/mn/mn0133.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>