<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0132.html>Deutsch</a> , <a href=/canon/en/pli/ms/sutta/mn/mn0132.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0131.html>Previous</a><a href=/canon/ru/pli/ms/sutta/mn/mn0133.html>Next</a></div><p id=mn132:0.1><span class=root>Majjhima Nikāya 132 </span><br> <span class=sv>Мадджхима Никая 132 </span><br><p id=mn132:0.2><span class="root big-bold">Ānandabhaddekarattasutta </span><br> <span class=sv>Ананда и одна прекрасная ночь </span><br><p id=mn132:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn132:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn132:2.1><span class=root>Tena kho pana samayena āyasmā ānando upaṭṭhānasālāyaṁ bhikkhūnaṁ dhammiyā kathāya sandasseti samādapeti samuttejeti sampahaṁseti, bhaddekarattassa uddesañca vibhaṅgañca bhāsati. </span><br> <span class=sv>И в то время достопочтенный Ананда наставлял, понуждал, побуждал и радовал монахов беседой по Дхамме в зале для собраний. Он произносил [вслух по памяти] декламацию и анализ [под названием] «Тот, кто обрёл одну прекрасную ночь». </span><br><p id=mn132:2.2><span class=root>Atha kho bhagavā sāyanhasamayaṁ paṭisallānā vuṭṭhito yenupaṭṭhānasālā tenupasaṅkami; upasaṅkamitvā paññatte āsane nisīdi. </span><br> <span class=sv>И тогда, вечером, Благословенный вышел из медитации и отправился в зал для собраний. Он сел на подготовленное сиденье </span><br><p id=mn132:2.3><span class=root>Nisajja kho bhagavā bhikkhū āmantesi: </span><br> <span class=sv>и там обратился к монахам: </span><br><p id=mn132:2.4><span class=root>“ko nu kho, bhikkhave, upaṭṭhānasālāyaṁ bhikkhūnaṁ dhammiyā kathāya sandassesi samādapesi samuttejesi sampahaṁsesi, bhaddekarattassa uddesañca vibhaṅgañca abhāsī”ti? </span><br> <span class=sv>«Монахи, кто наставлял, понуждал, побуждал и радовал монахов беседой по Дхамме в зале для собраний? Кто произносил [вслух по памяти] декламацию и анализ [под названием] «Тот, кто обрёл одну прекрасную ночь»? </span><br><p id=mn132:2.5><span class=root>“Āyasmā, bhante, ānando upaṭṭhānasālāyaṁ bhikkhūnaṁ dhammiyā kathāya sandassesi samādapesi samuttejesi sampahaṁsesi, bhaddekarattassa uddesañca vibhaṅgañca abhāsī”ti. </span><br> <span class=sv>«Уважаемый, это был достопочтенный Ананда». </span><br><p id=mn132:2.6><span class=root>Atha kho bhagavā āyasmantaṁ ānandaṁ āmantesi: </span><br> <span class=sv>Тогда Благословенный обратился к достопочтенному Ананде: </span><br><p id=mn132:2.7><span class=root>“yathā kathaṁ pana tvaṁ, ānanda, bhikkhūnaṁ dhammiyā kathāya sandassesi samādapesi samuttejesi sampahaṁsesi, bhaddekarattassa uddesañca vibhaṅgañca abhāsī”ti? </span><br> <span class=sv>«Как ты наставлял, понуждал, побуждал и радовал монахов беседой по Дхамме в зале для собраний и произносил [вслух по памяти] декламацию и анализ [под названием] «Тот, кто обрёл одну прекрасную ночь»? </span><br><p id=mn132:3.1><span class=root>“Evaṁ kho ahaṁ, bhante, bhikkhūnaṁ dhammiyā kathāya sandassesiṁ samādapesiṁ samuttejesiṁ sampahaṁsesiṁ, bhaddekarattassa uddesañca vibhaṅgañca abhāsiṁ—</span><br> <span class=sv>Ананда ответил: «Уважаемый, я делал это так: </span><br><p id=mn132:3.2><span class=root>Atītaṁ nānvāgameyya, </span><br> <span class=sv>«Пусть прошлое в себе не пробуждает, </span><br><p id=mn132:3.3><span class=root>nappaṭikaṅkhe anāgataṁ; </span><br> <span class=sv>И ожиданий будущих не строит. </span><br><p id=mn132:3.4><span class=root>Yadatītaṁ pahīnaṁ taṁ, </span><br> <span class=sv>Ведь прошлое оставлено уж было, </span><br><p id=mn132:3.5><span class=root>appattañca anāgataṁ. </span><br> <span class=sv>А будущее не пришло ещё. </span><br><p id=mn132:3.6><span class=root>Paccuppannañca yo dhammaṁ, </span><br> <span class=sv>Сейчас возникшее любое состояние </span><br><p id=mn132:3.7><span class=root>tattha tattha vipassati; </span><br> <span class=sv>Пусть вместо этого прозрением видит. </span><br><p id=mn132:3.8><span class=root>Asaṁhīraṁ asaṅkuppaṁ, </span><br> <span class=sv>И, зная это, совершенствуется пусть,</span><br><p id=mn132:3.9><span class=root>taṁ vidvā manubrūhaye. </span><br> <span class=sv>Не дрогнув, не колеблясь, </span><br><p id=mn132:3.10><span class=root>Ajjeva kiccamātappaṁ, </span><br> <span class=sv>Старание нужно прилагать уже сейчас, </span><br><p id=mn132:3.11><span class=root>ko jaññā maraṇaṁ suve; </span><br> <span class=sv>Кто знает, может завтра смерть придёт? </span><br><p id=mn132:3.12><span class=root>Na hi no saṅgaraṁ tena, </span><br> <span class=sv>Ведь сторговаться ты не сможешь </span><br><p id=mn132:3.13><span class=root>mahāsenena maccunā. </span><br> <span class=sv>C [Владыкой] Смерти и его могучими войсками. </span><br><p id=mn132:3.14><span class=root>Evaṁvihāriṁ ātāpiṁ, </span><br> <span class=sv>Мудрец спокойный назовет </span><br><p id=mn132:3.15><span class=root>ahorattamatanditaṁ; </span><br> <span class=sv>Того, кто этим способом в стараньи пребывает, </span><br><p id=mn132:3.16><span class=root>Taṁ ve bhaddekarattoti, </span><br> <span class=sv>И днём и ночью непреклонный в этом, – </span><br><p id=mn132:3.17><span class=root>santo ācikkhate muni. </span><br> <span class=sv>Тем, кто ночь одну прекрасную обрёл». </span><br><p id=mn132:4.1><span class=root>‘Kathañca, āvuso, atītaṁ anvāgameti? </span><br> <span class=sv>(Ананда повторил анализ, данный в сутте МН 131). </span><br><p id=mn132:4.2><span class=root>Evaṁrūpo ahosiṁ atītamaddhānanti tattha nandiṁ samanvāneti, evaṁvedano ahosiṁ atītamaddhānanti tattha nandiṁ samanvāneti, evaṁsañño ahosiṁ atītamaddhānanti tattha nandiṁ samanvāneti, evaṁsaṅkhāro ahosiṁ atītamaddhānanti tattha nandiṁ samanvāneti, evaṁviññāṇo ahosiṁ atītamaddhānanti tattha nandiṁ samanvāneti—</span><br><p id=mn132:4.3><span class=root>evaṁ kho, āvuso, atītaṁ anvāgameti. </span><br><p id=mn132:5.1><span class=root>Kathañca, āvuso, atītaṁ nānvāgameti? </span><br><p id=mn132:5.2><span class=root>Evaṁrūpo ahosiṁ atītamaddhānanti tattha nandiṁ na samanvāneti, evaṁvedano ahosiṁ atītamaddhānanti tattha nandiṁ na samanvāneti, evaṁsañño ahosiṁ atītamaddhānanti tattha nandiṁ na samanvāneti, evaṁsaṅkhāro ahosiṁ atītamaddhānanti tattha nandiṁ na samanvāneti, evaṁviññāṇo ahosiṁ atītamaddhānanti tattha nandiṁ na samanvāneti—</span><br><p id=mn132:5.3><span class=root>evaṁ kho, āvuso, atītaṁ nānvāgameti. </span><br><p id=mn132:6.1><span class=root>Kathañca, āvuso, anāgataṁ paṭikaṅkhati? </span><br><p id=mn132:6.2><span class=root>Evaṁrūpo siyaṁ anāgatamaddhānanti tattha nandiṁ samanvāneti, evaṁvedano siyaṁ …pe… </span><br><p id=mn132:6.3><span class=root>evaṁsañño siyaṁ … </span><br><p id=mn132:6.4><span class=root>evaṁsaṅkhāro siyaṁ … </span><br><p id=mn132:6.5><span class=root>evaṁviññāṇo siyaṁ anāgatamaddhānanti tattha nandiṁ samanvāneti—</span><br><p id=mn132:6.6><span class=root>evaṁ kho, āvuso, anāgataṁ paṭikaṅkhati. </span><br><p id=mn132:7.1><span class=root>Kathañca, āvuso, anāgataṁ nappaṭikaṅkhati? </span><br><p id=mn132:7.2><span class=root>Evaṁrūpo siyaṁ anāgatamaddhānanti tattha nandiṁ na samanvāneti, evaṁvedano siyaṁ …pe… </span><br><p id=mn132:7.3><span class=root>evaṁsañño siyaṁ … </span><br><p id=mn132:7.4><span class=root>evaṁsaṅkhāro siyaṁ … </span><br><p id=mn132:7.5><span class=root>evaṁviññāṇo siyaṁ anāgatamaddhānanti tattha nandiṁ na samanvāneti—</span><br><p id=mn132:7.6><span class=root>evaṁ kho, āvuso, anāgataṁ nappaṭikaṅkhati. </span><br><p id=mn132:8.1><span class=root>Kathañca, āvuso, paccuppannesu dhammesu saṁhīrati? </span><br><p id=mn132:8.2><span class=root>Idha, āvuso, assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto </span><br><p id=mn132:8.3><span class=root>rūpaṁ attato samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ; </span><br><p id=mn132:8.4><span class=root>vedanaṁ … </span><br><p id=mn132:8.5><span class=root>saññaṁ … </span><br><p id=mn132:8.6><span class=root>saṅkhāre … </span><br><p id=mn132:8.7><span class=root>viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ—</span><br><p id=mn132:8.8><span class=root>evaṁ kho, āvuso, paccuppannesu dhammesu saṁhīrati. </span><br><p id=mn132:9.1><span class=root>Kathañca, āvuso, paccuppannesu dhammesu na saṁhīrati? </span><br><p id=mn132:9.2><span class=root>Idha, āvuso, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto </span><br><p id=mn132:9.3><span class=root>na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ; </span><br><p id=mn132:9.4><span class=root>na vedanaṁ … </span><br><p id=mn132:9.5><span class=root>na saññaṁ … </span><br><p id=mn132:9.6><span class=root>na saṅkhāre … </span><br><p id=mn132:9.7><span class=root>na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ—</span><br><p id=mn132:9.8><span class=root>evaṁ kho, āvuso, paccuppannesu dhammesu na saṁhīrati. </span><br><p id=mn132:10.1><span class=root>Atītaṁ nānvāgameyya, </span><br><p id=mn132:10.2><span class=root>nappaṭikaṅkhe anāgataṁ; </span><br><p id=mn132:10.3><span class=root>Yadatītaṁ pahīnaṁ taṁ, </span><br><p id=mn132:10.4><span class=root>appattañca anāgataṁ. </span><br><p id=mn132:10.5><span class=root>Paccuppannañca yo dhammaṁ, </span><br><p id=mn132:10.6><span class=root>tattha tattha vipassati; </span><br><p id=mn132:10.7><span class=root>Asaṁhīraṁ asaṅkuppaṁ, </span><br><p id=mn132:10.8><span class=root>taṁ vidvā manubrūhaye. </span><br><p id=mn132:10.9><span class=root>Ajjeva kiccamātappaṁ, </span><br><p id=mn132:10.10><span class=root>ko jaññā maraṇaṁ suve; </span><br><p id=mn132:10.11><span class=root>Na hi no saṅgaraṁ tena, </span><br><p id=mn132:10.12><span class=root>mahāsenena maccunā. </span><br><p id=mn132:10.13><span class=root>Evaṁvihāriṁ ātāpiṁ, </span><br><p id=mn132:10.14><span class=root>ahorattamatanditaṁ; </span><br><p id=mn132:10.15><span class=root>Taṁ ve bhaddekarattoti, </span><br><p id=mn132:10.16><span class=root>santo ācikkhate munī’ti. </span><br><p id=mn132:11.1><span class=root>Evaṁ kho ahaṁ, bhante, bhikkhūnaṁ dhammiyā kathāya sandassesiṁ samādapesiṁ samuttejesiṁ sampahaṁsesiṁ, bhaddekarattassa uddesañca vibhaṅgañca abhāsin”ti. </span><br> <span class=sv>Вот как я наставлял… беседой по Дхамме в зале для собраний и декламировал сводку и изложение [под названием] «Тот, кто обрёл одну прекрасную ночь». </span><br><p id=mn132:11.2><span class=root>“Sādhu sādhu, ānanda. </span><br> <span class=sv>«Хорошо, хорошо, Ананда. </span><br><p id=mn132:11.3><span class=root>Sādhu kho tvaṁ, ānanda, bhikkhūnaṁ dhammiyā kathāya sandassesi samādapesi samuttejesi sampahaṁsesi, bhaddekarattassa uddesañca vibhaṅgañca abhāsi: </span><br> <span class=sv>Хорошо, что ты так наставлял, понуждал, побуждал и радовал монахов беседой по Дхамме в зале для собраний и декламировал сводку и изложение [под названием] «Тот, кто обрёл одну прекрасную ночь»: </span><br><p id=mn132:12.1><span class=root>‘Atītaṁ nānvāgameyya, </span><br><p id=mn132:12.2><span class=root>…pe… </span><br><p id=mn132:12.3><span class=root>Taṁ ve bhaddekarattoti, </span><br><p id=mn132:12.4><span class=root>santo ācikkhate munī’ti. </span><br><p id=mn132:13-19.1><span class=root>Kathañca, ānanda, atītaṁ anvāgameti …pe… </span><br> <span class=sv>И Благословенный повторил декламацию и анализ ещё раз. </span><br><p id=mn132:13-19.2><span class=root>evaṁ kho, ānanda, atītaṁ anvāgameti. </span><br><p id=mn132:13-19.3><span class=root>Kathañca, ānanda, atītaṁ nānvāgameti …pe… </span><br><p id=mn132:13-19.4><span class=root>evaṁ kho, ānanda, atītaṁ nānvāgameti. </span><br><p id=mn132:13-19.5><span class=root>Kathañca, ānanda, anāgataṁ paṭikaṅkhati …pe… </span><br><p id=mn132:13-19.6><span class=root>evaṁ kho, ānanda, anāgataṁ paṭikaṅkhati. </span><br><p id=mn132:13-19.7><span class=root>Kathañca, ānanda, anāgataṁ nappaṭikaṅkhati …pe… </span><br><p id=mn132:13-19.8><span class=root>evaṁ kho, ānanda, anāgataṁ nappaṭikaṅkhati. </span><br><p id=mn132:13-19.9><span class=root>Kathañca, ānanda, paccuppannesu dhammesu saṁhīrati …pe… </span><br><p id=mn132:13-19.10><span class=root>evaṁ kho, ānanda, paccuppannesu dhammesu saṁhīrati. </span><br><p id=mn132:13-19.11><span class=root>Kathañca, ānanda, paccuppannesu dhammesu na saṁhīrati …pe… </span><br><p id=mn132:13-19.12><span class=root>evaṁ kho, ānanda, paccuppannesu dhammesu na saṁhīrati. </span><br><p id=mn132:13-19.13><span class=root>‘Atītaṁ nānvāgameyya, </span><br><p id=mn132:13-19.14><span class=root>…pe… </span><br><p id=mn132:13-19.15><span class=root>Taṁ ve bhaddekarattoti, </span><br><p id=mn132:13-19.16><span class=root>santo ācikkhate munī’”ti. </span><br><p id=mn132:13-19.17><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn132:13-19.18><span class=root>Attamano āyasmā ānando bhagavato bhāsitaṁ abhinandīti. </span><br> <span class=sv>Достопочтенный Ананда был доволен и восхитился словами Благословенного. </span><br><p id=mn132:13-19.19><span class=root>Ānandabhaddekarattasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>