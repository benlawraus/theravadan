<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0004.html>Deutsch</a> , <a href=/canon/en/pli/ms/sutta/mn/mn0004.html>English</a> , <a href=/canon/gu/pli/ms/sutta/mn/mn0004.html>ગુજરાતી</a> , <a href=/canon/hi/pli/ms/sutta/mn/mn0004.html>हिन्दी</a> , <a href=/canon/pl/pli/ms/sutta/mn/mn0004.html>Polski</a> , <a href=/canon/sr/pli/ms/sutta/mn/mn0004.html>Srpski</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0003.html>Previous</a><a href=/canon/ru/pli/ms/sutta/mn/mn0005.html>Next</a></div><p id=mn4:0.1><span class=root>Majjhima Nikāya 4 </span><br> <span class=sv>Мадджхима Никая 4 </span><br><p id=mn4:0.2><span class="root big-bold">Bhayabheravasutta </span><br> <span class=sv>Страх и ужас</span><br><p id=mn4:1.1><span class=root>Evaṁ me sutaṁ—</span><br> <span class=sv>Так я слышал.</span><br><p id=mn4:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn4:2.1><span class=root>Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sv>И тогда брахман Джануссони отправился к Благословенному и обменялся с ним приветствиями. </span><br><p id=mn4:2.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca: </span><br> <span class=sv>После обмена вежливыми приветствиями и любезностями он сел рядом и сказал: </span><br><p id=mn4:2.3><span class=root>“yeme, bho gotama, kulaputtā bhavantaṁ gotamaṁ uddissa saddhā agārasmā anagāriyaṁ pabbajitā, bhavaṁ tesaṁ gotamo pubbaṅgamo, bhavaṁ tesaṁ gotamo bahukāro, bhavaṁ tesaṁ gotamo samādapetā; </span><br> <span class=sv>– Господин Готама, когда представители клана оставляют жизнь домохозяйскую ради жизни бездомной из веры в господина Готаму, то [получается ли так, что] господин Готама – их предводитель, их помощник, их проводник? </span><br><p id=mn4:2.4><span class=root>bhoto ca pana gotamassa sā janatā diṭṭhānugatiṁ āpajjatī”ti. </span><br> <span class=sv>И следуют ли эти люди примеру господина Готамы?»</span><br><p id=mn4:2.5><span class=root>“Evametaṁ, brāhmaṇa, evametaṁ, brāhmaṇa. </span><br> <span class=sv>– Так оно, брахман, так оно.</span><br><p id=mn4:2.6><span class=root>Ye te, brāhmaṇa, kulaputtā mamaṁ uddissa saddhā agārasmā anagāriyaṁ pabbajitā, ahaṁ tesaṁ pubbaṅgamo, ahaṁ tesaṁ bahukāro, ahaṁ tesaṁ samādapetā; </span><br> <span class=sv>Когда представители клана оставляют жизнь домохозяйскую ради жизни бездомной из веры в меня, [получается так, что] я их предводитель, их помощник, их проводник. </span><br><p id=mn4:2.7><span class=root>mama ca pana sā janatā diṭṭhānugatiṁ āpajjatī”ti. </span><br> <span class=sv>И эти люди следуют моему примеру».</span><br><p id=mn4:2.8><span class=root>“Durabhisambhavāni hi kho, bho gotama, araññavanapatthāni pantāni senāsanāni, dukkaraṁ pavivekaṁ, durabhiramaṁ ekatte, </span><br> <span class=sv>– Но, господин Готама, удалённые обиталища в лесных чащах трудно вытерпеть, затворничество трудно практиковать, уединением трудно наслаждаться. </span><br><p id=mn4:2.9><span class=root>haranti maññe mano vanāni samādhiṁ alabhamānassa bhikkhuno”ti. </span><br> <span class=sv>Ведь, можно полагать, лес украдёт ум монаха, если у него нет сосредоточения </span><br><p id=mn4:2.10><span class=root>“Evametaṁ, brāhmaṇa, evametaṁ, brāhmaṇa. </span><br> <span class=sv>– Так оно, брахман, так оно.</span><br><p id=mn4:2.11><span class=root>Durabhisambhavāni hi kho, brāhmaṇa, araññavanapatthāni pantāni senāsanāni, dukkaraṁ pavivekaṁ, durabhiramaṁ ekatte, </span><br> <span class=sv>Удалённые обиталища в лесных чащах трудно вытерпеть, затворничество трудно практиковать, уединением трудно наслаждаться. Ведь, можно полагать, лес украдёт ум монаха, если у него нет сосредоточения.</span><br><p id=mn4:2.12><span class=root>haranti maññe mano vanāni samādhiṁ alabhamānassa bhikkhuno. </span><br><p id=mn4:3.1><span class=root>Mayhampi kho, brāhmaṇa, pubbeva sambodhā anabhisambuddhassa bodhisattasseva sato etadahosi: </span><br> <span class=sv>До моего просветления, когда я всё ещё был непросветлённым бодхисаттой, я также рассуждал так: </span><br><p id=mn4:3.2><span class=root>‘durabhisambhavāni hi kho araññavanapatthāni pantāni senāsanāni, dukkaraṁ pavivekaṁ, durabhiramaṁ ekatte, </span><br> <span class=sv>«Удалённые обиталища в лесных чащах трудно вытерпеть, затворничество трудно практиковать, уединением трудно наслаждаться.</span><br><p id=mn4:3.3><span class=root>haranti maññe mano vanāni samādhiṁ alabhamānassa bhikkhuno’ti. </span><br> <span class=sv>Ведь, можно полагать, лес украдёт ум монаха, если у него нет сосредоточения» </span><br><p id=mn4:4.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так: </span><br><p id=mn4:4.2><span class=root>‘ye kho keci samaṇā vā brāhmaṇā vā aparisuddhakāyakammantā araññavanapatthāni pantāni senāsanāni paṭisevanti, aparisuddhakāyakammantasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники с неочищенным телесным поведением затворяются в удалённых обиталищах в лесных чащах, то из-за изъяна их неочищенного телесного поведения эти почтенные жрецы и отшельники пробуждают [в себе] неблагой страх и ужас. </span><br><p id=mn4:4.3><span class=root>Na kho panāhaṁ aparisuddhakāyakammanto araññavanapatthāni pantāni senāsanāni paṭisevāmi; </span><br> <span class=sv>Но я не отправляюсь в удалённые обиталища в лесных чащах с неочищенным телесным поведением. </span><br><p id=mn4:4.4><span class=root>parisuddhakāyakammantohamasmi. </span><br> <span class=sv>Я чист в телесном поведении. </span><br><p id=mn4:4.5><span class=root>Ye hi vo ariyā parisuddhakāyakammantā araññavanapatthāni pantāni senāsanāni paṭisevanti tesamahaṁ aññataro’ti. </span><br> <span class=sv>Я отправляюсь в удалённые обиталища в лесных чащах, как те благородные с очищенным телесным поведением». </span><br><p id=mn4:4.6><span class=root>Etamahaṁ, brāhmaṇa, parisuddhakāyakammataṁ attani sampassamāno bhiyyo pallomamāpādiṁ araññe vihārāya. </span><br> <span class=sv>Видя в себе эту чистоту телесного поведения, я обнаружил великое утешение в пребывании в лесу.</span><br><p id=mn4:5.1><span class=root>Tassa mayhaṁ, brāhmaṇa, etadahosi: </span><br><p id=mn4:5.2><span class=root>‘ye kho keci samaṇā vā brāhmaṇā vā aparisuddhavacīkammantā …pe… </span><br><p id=mn4:5.3><span class=root>aparisuddhamanokammantā …pe… </span><br><p id=mn4:5.4><span class=root>aparisuddhājīvā araññavanapatthāni pantāni senāsanāni paṭisevanti, aparisuddhājīvasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br><p id=mn4:6.1><span class=root>Na kho panāhaṁ aparisuddhājīvo araññavanapatthāni pantāni senāsanāni paṭisevāmi; </span><br><p id=mn4:6.2><span class=root>parisuddhājīvohamasmi. </span><br><p id=mn4:7.1><span class=root>Ye hi vo ariyā parisuddhājīvā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:7.2><span class=root>Etamahaṁ, brāhmaṇa, parisuddhājīvataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:8.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так: </span><br><p id=mn4:8.2><span class=root>‘ye kho keci samaṇā vā brāhmaṇā vā abhijjhālū kāmesu tibbasārāgā araññavanapatthāni pantāni senāsanāni paṭisevanti, abhijjhālukāmesutibbasārāgasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники, алчные и полные страсти… </span><br><p id=mn4:8.3><span class=root>Na kho panāhaṁ abhijjhālu kāmesu tibbasārāgo araññavanapatthāni pantāni senāsanāni paṭisevāmi; </span><br><p id=mn4:8.4><span class=root>anabhijjhālūhamasmi. </span><br> <span class=sv>Я не алчный… </span><br><p id=mn4:8.5><span class=root>Ye hi vo ariyā anabhijjhālū araññavanapatthāni pantāni senāsanāni paṭisevanti, tesamahaṁ aññataro’ti. </span><br><p id=mn4:8.6><span class=root>Etamahaṁ, brāhmaṇa, anabhijjhālutaṁ attani sampassamāno bhiyyo pallomamāpādiṁ araññe vihārāya. </span><br><p id=mn4:9.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:9.2><span class=root>‘ye kho keci samaṇā vā brāhmaṇā vā byāpannacittā paduṭṭhamanasaṅkappā araññavanapatthāni pantāni senāsanāni paṭisevanti, byāpannacittapaduṭṭhamanasaṅkappasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники с недоброжелательным умом и злобными намерениями… </span><br><p id=mn4:9.3><span class=root>Na kho panāhaṁ byāpannacitto paduṭṭhamanasaṅkappo araññavanapatthāni pantāni senāsanāni paṭisevāmi; </span><br><p id=mn4:9.4><span class=root>mettacittohamasmi. </span><br> <span class=sv>У меня доброжелательный ум… </span><br><p id=mn4:9.5><span class=root>Ye hi vo ariyā mettacittā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:9.6><span class=root>Etamahaṁ, brāhmaṇa, mettacittataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:10.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:10.2><span class=root>‘ye kho keci samaṇā vā brāhmaṇā vā thinamiddhapariyuṭṭhitā araññavanapatthāni pantāni senāsanāni paṭisevanti, thinamiddhapariyuṭṭhānasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники, одолеваемые ленью и апатией…</span><br><p id=mn4:10.3><span class=root>Na kho panāhaṁ thinamiddhapariyuṭṭhito araññavanapatthāni pantāni senāsanāni paṭisevāmi; </span><br><p id=mn4:10.4><span class=root>vigatathinamiddhohamasmi. </span><br> <span class=sv>Я не имею лени и апатии…</span><br><p id=mn4:10.5><span class=root>Ye hi vo ariyā vigatathinamiddhā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:10.6><span class=root>Etamahaṁ, brāhmaṇa, vigatathinamiddhataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:11.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:11.2><span class=root>‘ye kho keci samaṇā vā brāhmaṇā vā uddhatā avūpasantacittā araññavanapatthāni pantāni senāsanāni paṭisevanti, uddhataavūpasantacittasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>Когда какие-либо жрецы и отшельники, одолеваемые неугомонностью и неспокойные умом…</span><br><p id=mn4:11.3><span class=root>Na kho panāhaṁ uddhato avūpasantacitto araññavanapatthāni pantāni senāsanāni paṭisevāmi; </span><br><p id=mn4:11.4><span class=root>vūpasantacittohamasmi. </span><br> <span class=sv>У меня спокойный ум…</span><br><p id=mn4:11.5><span class=root>Ye hi vo ariyā vūpasantacittā araññavanapatthāni pantāni senāsanāni paṭisevanti, tesamahaṁ aññataro’ti. </span><br><p id=mn4:11.6><span class=root>Etamahaṁ, brāhmaṇa, vūpasantacittataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:12.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:12.2><span class=root>‘ye kho keci samaṇā vā brāhmaṇā vā kaṅkhī vicikicchī araññavanapatthāni pantāni senāsanāni paṭisevanti, kaṅkhivicikicchisandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники, неуверенные и сомневающиеся…</span><br><p id=mn4:12.3><span class=root>Na kho panāhaṁ kaṅkhī vicikicchī araññavanapatthāni pantāni senāsanāni paṭisevāmi; </span><br><p id=mn4:12.4><span class=root>tiṇṇavicikicchohamasmi. </span><br> <span class=sv>Я вышел за пределы сомнений…</span><br><p id=mn4:12.5><span class=root>Ye hi vo ariyā tiṇṇavicikicchā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:12.6><span class=root>Etamahaṁ, brāhmaṇa, tiṇṇavicikicchataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:13.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:13.2><span class=root>‘ye kho keci samaṇā vā brāhmaṇā vā attukkaṁsakā paravambhī araññavanapatthāni pantāni senāsanāni paṭisevanti, attukkaṁsanaparavambhanasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники, которые предаются самовосхвалению и принижению других…</span><br><p id=mn4:13.3><span class=root>Na kho panāhaṁ attukkaṁsako paravambhī araññavanapatthāni pantāni senāsanāni paṭisevāmi; </span><br><p id=mn4:13.4><span class=root>anattukkaṁsako aparavambhīhamasmi. </span><br> <span class=sv>Я не предаюсь самовосхвалению и принижению других…</span><br><p id=mn4:13.5><span class=root>Ye hi vo ariyā anattukkaṁsakā aparavambhī araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:13.6><span class=root>Etamahaṁ, brāhmaṇa, anattukkaṁsakataṁ aparavambhitaṁ attani sampassamāno bhiyyo pallomamāpādiṁ araññe vihārāya. </span><br><p id=mn4:14.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:14.2><span class=root>‘ye kho keci samaṇā vā brāhmaṇā vā chambhī bhīrukajātikā araññavanapatthāni pantāni senāsanāni paṭisevanti, chambhibhīrukajātikasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники, подверженные тревоге и страху…</span><br><p id=mn4:14.3><span class=root>Na kho panāhaṁ chambhī bhīrukajātiko araññavanapatthāni pantāni senāsanāni paṭisevāmi; </span><br><p id=mn4:14.4><span class=root>vigatalomahaṁsohamasmi. </span><br> <span class=sv>Я свободен от трепетания…</span><br><p id=mn4:14.5><span class=root>Ye hi vo ariyā vigatalomahaṁsā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:14.6><span class=root>Etamahaṁ, brāhmaṇa, vigatalomahaṁsataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:15.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:15.2><span class=root>‘ye kho keci samaṇā vā brāhmaṇā vā lābhasakkārasilokaṁ nikāmayamānā araññavanapatthāni pantāni senāsanāni paṭisevanti, lābhasakkārasilokanikāmanasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники, желающие обретений, хвалы, признания… </span><br><p id=mn4:15.3><span class=root>Na kho panāhaṁ lābhasakkārasilokaṁ nikāmayamāno araññavanapatthāni pantāni senāsanāni paṭisevāmi; </span><br><p id=mn4:15.4><span class=root>appicchohamasmi. </span><br> <span class=sv>У меня мало желаний.</span><br><p id=mn4:15.5><span class=root>Ye hi vo ariyā appicchā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:15.6><span class=root>Etamahaṁ, brāhmaṇa, appicchataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:16.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:16.2><span class=root>‘ye kho keci samaṇā vā brāhmaṇā vā kusītā hīnavīriyā araññavanapatthāni pantāni senāsanāni paṭisevanti, kusītahīnavīriyasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники, ленивые, с недостающим усердием…</span><br><p id=mn4:16.3><span class=root>Na kho panāhaṁ kusīto hīnavīriyo araññavanapatthāni pantāni senāsanāni paṭisevāmi; </span><br><p id=mn4:16.4><span class=root>āraddhavīriyohamasmi. </span><br> <span class=sv>Я усерден.</span><br><p id=mn4:16.5><span class=root>Ye hi vo ariyā āraddhavīriyā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:16.6><span class=root>Etamahaṁ, brāhmaṇa, āraddhavīriyataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:17.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:17.2><span class=root>‘ye kho keci samaṇā vā brāhmaṇā vā muṭṭhassatī asampajānā araññavanapatthāni pantāni senāsanāni paṭisevanti, muṭṭhassatiasampajānasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>Когда какие-либо жрецы и отшельники, не осознанные и не бдительные…</span><br><p id=mn4:17.3><span class=root>Na kho panāhaṁ muṭṭhassati asampajāno araññavanapatthāni pantāni senāsanāni paṭisevāmi; </span><br><p id=mn4:17.4><span class=root>upaṭṭhitassatihamasmi. </span><br> <span class=sv>Я утверждён в осознанности. </span><br><p id=mn4:17.5><span class=root>Ye hi vo ariyā upaṭṭhitassatī araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:17.6><span class=root>Etamahaṁ, brāhmaṇa, upaṭṭhitassatitaṁ attani sampassamāno bhiyyo pallomamāpādiṁ araññe vihārāya. </span><br><p id=mn4:18.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:18.2><span class=root>‘ye kho keci samaṇā vā brāhmaṇā vā asamāhitā vibbhantacittā araññavanapatthāni pantāni senāsanāni paṭisevanti, asamāhitavibbhantacittasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники, несосредоточенные, с блуждающими умами… </span><br><p id=mn4:18.3><span class=root>Na kho panāhaṁ asamāhito vibbhantacitto araññavanapatthāni pantāni senāsanāni paṭisevāmi; </span><br><p id=mn4:18.4><span class=root>samādhisampannohamasmi. </span><br> <span class=sv>Я обладаю сосредоточением. </span><br><p id=mn4:18.5><span class=root>Ye hi vo ariyā samādhisampannā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:18.6><span class=root>Etamahaṁ, brāhmaṇa, samādhisampadaṁ attani sampassamāno bhiyyo pallomamāpādiṁ araññe vihārāya. </span><br><p id=mn4:19.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:19.2><span class=root>‘ye kho keci samaṇā vā brāhmaṇā vā duppaññā eḷamūgā araññavanapatthāni pantāni senāsanāni paṭisevanti, duppaññaeḷamūgasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sv>«Когда какие-либо жрецы и отшельники, лишённые мудрости, тупоумные, затворяются в удалённых обиталищах в лесных чащах, то из-за изъяна, состоящего в их отсутствии мудрости и [наличия] тупоумия, эти почтенные жрецы и отшельники пробуждают [в себе] неблагой страх и ужас. </span><br><p id=mn4:19.3><span class=root>Na kho panāhaṁ duppañño eḷamūgo araññavanapatthāni pantāni senāsanāni paṭisevāmi; </span><br> <span class=sv>Но я не отправляюсь в удалённые обиталища в лесных чащах, будучи лишённым мудрости и тупоумным.</span><br><p id=mn4:19.4><span class=root>paññāsampannohamasmi. </span><br> <span class=sv>Я наделён мудростью.</span><br><p id=mn4:19.5><span class=root>Ye hi vo ariyā paññāsampannā araññavanapatthāni pantāni senāsanāni paṭisevanti tesamahaṁ aññataro’ti. </span><br> <span class=sv>Я отправляюсь в удалённые обиталища в лесных чащах как те благородные, наделённые мудростью».</span><br><p id=mn4:19.6><span class=root>Etamahaṁ, brāhmaṇa, paññāsampadaṁ attani sampassamāno bhiyyo pallomamāpādiṁ araññe vihārāya. </span><br> <span class=sv>Видя в себе это обладание мудростью, я обнаружил великое утешение в пребывании в лесу. </span><br><p id=mn4:19.7><span class=root>Soḷasapariyāyaṁ niṭṭhitaṁ. </span><br><p id=mn4:20.1><span class=root>Tassa mayhaṁ, brāhmaṇa, etadahosi: </span><br> <span class=sv>Я рассуждал так:</span><br><p id=mn4:20.2><span class=root>‘yannūnāhaṁ yā tā rattiyo abhiññātā abhilakkhitā—</span><br> <span class=sv>«Есть особо благоприятные ночи </span><br><p id=mn4:20.3><span class=root>cātuddasī pañcadasī aṭṭhamī ca pakkhassa—</span><br> <span class=sv>восьмого, четырнадцатого, пятнадцатого дней половин месяца.</span><br><p id=mn4:20.4><span class=root>tathārūpāsu rattīsu yāni tāni ārāmacetiyāni vanacetiyāni rukkhacetiyāni bhiṁsanakāni salomahaṁsāni tathārūpesu senāsanesu vihareyyaṁ appeva nāmāhaṁ bhayabheravaṁ passeyyan’ti. </span><br> <span class=sv>Что если я в эти ночи буду пребывать во вселяющих страх, ужасающих обителях, таких как святилища в садах, святилища в лесах, святилища у дерева? Быть может, я повстречаю этот страх и ужас». </span><br><p id=mn4:20.5><span class=root>So kho ahaṁ, brāhmaṇa, aparena samayena yā tā rattiyo abhiññātā abhilakkhitā—</span><br> <span class=sv>И какое-то время спустя,</span><br><p id=mn4:20.6><span class=root>cātuddasī pañcadasī aṭṭhamī ca pakkhassa—</span><br> <span class=sv>И какое-то время спустя, в особо благоприятные ночи восьмого, четырнадцатого, пятнадцатого дней половин месяца</span><br><p id=mn4:20.7><span class=root>tathārūpāsu rattīsu yāni tāni ārāmacetiyāni vanacetiyāni rukkhacetiyāni bhiṁsanakāni salomahaṁsāni tathārūpesu senāsanesu viharāmi. </span><br> <span class=sv>я пребывал во вселяющих страх, ужасающих обителях, таких как святилища в садах, святилища в лесах, святилища у дерева. </span><br><p id=mn4:20.8><span class=root>Tattha ca me, brāhmaṇa, viharato mago vā āgacchati, moro vā kaṭṭhaṁ pāteti, vāto vā paṇṇakasaṭaṁ ereti; </span><br> <span class=sv>И по мере того как я пребывал там, дикое животное подходило ко мне, или павлин отламывал ветку, или ветер шелестел листвой. </span><br><p id=mn4:20.9><span class=root>tassa mayhaṁ brāhmaṇa etadahosi: </span><br> <span class=sv>Я думал: </span><br><p id=mn4:20.10><span class=root>‘etaṁ nūna taṁ bhayabheravaṁ āgacchatī’ti. </span><br> <span class=sv>«Что, если сейчас наступит страх и ужас?» </span><br><p id=mn4:20.11><span class=root>Tassa mayhaṁ, brāhmaṇa, etadahosi: </span><br> <span class=sv>Я думал: </span><br><p id=mn4:20.12><span class=root>‘kiṁ nu kho ahaṁ aññadatthu bhayapaṭikaṅkhī viharāmi? </span><br> <span class=sv>«Почему я пребываю в постоянном ожидании страха и ужаса?</span><br><p id=mn4:20.13><span class=root>Yannūnāhaṁ yathābhūtaṁ yathābhūtassa me taṁ bhayabheravaṁ āgacchati, tathābhūtaṁ tathābhūtova taṁ bhayabheravaṁ paṭivineyyan’ti. </span><br> <span class=sv>Что, если я подавлю этот страх и ужас, находясь в этой самой позе, в которой я нахожусь, когда он возникнет во мне?»</span><br><p id=mn4:20.14><span class=root>Tassa mayhaṁ, brāhmaṇa, caṅkamantassa taṁ bhayabheravaṁ āgacchati. </span><br> <span class=sv>И по мере того как я ходил, страх и ужас возникал во мне. </span><br><p id=mn4:20.15><span class=root>So kho ahaṁ, brāhmaṇa, neva tāva tiṭṭhāmi na nisīdāmi na nipajjāmi, yāva caṅkamantova taṁ bhayabheravaṁ paṭivinemi. </span><br> <span class=sv>Я ни вставал, ни садился, ни ложился до тех пор, пока не подавлял этот страх и ужас. </span><br><p id=mn4:20.16><span class=root>Tassa mayhaṁ, brāhmaṇa, ṭhitassa taṁ bhayabheravaṁ āgacchati. </span><br> <span class=sv>По мере того как я стоял, страх и ужас возникал во мне. </span><br><p id=mn4:20.17><span class=root>So kho ahaṁ, brāhmaṇa, neva tāva caṅkamāmi na nisīdāmi na nipajjāmi. Yāva ṭhitova taṁ bhayabheravaṁ paṭivinemi. </span><br> <span class=sv>Я ни ходил, ни садился, ни ложился до тех пор, пока не подавлял этот страх и ужас. </span><br><p id=mn4:20.18><span class=root>Tassa mayhaṁ, brāhmaṇa, nisinnassa taṁ bhayabheravaṁ āgacchati. </span><br> <span class=sv>По мере того как я сидел, страх и ужас возникал во мне. </span><br><p id=mn4:20.19><span class=root>So kho ahaṁ, brāhmaṇa, neva tāva nipajjāmi na tiṭṭhāmi na caṅkamāmi, yāva nisinnova taṁ bhayabheravaṁ paṭivinemi. </span><br> <span class=sv>Я ни ходил, ни вставал, ни ложился до тех пор, пока не подавлял этот страх и ужас. </span><br><p id=mn4:20.20><span class=root>Tassa mayhaṁ, brāhmaṇa, nipannassa taṁ bhayabheravaṁ āgacchati. </span><br> <span class=sv>По мере того как я лежал, страх и ужас возникал во мне. </span><br><p id=mn4:20.21><span class=root>So kho ahaṁ, brāhmaṇa, neva tāva nisīdāmi na tiṭṭhāmi na caṅkamāmi, yāva nipannova taṁ bhayabheravaṁ paṭivinemi. </span><br> <span class=sv>Я ни ходил, ни вставал, ни садился до тех пор, пока не подавлял этот страх и ужас. </span><br><p id=mn4:21.1><span class=root>Santi kho pana, brāhmaṇa, eke samaṇabrāhmaṇā rattiṁyeva samānaṁ divāti sañjānanti, divāyeva samānaṁ rattīti sañjānanti. </span><br> <span class=sv>Брахман, есть жрецы и отшельники, которые воспринимают день, когда имеет место ночь, и [воспринимают] ночь, когда имеет место день.</span><br><p id=mn4:21.2><span class=root>Idamahaṁ tesaṁ samaṇabrāhmaṇānaṁ sammohavihārasmiṁ vadāmi. </span><br> <span class=sv>Я говорю тебе, что в этом отношении это является их пребыванием в заблуждении. </span><br><p id=mn4:21.3><span class=root>Ahaṁ kho pana, brāhmaṇa, rattiṁyeva samānaṁ rattīti sañjānāmi, divāyeva samānaṁ divāti sañjānāmi. </span><br> <span class=sv>Но я воспринимаю ночь, когда имеет место ночь, и день, когда имеет место день.</span><br><p id=mn4:21.4><span class=root>Yaṁ kho taṁ, brāhmaṇa, sammā vadamāno vadeyya: </span><br> <span class=sv>Если бы кто-либо правдиво говорил о ком-либо: </span><br><p id=mn4:21.5><span class=root>‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’ti, mameva taṁ sammā vadamāno vadeyya: </span><br> <span class=sv>«Существо, которое не подвержено заблуждению, появилось в мире ради благополучия и счастья многих, из сострадания к миру, ради блага, благополучия и счастья богов и людей», то именно обо мне этот правдиво говорящий мог бы так сказать. </span><br><p id=mn4:21.6><span class=root>‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’ti. </span><br><p id=mn4:22-26.1><span class=root>Āraddhaṁ kho pana me, brāhmaṇa, vīriyaṁ ahosi asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ. </span><br> <span class=sv>Неутомимое усердие было зарождено во мне и утверждена неослабевающая осознанность. Моё тело было безмятежным, не имеющим взволнованности. Мой ум был сосредоточенным и собранным. </span><br><p id=mn4:22-26.2><span class=root>So kho ahaṁ, brāhmaṇa, vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihāsiṁ. </span><br> <span class=sv>Будучи отстранённым от чувственных удовольствий, отстранённым от неблагих состояний [ума], я вошёл и пребывал в первой джхане, которая сопровождается направлением и удержанием [ума на объекте медитации], с восторгом и удовольствием, что возникли из-за [этой] отстранённости. </span><br><p id=mn4:22-26.3><span class=root>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihāsiṁ. </span><br> <span class=sv>С угасанием направления и удержания [ума на объекте], я вошёл и пребывал во второй джхане, в которой наличествуют уверенность в себе и единение ума, в которой нет направления и удержания, но есть восторг и удовольствие, что возникли посредством сосредоточения.</span><br><p id=mn4:22-26.4><span class=root>Pītiyā ca virāgā upekkhako ca vihāsiṁ, sato ca sampajāno sukhañca kāyena paṭisaṁvedesiṁ; yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja vihāsiṁ. </span><br> <span class=sv>С угасанием восторга я пребывал невозмутимым, осознанным, бдительным, всё ещё ощущая приятное телом. Я вошёл и пребывал в третьей джхане, о которой благородные говорят так: «Он невозмутим, осознан, находится в приятном пребывании». </span><br><p id=mn4:22-26.5><span class=root>Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihāsiṁ. </span><br> <span class=sv>С оставлением удовольствия и боли, равно как и с предыдущим угасанием радости и грусти, я вошёл и пребывал в четвёртой джхане, которая является ни-приятной-ни-болезненной, характеризуется чистейшей осознанностью из-за невозмутимости. </span><br><p id=mn4:27.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmesiṁ. So anekavihitaṁ pubbenivāsaṁ anussarāmi, </span><br> <span class=sv>Когда мой ум стал таким сосредоточенным, очищенным, ярким, безупречным, избавленным от недостатков, гибким, податливым, устойчивым и непоколебимым, я направил его к знанию воспоминаний прошлых жизней. Я вспомнил свои многочисленные прошлые жизни –</span><br><p id=mn4:27.2><span class=root>seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarāmi. </span><br> <span class=sv>одну, две, три, четыре, пять, десять, двадцать, тридцать, сорок, пятьдесят, сто, тысячу, сто тысяч, многие циклы свёртывания мира, многие циклы развёртывания мира, многие циклы свёртывания и развёртывания мира, [вспоминая]: «Там у меня было такое-то имя, я жил в таком-то роду, имел такую-то внешность. Таковой была моя пища, таковым было моё переживание удовольствия и боли, таковым был срок моей жизни. Умерев там, я появился где-то ещё; и здесь также у меня также было такое-то имя, я жил в таком-то роду, имел такую-то внешность. Таковой была моя пища, таковым было моё переживание удовольствия и боли, таковым был срок моей жизни. Умерев там, я появился здесь». Так я вспомнил свои многочисленные прошлые жизни в подробностях и деталях.</span><br><p id=mn4:28.1><span class=root>Ayaṁ kho me, brāhmaṇa, rattiyā paṭhame yāme paṭhamā vijjā adhigatā, </span><br> <span class=sv>Это было первым истинным знанием, которое я обрёл в первую стражу ночи.</span><br><p id=mn4:28.2><span class=root>avijjā vihatā vijjā uppannā, tamo vihato āloko uppanno, yathā taṁ appamattassa ātāpino pahitattassa viharato. </span><br> <span class=sv>Неведение было выдворено; истинное знание появилось; тьма была выдворена, возник свет – так происходит с тем, кто пребывает прилежным, старательным и решительным. </span><br><p id=mn4:29.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmesiṁ. </span><br> <span class=sv>Когда мой ум стал таким сосредоточенным, очищенным, ярким, безупречным, избавленным от недостатков, гибким, податливым, устойчивым и непоколебимым, я направил его к знанию смерти и перерождения существ. </span><br><p id=mn4:29.2><span class=root>So dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā; te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā; te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi. </span><br> <span class=sv>Божественным глазом, очищенным и превосходящим человеческий, я увидел умирающих и перерождающихся существ. [Я распознал] низших и высочайших, красивых и уродливых, счастливых и несчастных. Я понял, как существа переходят [из жизни в жизнь] в соответствии с их поступками: «Эти достойные существа, что имели дурное поведение телом, речью и умом, оскорблявшие благородных, придерживавшиеся неправильных воззрений и действовавшие под влиянием неправильных воззрений, с распадом тела, после смерти, родились в состоянии лишений, в плохих местах, в погибели, даже в аду. Но эти достойные существа, что имели хорошее поведение телом, речью и умом, не оскорблявшие благородных, придерживавшиеся правильных воззрений и действовавшие под влиянием правильных воззрений, с распадом тела, после смерти, родились в благих местах, даже в небесном мире». Так, божественным глазом, очищенным и превосходящим человеческий, я увидел умирающих и перерождающихся существ, [распознал] низших и высочайших, красивых и уродливых, счастливых и несчастных. Я понял, как существа переходят [из жизни в жизнь] в соответствии с их поступками. </span><br><p id=mn4:30.1><span class=root>Ayaṁ kho me, brāhmaṇa, rattiyā majjhime yāme dutiyā vijjā adhigatā, </span><br> <span class=sv>Это было вторым истинным знанием, которое я обрёл в срединную стражу ночи. </span><br><p id=mn4:30.2><span class=root>avijjā vihatā vijjā uppannā, tamo vihato āloko uppanno, yathā taṁ appamattassa ātāpino pahitattassa viharato. </span><br> <span class=sv>Неведение было выдворено; истинное знание появилось; тьма была выдворена, возник свет – так происходит с тем, кто пребывает прилежным, старательным и решительным. </span><br><p id=mn4:31.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ. </span><br> <span class=sv>Когда мой ум стал таким сосредоточенным, очищенным, ярким, безупречным, избавленным от недостатков, гибким, податливым, устойчивым и непоколебимым, я направил его к знанию уничтожения пятен [загрязнений ума]. </span><br><p id=mn4:31.2><span class=root>So ‘idaṁ dukkhan’ti yathābhūtaṁ abbhaññāsiṁ, ‘ayaṁ dukkhasamudayo’ti yathābhūtaṁ abbhaññāsiṁ, ‘ayaṁ dukkhanirodho’ti yathābhūtaṁ abbhaññāsiṁ, ‘ayaṁ dukkhanirodhagāminī paṭipadā’ti yathābhūtaṁ abbhaññāsiṁ. </span><br> <span class=sv>Я напрямую познал в соответствии с действительностью: «Это – страдание… Это – происхождение страдания… Это – прекращение страдания… Это – путь, ведущий к прекращению страдания… </span><br><p id=mn4:31.3><span class=root>‘Ime āsavā’ti yathābhūtaṁ abbhaññāsiṁ, ‘ayaṁ āsavasamudayo’ti yathābhūtaṁ abbhaññāsiṁ, ‘ayaṁ āsavanirodho’ti yathābhūtaṁ abbhaññāsiṁ, ‘ayaṁ āsavanirodhagāminī paṭipadā’ti yathābhūtaṁ abbhaññāsiṁ. </span><br> <span class=sv>Я напрямую познал в соответствии с действительностью: «Это – пятна [загрязнений ума]… Это – происхождение пятен [загрязнений]… Это – прекращение пятен… Это – путь, ведущий к прекращению пятен». </span><br><p id=mn4:32.1><span class=root>Tassa me evaṁ jānato evaṁ passato kāmāsavāpi cittaṁ vimuccittha, bhavāsavāpi cittaṁ vimuccittha, avijjāsavāpi cittaṁ vimuccittha. </span><br> <span class=sv>Когда я узнал и увидел это, мой ум освободился от пятна чувственного желания, от пятна существования, от пятна неведения. </span><br><p id=mn4:32.2><span class=root>Vimuttasmiṁ vimuttamiti ñāṇaṁ ahosi. </span><br> <span class=sv>Когда он освободился, пришло знание: «Он освобождён». </span><br><p id=mn4:32.3><span class=root>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsiṁ. </span><br> <span class=sv>Я напрямую знал: «Рождение уничтожено, святая жизнь прожита, сделано то, что следовало сделать, не будет более появления в каком-либо состоянии существования». </span><br><p id=mn4:33.1><span class=root>Ayaṁ kho me, brāhmaṇa, rattiyā pacchime yāme tatiyā vijjā adhigatā, </span><br> <span class=sv>Это было третьим истинным знанием, которое я обрёл в последнюю стражу ночи. </span><br><p id=mn4:33.2><span class=root>avijjā vihatā vijjā uppannā, tamo vihato āloko uppanno, yathā taṁ appamattassa ātāpino pahitattassa viharato. </span><br> <span class=sv>Неведение было выдворено; истинное знание появилось; тьма была выдворена, возник свет – так происходит с тем, кто пребывает прилежным, старательным и решительным. </span><br><p id=mn4:34.1><span class=root>Siyā kho pana te, brāhmaṇa, evamassa: </span><br> <span class=sv>И теперь, брахман, ты можешь подумать: </span><br><p id=mn4:34.2><span class=root>‘ajjāpi nūna samaṇo gotamo avītarāgo avītadoso avītamoho, tasmā araññavanapatthāni pantāni senāsanāni paṭisevatī’ti. </span><br> <span class=sv>«Быть может, отшельник Готама не освобождён от жажды, злобы, заблуждения даже и сегодня, и вот почему он всё ещё затворяется в удалённых обиталищах в лесах». </span><br><p id=mn4:34.3><span class=root>Na kho panetaṁ, brāhmaṇa, evaṁ daṭṭhabbaṁ. </span><br> <span class=sv>Но тебе не следует думать так. </span><br><p id=mn4:34.4><span class=root>Dve kho ahaṁ, brāhmaṇa, atthavase sampassamāno araññavanapatthāni pantāni senāsanāni paṭisevāmi—</span><br> <span class=sv>Из-за того, что я вижу два вида пользы, я всё ещё затворяюсь в удалённых обиталищах в лесах. </span><br><p id=mn4:34.5><span class=root>attano ca diṭṭhadhammasukhavihāraṁ sampassamāno, pacchimañca janataṁ anukampamāno”ti. </span><br> <span class=sv>Я вижу [в этом] для себя приятное пребывание здесь и сейчас, а также [этим проявляю] сострадание к будущим поколениям [монахов]. </span><br><p id=mn4:35.1><span class=root>“Anukampitarūpā vatāyaṁ bhotā gotamena pacchimā janatā, yathā taṁ arahatā sammāsambuddhena. </span><br> <span class=sv>– Воистину, поскольку господин Готама – совершенный, полностью просветлённый, у него есть сострадание к будущим поколениям. </span><br><p id=mn4:35.2><span class=root>Abhikkantaṁ, bho gotama. Abhikkantaṁ, bho gotama. </span><br> <span class=sv>Великолепно, господин Готама! Великолепно, господин Готама! </span><br><p id=mn4:35.3><span class=root>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><br> <span class=sv>Как если бы он поставил на место то, что было перевёрнуто, раскрыл спрятанное, показал путь тому, кто потерялся, внёс лампу во тьму, чтобы зрячий да мог увидеть, – точно также господин Готама различными способами прояснил Дхамму. </span><br><p id=mn4:35.4><span class=root>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><br> <span class=sv>Я принимаю прибежище в господине Готаме, прибежище в Дхамме и прибежище в Сангхе монахов. </span><br><p id=mn4:35.5><span class=root>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sv>Пусть господин Готама помнит меня как мирского последователя, принявшего в нём прибежище с этого дня и на всю жизнь. </span><br><p id=mn4:35.6><span class=root>Bhayabheravasuttaṁ niṭṭhitaṁ catutthaṁ. </span><br></main><footer class="container footer"><small><a href=/about/>Contact info</a></small></footer>