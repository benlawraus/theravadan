<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sv:not(:checked)) .translation.sv{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0125.html>English</a><p>From: <label class=translator-toggle><input checked class=toggle-input id=toggle-sv type=checkbox> <span class="toggle-label sv">SV theravada.ru</span></label><div class=flex-between><a href=/canon/ru/pli/ms/sutta/mn/mn0124.html>Previous</a><a href=/canon/ru/pli/ms/sutta/mn/mn0126.html>Next</a></div><p><div class=verse-container id=mn125:0.1><span>Majjhima Nikāya 125 </span><span class="translation sv">Мадджхима Никая 125 </span></div><p><div class=verse-container id=mn125:0.2><span class=big-bold>Dantabhūmisutta </span><span class="translation sv">Уровень приручённого </span></div><p><div class=verse-container id=mn125:1.1><span>Evaṁ me sutaṁ—</span><span class="translation sv">Так я слышал. </span></div><p><div class=verse-container id=mn125:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sv">Однажды Благословенный пребывал в Раджагахе, в Бамбуковой роще, в Беличьем Святилище. </span></div><p><div class=verse-container id=mn125:2.1><span>Tena kho pana samayena aciravato samaṇuddeso araññakuṭikāyaṁ viharati. </span><span class="translation sv">В то время младший монах Ачиравата проживал в лесной хижине. </span></div><p><div class=verse-container id=mn125:2.2><span>Atha kho jayaseno rājakumāro jaṅghāvihāraṁ anucaṅkamamāno anuvicaramāno yena aciravato samaṇuddeso tenupasaṅkami; upasaṅkamitvā aciravatena samaṇuddesena saddhiṁ sammodi. </span><span class="translation sv">И тогда царевич Джаясена, по мере того как ходил и бродил [тут и там] ради того, чтобы размяться, подошёл к младшему монаху Ачиравате и обменялся с ним приветствиями. </span></div><p><div class=verse-container id=mn125:2.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jayaseno rājakumāro aciravataṁ samaṇuddesaṁ etadavoca: </span><span class="translation sv">После обмена вежливыми приветствиями и любезностями он сел рядом и сказал младшему монаху Ачиравате: </span></div><p><div class=verse-container id=mn125:2.4><span>“Sutaṁ metaṁ, bho aggivessana: </span><span class="translation sv">«Господин Аггивессана, я слышал, что </span></div><p><div class=verse-container id=mn125:2.5><span>‘idha bhikkhu appamatto ātāpī pahitatto viharanto phuseyya cittassa ekaggatan’”ti. </span><span class="translation sv">монах, который пребывает прилежным, старательным, решительным, может достичь единения ума». </span></div><p><div class=verse-container id=mn125:2.6><span>“Evametaṁ, rājakumāra, evametaṁ, rājakumāra. </span><span class="translation sv">«Так оно, царевич, Так оно! </span></div><p><div class=verse-container id=mn125:2.7><span>Idha bhikkhu appamatto ātāpī pahitatto viharanto phuseyya cittassa ekaggatan”ti. </span><span class="translation sv">Монах, который пребывает прилежным, старательным, решительным, может достичь единения ума». </span></div><p><div class=verse-container id=mn125:3.1><span>“Sādhu me bhavaṁ aggivessano yathāsutaṁ yathāpariyattaṁ dhammaṁ desetū”ti. </span><span class="translation sv">«Было бы хорошо, если бы господин Аггивессана научил меня Дхамме так, как он услышал и освоил её». </span></div><p><div class=verse-container id=mn125:3.2><span>“Na kho te ahaṁ, rājakumāra, sakkomi yathāsutaṁ yathāpariyattaṁ dhammaṁ desetuṁ. </span><span class="translation sv">«Царевич, я не могу тебя научить Дхамме так, как я услышал и освоил её. </span></div><p><div class=verse-container id=mn125:3.3><span>Ahañca hi te, rājakumāra, yathāsutaṁ yathāpariyattaṁ dhammaṁ deseyyaṁ, tvañca me bhāsitassa atthaṁ na ājāneyyāsi; so mamassa kilamatho, sā mamassa vihesā”ti. </span><span class="translation sv">Ведь если бы я стал учить тебя Дхамме так, как услышал и освоил её, то ты бы не понял значения моих слов и это было бы утомительно и хлопотно для меня». </span></div><p><div class=verse-container id=mn125:4.1><span>“Desetu me bhavaṁ aggivessano yathāsutaṁ yathāpariyattaṁ dhammaṁ. </span><span class="translation sv">«Пусть господин Аггивессана научит меня Дхамме так, как он услышал и освоил её. </span></div><p><div class=verse-container id=mn125:4.2><span>Appevanāmāhaṁ bhoto aggivessanassa bhāsitassa atthaṁ ājāneyyan”ti. </span><span class="translation sv">Быть может, я смогу понять значение его слов». </span></div><p><div class=verse-container id=mn125:4.3><span>“Deseyyaṁ kho te ahaṁ, rājakumāra, yathāsutaṁ yathāpariyattaṁ dhammaṁ. </span><span class="translation sv">«Царевич, я научу тебя Дхамме так, как я услышал и освоил её. </span></div><p><div class=verse-container id=mn125:4.4><span>Sace me tvaṁ bhāsitassa atthaṁ ājāneyyāsi, iccetaṁ kusalaṁ; </span><span class="translation sv">Если сможешь понять значение моих слов, будет хорошо. </span></div><p><div class=verse-container id=mn125:4.5><span>no ce me tvaṁ bhāsitassa atthaṁ ājāneyyāsi, yathāsake tiṭṭheyyāsi, na maṁ tattha uttariṁ paṭipuccheyyāsī”ti. </span><span class="translation sv">Но если не сможешь понять значение, то оставь это и не задавай мне об этом дальнейших вопросов». </span></div><p><div class=verse-container id=mn125:4.6><span>“Desetu me bhavaṁ aggivessano yathāsutaṁ yathāpariyattaṁ dhammaṁ. </span><span class="translation sv">«Пусть господин Аггивессана научит меня Дхамме так, как он услышал и освоил её. </span></div><p><div class=verse-container id=mn125:4.7><span>Sace ahaṁ bhoto aggivessanassa bhāsitassa atthaṁ ājānissāmi, iccetaṁ kusalaṁ; </span><span class="translation sv">Но если не сможешь понять значение, то оставь это и не задавай мне об этом дальнейших вопросов». </span></div><p><div class=verse-container id=mn125:4.8><span>no ce ahaṁ bhoto aggivessanassa bhāsitassa atthaṁ ājānissāmi, yathāsake tiṭṭhissāmi, nāhaṁ tattha bhavantaṁ aggivessanaṁ uttariṁ paṭipucchissāmī”ti. </span><span class="translation sv">Если я не смогу понять значение, то я оставлю это и не буду задавать ему об этом дальнейшие вопросы». </span></div><p><div class=verse-container id=mn125:5.1><span>Atha kho aciravato samaṇuddeso jayasenassa rājakumārassa yathāsutaṁ yathāpariyattaṁ dhammaṁ desesi. </span><span class="translation sv">И тогда младший монах Ачиравата научил царевича Джаясену Дхамме, как он услышал и освоил её. </span></div><p><div class=verse-container id=mn125:5.2><span>Evaṁ vutte, jayaseno rājakumāro aciravataṁ samaṇuddesaṁ etadavoca: </span><span class="translation sv">После того как он закончил говорить, царевич Джаясена отметил: </span></div><p><div class=verse-container id=mn125:5.3><span>“aṭṭhānametaṁ, bho aggivessana, anavakāso yaṁ bhikkhu appamatto ātāpī pahitatto viharanto phuseyya cittassa ekaggatan”ti. </span><span class="translation sv">«Этого не может быть, господин Аггивессана, не может статься, чтобы монах, который пребывает прилежным, старательным, решительным, смог бы достичь единения ума». </span></div><p><div class=verse-container id=mn125:5.4><span>Atha kho jayaseno rājakumāro aciravatassa samaṇuddesassa aṭṭhānatañca anavakāsatañca pavedetvā uṭṭhāyāsanā pakkāmi. </span><span class="translation sv">И затем, объявив младшему монаху Ачиравате, что это невозможно и что этого не может произойти, царевич Джаясена поднялся со своего сиденья и ушёл. </span></div><p><div class=verse-container id=mn125:6.1><span>Atha kho aciravato samaṇuddeso acirapakkante jayasene rājakumāre yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sv">Вскоре после того как царевич Джаясена ушёл, младший монах Ачиравата отправился к Благословенному. Поклонившись Благословенному, он сел рядом </span></div><p><div class=verse-container id=mn125:6.2><span>Ekamantaṁ nisinno kho aciravato samaṇuddeso yāvatako ahosi jayasenena rājakumārena saddhiṁ kathāsallāpo taṁ sabbaṁ bhagavato ārocesi. </span><span class="translation sv">и рассказал Благословенному обо всей своей беседе с царевичем Джаясеной. </span></div><p><div class=verse-container id=mn125:7.1><span>Evaṁ vutte, bhagavā aciravataṁ samaṇuddesaṁ etadavoca: </span><span class="translation sv">Когда он закончил, Благословенный сказал ему: </span></div><p><div class=verse-container id=mn125:7.2><span>“‘taṁ kutettha, aggivessana, labbhā. </span><span class="translation sv">«Аггивессана, разве могло быть иначе? </span></div><p><div class=verse-container id=mn125:7.3><span>Yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’ti—netaṁ ṭhānaṁ vijjati. </span><span class="translation sv">Царевич Джаясена, проживает среди чувственных удовольствий, наслаждается чувственными удовольствиями, пожираем мыслями о чувственных удовольствиях, поглощаем взбудораженностью чувственных удовольствий, склонен к поиску чувственных удовольствий. Просто невозможно, чтобы он мог знать, видеть, или реализовать то, что должно быть познано через отречение [от чувственных удовольствий], увидено через отречение, достигнуто через отречение, реализовано через отречение. </span></div><p><div class=verse-container id=mn125:8.1><span>Seyyathāpissu, aggivessana, dve hatthidammā vā assadammā vā godammā vā sudantā suvinītā, dve hatthidammā vā assadammā vā godammā vā adantā avinītā. </span><span class="translation sv">Представь, Агивессана, как если бы два приручаемых слона, или две приручаемых лошади, или два приручаемых быка были бы хорошо приручены и обучены, а также два приручаемых слона… лошади… быка были бы не приручены и не обучены. </span></div><p><div class=verse-container id=mn125:8.2><span>Taṁ kiṁ maññasi, aggivessana, </span><span class="translation sv">Как ты думаешь, Аггивессана? </span></div><p><div class=verse-container id=mn125:8.3><span>ye te dve hatthidammā vā assadammā vā godammā vā sudantā suvinītā, api nu te dantāva dantakāraṇaṁ gaccheyyuṁ, dantāva dantabhūmiṁ sampāpuṇeyyun”ti? </span><span class="translation sv">Могли бы два приручаемых слона, лошади, или быка, хорошо прирученных и обученных, обрести поведение прирученных, могли бы они достичь уровня прирученных?» </span></div><p><div class=verse-container id=mn125:8.4><span>“Evaṁ, bhante”. </span><span class="translation sv">«Да, уважаемый». </span></div><p><div class=verse-container id=mn125:8.5><span>“Ye pana te dve hatthidammā vā assadammā vā godammā vā adantā avinītā, api nu te adantāva dantakāraṇaṁ gaccheyyuṁ, adantāva dantabhūmiṁ sampāpuṇeyyuṁ, seyyathāpi te dve hatthidammā vā assadammā vā godammā vā sudantā suvinītā”ti? </span><span class="translation sv">«И могли бы два приручаемых слона… лошади… быка, не прирученных и не обученных, обрести поведение прирученных, могли бы они достичь уровня прирученных – как те два слона… лошади… быка…?» </span></div><p><div class=verse-container id=mn125:8.6><span>“No hetaṁ, bhante”. </span><span class="translation sv">«Нет, уважаемый». </span></div><p><div class=verse-container id=mn125:8.7><span>“Evameva kho, aggivessana, ‘yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’ti—netaṁ ṭhānaṁ vijjati. </span><span class="translation sv">Точно также, царевич Джаясена, проживает среди чувственных удовольствий, наслаждается чувственными удовольствиями, пожираем мыслями о чувственных удовольствиях, поглощаем взбудораженностью чувственных удовольствий, склонен к поиску чувственных удовольствий. Просто невозможно, чтобы он мог знать, видеть, или реализовать то, что должно быть познано через отречение [от чувственных удовольствий], увидено через отречение, достигнуто через отречение, реализовано через отречение. </span></div><p><div class=verse-container id=mn125:9.1><span>Seyyathāpi, aggivessana, gāmassa vā nigamassa vā avidūre mahāpabbato. </span><span class="translation sv">Представь, Аггивессана, высокую гору неподалёку от деревни или города, </span></div><p><div class=verse-container id=mn125:9.2><span>Tamenaṁ dve sahāyakā tamhā gāmā vā nigamā vā nikkhamitvā hatthavilaṅghakena yena so pabbato tenupasaṅkameyyuṁ; upasaṅkamitvā eko sahāyako heṭṭhā pabbatapāde tiṭṭheyya, eko sahāyako uparipabbataṁ āroheyya. </span><span class="translation sv">и двое друзей вышли бы из деревни или города и рука об руку подошли бы к горе. Подойдя к ней, один из друзей остался бы внизу у подножья горы, а другой взобрался бы на вершину. </span></div><p><div class=verse-container id=mn125:9.3><span>Tamenaṁ heṭṭhā pabbatapāde ṭhito sahāyako uparipabbate ṭhitaṁ sahāyakaṁ evaṁ vadeyya: </span><span class="translation sv">И тогда друг, который остался внизу у подножья горы, сказал бы другу, стоящему на вершине: </span></div><p><div class=verse-container id=mn125:9.4><span>‘yaṁ, samma, kiṁ tvaṁ passasi uparipabbate ṭhito’ti? </span><span class="translation sv">«Ну что же, друг, что ты видишь, стоя на вершине горы?» </span></div><p><div class=verse-container id=mn125:9.5><span>So evaṁ vadeyya: </span><span class="translation sv">Тот бы ответил: </span></div><p><div class=verse-container id=mn125:9.6><span>‘passāmi kho ahaṁ, samma, uparipabbate ṭhito ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sv">«Стоя на вершине горы, друг, я вижу чудесные парки, чудесные рощи, чудесные поляны, чудесные пруды». </span></div><p><div class=verse-container id=mn125:9.7><span>So evaṁ vadeyya: </span><span class="translation sv">И тогда первый из друзей сказал бы: </span></div><p><div class=verse-container id=mn125:9.8><span>‘aṭṭhānaṁ kho etaṁ, samma, anavakāso yaṁ tvaṁ uparipabbate ṭhito passeyyāsi ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sv">«Этого не может быть, друг, не может статься, чтобы стоя на вершине горы ты мог бы видеть чудесные парки, чудесные рощи, чудесные поляны, чудесные пруды». </span></div><p><div class=verse-container id=mn125:9.9><span>Tamenaṁ uparipabbate ṭhito sahāyako heṭṭhimapabbatapādaṁ orohitvā taṁ sahāyakaṁ bāhāyaṁ gahetvā uparipabbataṁ āropetvā muhuttaṁ assāsetvā evaṁ vadeyya: </span><span class="translation sv">И тогда второй из друзей спустился бы к подножью горы, взял бы своего друга за руку, помог бы ему взобраться на вершину горы. Дав ему немного времени, чтобы отдышаться, он бы спросил: </span></div><p><div class=verse-container id=mn125:9.10><span>‘yaṁ, samma, kiṁ tvaṁ passasi uparipabbate ṭhito’ti? </span><span class="translation sv">«Ну что же, друг, стоя на вершине горы, что ты видишь?» </span></div><p><div class=verse-container id=mn125:9.11><span>So evaṁ vadeyya: </span><span class="translation sv">Тот бы ответил: </span></div><p><div class=verse-container id=mn125:9.12><span>‘passāmi kho ahaṁ, samma, uparipabbate ṭhito ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sv">«Стоя на вершине горы, друг, я вижу чудесные парки, чудесные рощи, чудесные поляны, чудесные пруды». </span></div><p><div class=verse-container id=mn125:9.13><span>So evaṁ vadeyya: </span><span class="translation sv">И тогда другой бы сказал: </span></div><p><div class=verse-container id=mn125:9.14><span>‘idāneva kho te, samma, bhāsitaṁ—mayaṁ evaṁ ājānāma—</span><span class="translation sv">«Друг, чуть ранее мы слышали, что ты говорил: </span></div><p><div class=verse-container id=mn125:9.15><span>aṭṭhānaṁ kho etaṁ samma, anavakāso yaṁ tvaṁ uparipabbate ṭhito passeyyāsi ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sv">«Этого не может быть, друг, не может статься, чтобы стоя на вершине горы ты мог бы видеть чудесные парки, чудесные рощи, чудесные поляны, чудесные пруды». </span></div><p><div class=verse-container id=mn125:9.16><span>Idāneva ca pana te bhāsitaṁ mayaṁ evaṁ ājānāma: </span><span class="translation sv">Но теперь мы слышим от тебя: </span></div><p><div class=verse-container id=mn125:9.17><span>‘passāmi kho ahaṁ, samma, uparipabbate ṭhito ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sv">«Стоя на вершине горы, друг, я вижу чудесные парки, чудесные рощи, чудесные поляны, чудесные пруды». </span></div><p><div class=verse-container id=mn125:9.18><span>So evaṁ vadeyya: </span><span class="translation sv">И тогда другой бы сказал: </span></div><p><div class=verse-container id=mn125:9.19><span>‘tathā hi panāhaṁ, samma, iminā mahatā pabbatena āvuto daṭṭheyyaṁ nāddasan’ti. </span><span class="translation sv">«Поскольку мне препятствовала эта высокая гора, друг, я не видел того, что можно увидеть». </span></div><p><div class=verse-container id=mn125:10.1><span>Ato mahantatarena, aggivessana, ‘avijjākhandhena jayaseno rājakumāro āvuto nivuto ophuṭo pariyonaddho. </span><span class="translation sv">Точно также, Аггивессана, царевич Джаясена загромождён, преграждён, заблокирован, закрыт ещё большей грудой, нежели эта – грудой неведения. </span></div><p><div class=verse-container id=mn125:10.2><span>So vata yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’ti—netaṁ ṭhānaṁ vijjati. </span><span class="translation sv">Царевич Джаясена, проживает среди чувственных удовольствий, наслаждается чувственными удовольствиями, пожираем мыслями о чувственных удовольствиях, поглощаем взбудораженностью чувственных удовольствий, склонен к поиску чувственных удовольствий. Просто невозможно, чтобы он мог знать, видеть, или реализовать то, что должно быть познано через отречение [от чувственных удовольствий], увидено через отречение, достигнуто через отречение, реализовано через отречение. </span></div><p><div class=verse-container id=mn125:11.1><span>Sace kho taṁ, aggivessana, jayasenassa rājakumārassa imā dve upamā paṭibhāyeyyuṁ, anacchariyaṁ te jayaseno rājakumāro pasīdeyya, pasanno ca te pasannākāraṁ kareyyā”ti. </span><span class="translation sv">Аггивессана, если бы эти две метафоры пришли бы к тебе [во время разговора] с царевичем Джаясеной, то он бы тут же обрёл доверие к тебе, стал бы уверенным, проявил бы к тебе своё доверие». </span></div><p><div class=verse-container id=mn125:11.2><span>“Kuto pana maṁ, bhante, jayasenassa rājakumārassa imā dve upamā paṭibhāyissanti anacchariyā pubbe assutapubbā, seyyathāpi bhagavantan”ti? </span><span class="translation sv">«Уважаемый, как эти две метафоры могли прийти ко мне [во время разговора] с царевичем Джаясеной, как они приходят к Благословенному, ведь они спонтанные и никогда прежде не слышанные?» </span></div><p><div class=verse-container id=mn125:12.1><span>“Seyyathāpi, aggivessana, rājā khattiyo muddhāvasitto nāgavanikaṁ āmanteti: </span><span class="translation sv">«Аггивессана, представь как помазанный на царствование знатный царь обратился бы к своему слоновьему лесничему: </span></div><p><div class=verse-container id=mn125:12.2><span>‘ehi tvaṁ, samma nāgavanika, rañño nāgaṁ abhiruhitvā nāgavanaṁ pavisitvā āraññakaṁ nāgaṁ atipassitvā rañño nāgassa gīvāyaṁ upanibandhāhī’ti. </span><span class="translation sv">«Дорогой слоновий лесничий, взбирайся на царского слона, отправляйся в слоновий лес, и когда увидишь лесного слона, привяжи его к шее царского слона». </span></div><p><div class=verse-container id=mn125:12.3><span>‘Evaṁ, devā’ti kho, aggivessana, nāgavaniko rañño khattiyassa muddhāvasittassa paṭissutvā rañño nāgaṁ abhiruhitvā nāgavanaṁ pavisitvā āraññakaṁ nāgaṁ atipassitvā rañño nāgassa gīvāyaṁ upanibandhati. </span><span class="translation sv">Отвечая: «Да, ваше величество», слоновий лесничий взбирается на царского слона, отправляется в слоновий лес, и когда видит лесного слона, то привязывает его за шею к царскому слону. </span></div><p><div class=verse-container id=mn125:12.4><span>Tamenaṁ rañño nāgo abbhokāsaṁ nīharati. </span><span class="translation sv">Царский слон выводит его на открытую местность. </span></div><p><div class=verse-container id=mn125:12.5><span>Ettāvatā kho, aggivessana, āraññako nāgo abbhokāsaṁ gato hoti. </span><span class="translation sv">Вот каким образом этот лесной слон выходит на открытую местность, </span></div><p><div class=verse-container id=mn125:12.6><span>Etthagedhā hi, aggivessana, āraññakā nāgā yadidaṁ—nāgavanaṁ. </span><span class="translation sv">ведь лесной слон цепляется за слоновий лес. </span></div><p><div class=verse-container id=mn125:12.7><span>Tamenaṁ nāgavaniko rañño khattiyassa muddhāvasittassa ārocesi: </span><span class="translation sv">Затем слоновий лесничий сообщает помазанному на царствование знатному царю: </span></div><p><div class=verse-container id=mn125:12.8><span>‘abbhokāsagato kho, deva, āraññako nāgo’ti. </span><span class="translation sv">«Ваше величество, лесной слон вышел на открытую местность». </span></div><p><div class=verse-container id=mn125:12.9><span>Atha kho aggivessana, tamenaṁ rājā khattiyo muddhāvasitto hatthidamakaṁ āmantesi: </span><span class="translation sv">Царь обращается к своему слоновьему укротителю: </span></div><p><div class=verse-container id=mn125:12.10><span>‘ehi tvaṁ, samma hatthidamaka, āraññakaṁ nāgaṁ damayāhi āraññakānañceva sīlānaṁ abhinimmadanāya āraññakānañceva sarasaṅkappānaṁ abhinimmadanāya āraññakānañceva darathakilamathapariḷāhānaṁ abhinimmadanāya gāmante abhiramāpanāya manussakantesu sīlesu samādapanāyā’ti. </span><span class="translation sv">«Ну же, дорогой слоновий укротитель, укроти лесного слона. Подави его лесные повадки, подави его лесные воспоминания и устремления, подави его беспокойство, утомление, взбудораженность из-за оставления леса. Сделай так, чтобы он наслаждался городом, насади ему привычки, которые приятны людям». </span></div><p><div class=verse-container id=mn125:12.11><span>‘Evaṁ, devā’ti kho, aggivessana, hatthidamako rañño khattiyassa muddhāvasittassa paṭissutvā mahantaṁ thambhaṁ pathaviyaṁ nikhaṇitvā āraññakassa nāgassa gīvāyaṁ upanibandhati āraññakānañceva sīlānaṁ abhinimmadanāya āraññakānañceva sarasaṅkappānaṁ abhinimmadanāya āraññakānañceva darathakilamathapariḷāhānaṁ abhinimmadanāya gāmante abhiramāpanāya manussakantesu sīlesu samādapanāya. </span><span class="translation sv">Ответив: «Да, ваше величество», слоновий укротитель вбил бы в землю большой столб и привязал бы к нему лесного слона за шею, чтобы подавить его лесные повадки, его лесные воспоминаний, его беспокойство, утомление, взбудораженность из-за оставления леса и насадить ему привычки, которые приятны людям. </span></div><p><div class=verse-container id=mn125:12.12><span>Tamenaṁ hatthidamako yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpāhi vācāhi samudācarati. </span><span class="translation sv">И затем слоновий укротитель обратился бы к слону словами, которые мягкие, приятные уху, милые, проникающие в сердце, вежливые, желанные многими, приятные многим. </span></div><p><div class=verse-container id=mn125:12.13><span>Yato kho, aggivessana, āraññako nāgo hatthidamakassa yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpāhi vācāhi samudācariyamāno sussūsati, sotaṁ odahati, aññā cittaṁ upaṭṭhāpeti; </span><span class="translation sv">Когда к лесному слону обращаются такими словами, он слушает, склоняет ухо, направляет свой ум на познание. </span></div><p><div class=verse-container id=mn125:12.14><span>tamenaṁ hatthidamako uttari tiṇaghāsodakaṁ anuppavecchati. </span><span class="translation sv">Затем слоновий укротитель награждает его травяным кормом и водой. </span></div><p><div class=verse-container id=mn125:12.15><span>Yato kho, aggivessana, āraññako nāgo hatthidamakassa tiṇaghāsodakaṁ paṭiggaṇhāti, tatra hatthidamakassa evaṁ hoti: </span><span class="translation sv">Когда лесной слон принимает травяной корм и воду от него, слоновий укротитель знает: </span></div><p><div class=verse-container id=mn125:12.16><span>‘jīvissati kho dāni āraññako nāgo’ti. </span><span class="translation sv">«Теперь лесной слон будет жить!» </span></div><p><div class=verse-container id=mn125:12.17><span>Tamenaṁ hatthidamako uttari kāraṇaṁ kāreti: </span><span class="translation sv">И затем слоновий укротитель тренирует его далее так: </span></div><p><div class=verse-container id=mn125:12.18><span>‘ādiya, bho, nikkhipa, bho’ti. </span><span class="translation sv">«Бери!» «Положи!» </span></div><p><div class=verse-container id=mn125:12.19><span>Yato kho, aggivessana, āraññako nāgo hatthidamakassa ādānanikkhepe vacanakaro hoti ovādappaṭikaro, tamenaṁ hatthidamako uttari kāraṇaṁ kāreti: </span><span class="translation sv">Когда лесной слон слушается приказов своего укротителя брать и класть, исполняет его указания, тогда слоновий укротитель тренирует его далее так: </span></div><p><div class=verse-container id=mn125:12.20><span>‘abhikkama, bho, paṭikkama, bho’ti. </span><span class="translation sv">«Иди вперёд!» «Иди назад!» </span></div><p><div class=verse-container id=mn125:12.21><span>Yato kho, aggivessana, āraññako nāgo hatthidamakassa abhikkamapaṭikkamavacanakaro hoti ovādappaṭikaro, tamenaṁ hatthidamako uttari kāraṇaṁ kāreti: </span><span class="translation sv">Когда лесной слон слушается приказов своего укротителя идти вперёд и идти назад, исполняет его указания, тогда слоновий укротитель тренирует его далее так: </span></div><p><div class=verse-container id=mn125:12.22><span>‘uṭṭhaha, bho, nisīda, bho’ti. </span><span class="translation sv">«Вставай!» «Садись!» </span></div><p><div class=verse-container id=mn125:12.23><span>Yato kho, aggivessana, āraññako nāgo hatthidamakassa uṭṭhānanisajjāya vacanakaro hoti ovādappaṭikaro, tamenaṁ hatthidamako uttari āneñjaṁ nāma kāraṇaṁ kāreti, mahantassa phalakaṁ soṇḍāya upanibandhati, tomarahattho ca puriso uparigīvāya nisinno hoti, samantato ca tomarahatthā purisā parivāretvā ṭhitā honti, hatthidamako ca dīghatomarayaṭṭhiṁ gahetvā purato ṭhito hoti. </span><span class="translation sv">Когда лесной слон слушается приказов своего укротителя вставать и садиться, исполняет его указания, тогда слоновий укротитель обучает его далее заданию, которое называется «непоколебимость». Он привязывает к его хоботу огромную доску. Человек с пикой в руке садится ему на шею. Люди с пиками в руках окружают его со всех сторон. А слоновий укротитель сам встаёт перед ним и держит пику с длинным древком. </span></div><p><div class=verse-container id=mn125:12.24><span>So āneñjaṁ kāraṇaṁ kāriyamāno neva purime pāde copeti na pacchime pāde copeti, na purimakāyaṁ copeti na pacchimakāyaṁ copeti, na sīsaṁ copeti, na kaṇṇe copeti, na dante copeti, na naṅguṭṭhaṁ copeti, na soṇḍaṁ copeti. </span><span class="translation sv">Когда слона обучают заданию «непоколебимости», он не двигает своими передними или задними ногами. Он не двигает ни передней, ни задней частью. Он не двигает своей головой, ушами, бивнями, хвостом, хоботом. </span></div><p><div class=verse-container id=mn125:12.25><span>So hoti āraññako nāgo khamo sattippahārānaṁ asippahārānaṁ usuppahārānaṁ sarapattappahārānaṁ bheripaṇavavaṁsasaṅkhaḍiṇḍimaninnādasaddānaṁ sabbavaṅkadosanihitaninnītakasāvo rājāraho rājabhoggo rañño aṅganteva saṅkhaṁ gacchati. </span><span class="translation sv">Лесной слон способен выдержать удары копий, удары мечей, удары стрел, удары других существ, грохочущие звуки барабанов, литавр, горнов, тамтамов. Избавившись от всех изъянов и дефектов, смыв все недостатки, он достоин царя, находится на царской службе, считается одним из факторов царя. </span></div><p><div class=verse-container id=mn125:13.1><span>Evameva kho, aggivessana, idha tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. </span><span class="translation sv">Точно также, Аггивессана, в мире возникает Татхагата – тот, кто достиг совершенства, полностью просветлённый, совершенный в истинном знании и поведении, высочайший, знаток миров, непревзойдённый вожак тех, кто должен обуздать себя, учитель богов и людей, просветлённый, благословенный. </span></div><p><div class=verse-container id=mn125:13.2><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><span class="translation sv">Он провозглашает этот мир с его богами и людьми, Марами и Брахмами, с его поколением жрецов и отшельников, князей и [простых] людей, который он сам реализовал посредством прямого знания. </span></div><p><div class=verse-container id=mn125:13.3><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><span class="translation sv">Он обучает Дхамме – прекрасной в начале, прекрасной в середине и прекрасной в конце – в правильных значениях и формулировках. Он раскрывает святую жизнь, всецело совершенную и чистую. </span></div><p><div class=verse-container id=mn125:14.1><span>Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto. </span><span class="translation sv">Домохозяин или сын домохозяина, или некто, рождённый в каком-либо другом клане, слышит эту Дхамму. </span></div><p><div class=verse-container id=mn125:14.2><span>So taṁ dhammaṁ sutvā tathāgate saddhaṁ paṭilabhati. </span><span class="translation sv">Услышав Дхамму, он обретает веру в Татхагату. </span></div><p><div class=verse-container id=mn125:14.3><span>So tena saddhāpaṭilābhena samannāgato iti paṭisañcikkhati: </span><span class="translation sv">Обладая верой, он размышляет: </span></div><p><div class=verse-container id=mn125:14.4><span>‘sambādho gharāvāso rajāpatho, abbhokāso pabbajjā. </span><span class="translation sv">«Домохозяйская жизнь тесная и пыльная. Бездомная жизнь подобна бескрайним просторам. </span></div><p><div class=verse-container id=mn125:14.5><span>Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ. </span><span class="translation sv">Непросто, проживая дома, вести святую жизнь всецело чистую и совершенную, словно отполированная морская раковина. </span></div><p><div class=verse-container id=mn125:14.6><span>Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti. </span><span class="translation sv">Что, если я, обрив волосы и бороду и надев жёлтые одежды, оставлю домохозяйскую жизнь ради жизни бездомной?» </span></div><p><div class=verse-container id=mn125:14.7><span>So aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajati. </span><span class="translation sv">Так через некоторое время он оставляет всё своё богатство – большое или малое. Оставляет круг своих родных – большой или малый. Обривает волосы и бороду, надевает жёлтые одежды и оставляет домохозяйскую жизнь ради бездомной. </span></div><p><div class=verse-container id=mn125:14.8><span>Ettāvatā kho, aggivessana, ariyasāvako abbhokāsagato hoti. </span><span class="translation sv">Вот каким образом благородный ученик выходит на открытую местность. </span></div><p><div class=verse-container id=mn125:14.9><span>Etthagedhā hi, aggivessana, devamanussā yadidaṁ—pañca kāmaguṇā. </span><span class="translation sv">Ведь божества и люди цепляются к пяти нитям чувственных удовольствий. </span></div><p><div class=verse-container id=mn125:15.1><span>Tamenaṁ tathāgato uttariṁ vineti: </span><span class="translation sv">Затем Татхагата обучает его далее: </span></div><p><div class=verse-container id=mn125:15.2><span>‘ehi tvaṁ, bhikkhu, sīlavā hohi, pātimokkhasaṁvarasaṁvuto viharāhi ācāragocarasampanno, aṇumattesu vajjesu bhayadassāvī, samādāya sikkhassu sikkhāpadesū’ti. </span><span class="translation sv">«Ну же, монах, будь нравственным, сдерживая себя соблюдением Патимоккхи, [будучи] совершенным в поведении и средствах, видя боязнь в мельчайшей оплошности, тренируйся, соблюдая правила тренировки». </span></div><p><div class=verse-container id=mn125:16.1><span>Yato kho, aggivessana, ariyasāvako sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu, tamenaṁ tathāgato uttariṁ vineti: </span><span class="translation sv">Когда, Агивессана, монах [стал] нравственным… и видит боязнь в мельчайшей оплошности, тренируется, соблюдая правила тренировки, тогда Татхагата обучает его далее: </span></div><p><div class=verse-container id=mn125:16.2><span>‘ehi tvaṁ, bhikkhu, indriyesu guttadvāro hohi, cakkhunā rūpaṁ disvā mā nimittaggāhī …pe… </span><span class="translation sv">«Ну же, монах, охраняй двери своих способностей [органов] чувств. Видя форму глазом, не цепляйся за её образ и черты... </span></div><p><div class=verse-container id=mn125:17-21.1><span>(yathā gaṇakamoggallānasuttante, evaṁ vitthāretabbāni.) </span><span class="translation sv">(Фрагмент раскрывается также, как в МН 107). </span></div><p><div class=verse-container id=mn125:22.1><span>So ime pañca nīvaraṇe pahāya cetaso upakkilese paññāya dubbalīkaraṇe </span><span class="translation sv">Оставив эти пять помех – изъянов ума, что ослабляют мудрость, </span></div><p><div class=verse-container id=mn125:22.2><span>kāye kāyānupassī viharati ātāpī sampajāno satimā vineyya loke abhijjhādomanassaṁ. </span><span class="translation sv">он пребывает в созерцании тела как тела – старательным, бдительным, осознанным, устранив алчность и грусть к миру. </span></div><p><div class=verse-container id=mn125:23.1><span>Vedanāsu …pe… </span><span class="translation sv">Он пребывает в созерцании чувств как чувств, будучи решительным, бдительным, осознанным, устранив алчность и грусть к миру. </span></div><p><div class=verse-container id=mn125:23.2><span>citte … </span><span class="translation sv">ума как ума… </span></div><p><div class=verse-container id=mn125:23.3><span>dhammesu dhammānupassī viharati ātāpī sampajāno satimā vineyya loke abhijjhādomanassaṁ. </span><span class="translation sv">умственных феноменов как умственных феноменов, будучи решительными, бдительными, осознанными, устранив алчность и грусть к миру. </span></div><p><div class=verse-container id=mn125:23.4><span>Seyyathāpi, aggivessana, hatthidamako mahantaṁ thambhaṁ pathaviyaṁ nikhaṇitvā āraññakassa nāgassa gīvāyaṁ upanibandhati āraññakānañceva sīlānaṁ abhinimmadanāya āraññakānañceva sarasaṅkappānaṁ abhinimmadanāya āraññakānañceva darathakilamathapariḷāhānaṁ abhinimmadanāya gāmante abhiramāpanāya manussakantesu sīlesu samādapanāya; </span><span class="translation sv">Подобно тому, Аггивессана, как слоновий укротитель вбивает в землю большой столб и привязывает к нему за шею лесного слона, чтобы подавить его лесные повадки… насадить ему привычки, которые приятны людям, </span></div><p><div class=verse-container id=mn125:23.5><span>evameva kho, aggivessana, ariyasāvakassa ime cattāro satipaṭṭhānā cetaso upanibandhanā honti gehasitānañceva sīlānaṁ abhinimmadanāya gehasitānañceva sarasaṅkappānaṁ abhinimmadanāya gehasitānañceva darathakilamathapariḷāhānaṁ abhinimmadanāya ñāyassa adhigamāya nibbānassa sacchikiriyāya. </span><span class="translation sv">то точно также эти четыре основы осознанности являются привязками ума благородного ученика, чтобы подавить его привычки, основанные на домохозяйской жизни, чтобы подавить его воспоминания и устремления, основанные на домохозяйской жизни, чтобы подавить его беспокойство, утомление, взбудораженность, основанные на домохозяйской жизни, так чтобы он смог достичь истинного пути и реализовать ниббану. </span></div><p><div class=verse-container id=mn125:24.1><span>Tamenaṁ tathāgato uttariṁ vineti: </span><span class="translation sv">Затем Татхагата обучает его далее: </span></div><p><div class=verse-container id=mn125:24.2><span>‘ehi tvaṁ, bhikkhu, kāye kāyānupassī viharāhi, mā ca kāmūpasaṁhitaṁ vitakkaṁ vitakkesi. </span><span class="translation sv">«Ну же, монах, пребывай в созерцании тела как тела, но не обдумывай мыслей, [основанных] на чувственном желании. </span></div><p><div class=verse-container id=mn125:24.3><span>Vedanāsu … </span><span class="translation sv">Пребывай в созерцании чувств как чувств… </span></div><p><div class=verse-container id=mn125:24.4><span>citte … </span><span class="translation sv">ума как ума… </span></div><p><div class=verse-container id=mn125:24.5><span>dhammesu dhammānupassī viharāhi, mā ca kāmūpasaṁhitaṁ vitakkaṁ vitakkesī’ti. </span><span class="translation sv">умственных феноменов как умственных феноменов, но не обдумывай мыслей, [основанных] на чувственном желании». </span></div><p><div class=verse-container id=mn125:25.1><span>So vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ … </span><span class="translation sv">Затем, с успокоением направления и удержания [ума], он входит и пребывает во второй джхане... </span></div><p><div class=verse-container id=mn125:25.2><span>tatiyaṁ jhānaṁ … </span><span class="translation sv">третьей джхане... </span></div><p><div class=verse-container id=mn125:25.3><span>catutthaṁ jhānaṁ upasampajja viharati. </span><span class="translation sv">четвёртой джхане... </span></div><p><div class=verse-container id=mn125:26.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmeti. </span><span class="translation sv">Когда его ум стал таким сосредоточенным, очищенным, ярким, безупречным, избавленным от недостатков, гибким, податливым, устойчивым и непоколебимым, он направляет его к знанию воспоминаний прошлых жизней. </span></div><p><div class=verse-container id=mn125:26.2><span>So anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati. </span><span class="translation sv">Он вспоминает множество прошлых жизней. Одну, две, три, четыре, пять, десять, двадцать, тридцать, сорок, пятьдесят, сто, тысячу, сто тысяч, многие циклы свёртывания мира, многие циклы развёртывания мира, многие циклы свёртывания и развёртывания мира. И так он вспоминает свои многочисленные прошлые жизни в подробностях и деталях. </span></div><p><div class=verse-container id=mn125:27-28.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmeti. </span><span class="translation sv">Когда его ум стал таким сконцентрированным, очищенным, ярким, незапятнанным, лишенным нечистоты, гибким, покоренным, устойчивым и погруженным в неколебимость, он направляет к знанию смерти и перерождения существ. </span></div><p><div class=verse-container id=mn125:27-28.2><span>So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate …pe… yathākammūpage satte pajānāti. </span><span class="translation sv">Посредством божественного видения, очищенного и превосходящего человеческое, он видит как существа покидают жизнь и перерождаются, и он распознаёт низменных и высоких, прекрасных и уродливых, удачливых и неудачливых. Он понимает, как существа переходят [из жизни в жизнь] в соответствии с их поступками. </span></div><p><div class=verse-container id=mn125:29.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti. </span><span class="translation sv">Когда его ум становится сконцентрированным, очищенным, ярким, незапятнанным, лишенным нечистоты, гибким, покоренным, устойчивым и погруженным в неколебимость, он направляет его к знанию уничтожения пятен [умственных загрязнений]. </span></div><p><div class=verse-container id=mn125:29.2><span>So ‘idaṁ dukkhan’ti yathābhūtaṁ pajānāti, ‘ayaṁ dukkhasamudayo’ti yathābhūtaṁ pajānāti, ‘ayaṁ dukkhanirodho’ti yathābhūtaṁ pajānāti, ‘ayaṁ dukkhanirodhagāminī paṭipadā’ti yathābhūtaṁ pajānāti; </span><span class="translation sv">Он напрямую познаёт в соответствии с действительностью: «Вот страдание... Вот возникновение страдания... Вот прекращение страдания... Вот Путь ведущий к прекращению страдания... </span></div><p><div class=verse-container id=mn125:29.3><span>‘ime āsavā’ti yathābhūtaṁ pajānāti, ‘ayaṁ āsavasamudayo’ti yathābhūtaṁ pajānāti, ‘ayaṁ āsavanirodho’ti yathābhūtaṁ pajānāti, ‘ayaṁ āsavanirodhagāminī paṭipadā’ti yathābhūtaṁ pajānāti. </span><span class="translation sv">Это – пятна [загрязнений ума]... Это – происхождение пятен… Это – прекращение пятен… Это – путь, ведущий к прекращению пятен». </span></div><p><div class=verse-container id=mn125:29.4><span>Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati. </span><span class="translation sv">Когда он знает и видит так, его ум освобождается от пятна чувственного желания, от пятна существования, от пятна неведения. </span></div><p><div class=verse-container id=mn125:29.5><span>Vimuttasmiṁ vimuttamiti ñāṇaṁ hoti. </span><span class="translation sv">Когда он освободился, приходит знание: «Он освобождён». </span></div><p><div class=verse-container id=mn125:29.6><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><span class="translation sv">Он понимает: «Рождение уничтожено, святая жизнь прожита, сделано то, что следовало сделать, не будет более появления в каком-либо состоянии существования». </span></div><p><div class=verse-container id=mn125:30.1><span>So hoti bhikkhu khamo sītassa uṇhassa jighacchāya pipāsāya ḍaṁsamakasavātātapasarīsapasamphassānaṁ duruttānaṁ durāgatānaṁ vacanapathānaṁ, uppannānaṁ sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ asātānaṁ amanāpānaṁ pāṇaharānaṁ adhivāsakajātiko hoti </span><span class="translation sv">Этот монах способен вытерпеть холод и жару, голод и жажду, контакты с мухами, комарами, с солнцем, ветром и ползучими тварями; грубые и неприветливые слова и возникшие телесные чувства – болезненные, мучительные, острые, пронзающие, неприятные, терзающие, угрожающие жизни. </span></div><p><div class=verse-container id=mn125:30.2><span>sabbarāgadosamohanihitaninnītakasāvo āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa. </span><span class="translation sv">Избавившись от всякой жажды, злобы, заблуждения, смывший недостатки, он достоин даров, достоин гостеприимства, достоин подношений, достоин почтительного приветствия – непревзойдённое поле заслуг для мира. </span></div><p><div class=verse-container id=mn125:31.1><span>Mahallako cepi, aggivessana, rañño nāgo adanto avinīto kālaṁ karoti, ‘adantamaraṇaṁ mahallako rañño nāgo kālaṅkato’tveva saṅkhaṁ gacchati; </span><span class="translation sv">Если, Аггивессана, царский слон умирает в старости неукрощённым и неприрученным, то он считается старым слоном, который умер неукрощённой смертью. Если царский слон умирает в среднем возрасте неукрощённым и неприрученным, то он считается слоном среднего возраста, который умер неукрощённой смертью. Если царский слон умирает в молодом возрасте неукрощённым и неприрученным, то он считается молодым слоном, который умер неукрощённой смертью. </span></div><p><div class=verse-container id=mn125:31.2><span>majjhimo cepi, aggivessana, rañño nāgo. </span></div><p><div class=verse-container id=mn125:31.3><span>Daharo cepi, aggivessana, rañño nāgo adanto avinīto kālaṁ karoti, ‘adantamaraṇaṁ daharo rañño nāgo kālaṅkato’tveva saṅkhaṁ gacchati; </span></div><p><div class=verse-container id=mn125:31.4><span>evameva kho, aggivessana, thero cepi bhikkhu akhīṇāsavo kālaṁ karoti, ‘adantamaraṇaṁ thero bhikkhu kālaṅkato’tveva saṅkhaṁ gacchati; </span><span class="translation sv">Точно так же, Аггивессана, если старший монах умирает с неуничтоженными пятнами [умственных загрязнений], то он считается старшим монахом, который умер неукрощённой смертью. Если монах среднего срока в монашестве… Если недавно получивший посвящение монах умирает с неуничтоженными пятнами [умственных загрязнений], то он считается только что получившим посвящение монахом, который умер неукрощённой смертью. </span></div><p><div class=verse-container id=mn125:31.5><span>majjhimo cepi, aggivessana, bhikkhu. </span></div><p><div class=verse-container id=mn125:31.6><span>Navo cepi, aggivessana, bhikkhu akhīṇāsavo kālaṁ karoti, ‘adantamaraṇaṁ navo bhikkhu kālaṅkato’tveva saṅkhaṁ gacchati. </span></div><p><div class=verse-container id=mn125:32.1><span>Mahallako cepi, aggivessana, rañño nāgo sudanto suvinīto kālaṁ karoti, ‘dantamaraṇaṁ mahallako rañño nāgo kālaṅkato’tveva saṅkhaṁ gacchati; </span><span class="translation sv">Если, Аггивессана, царский слон умирает в старости хорошо укрощённым и прирученным, то он считается старым слоном, который умер укрощённой смертью. Если царский слон умирает в среднем возрасте… Если царский слон умирает в молодом возрасте хорошо укрощённым и прирученным, то он считается молодым слоном, который умер укрощённой смертью. </span></div><p><div class=verse-container id=mn125:32.2><span>majjhimo cepi, aggivessana, rañño nāgo … </span></div><p><div class=verse-container id=mn125:32.3><span>daharo cepi, aggivessana, rañño nāgo sudanto suvinīto kālaṁ karoti, ‘dantamaraṇaṁ daharo rañño nāgo kālaṅkato’tveva saṅkhaṁ gacchati; </span></div><p><div class=verse-container id=mn125:32.4><span>evameva kho, aggivessana, thero cepi bhikkhu khīṇāsavo kālaṁ karoti, ‘dantamaraṇaṁ thero bhikkhu kālaṅkato’tveva saṅkhaṁ gacchati; </span><span class="translation sv">Точно так же, Аггивессана, если старший монах.. Если монах среднего срока в монашестве… Если недавно получивший посвящение монах умирает с уничтоженными пятнами [умственных загрязнений], то он считается только что получившим посвящение монахом, который умер укрощённой смертью». </span></div><p><div class=verse-container id=mn125:32.5><span>majjhimo cepi, aggivessana, bhikkhu. </span></div><p><div class=verse-container id=mn125:32.6><span>Navo cepi, aggivessana, bhikkhu khīṇāsavo kālaṁ karoti, ‘dantamaraṇaṁ navo bhikkhu kālaṅkato’tveva saṅkhaṁ gacchatī”ti. </span></div><p><div class=verse-container id=mn125:32.7><span>Idamavoca bhagavā. </span><span class="translation sv">Так сказал Благословенный. </span></div><p><div class=verse-container id=mn125:32.8><span>Attamano aciravato samaṇuddeso bhagavato bhāsitaṁ abhinandīti. </span><span class="translation sv">Младший монах Ачиравата был доволен и восхитился словами Благословенного. </span></div><p><div class=verse-container id=mn125:32.9><span>Dantabhūmisuttaṁ niṭṭhitaṁ pañcamaṁ. </span></div><div class=flex-between><a href=/canon/ru/pli/ms/sutta/mn/mn0124.html>Previous</a><a href=/canon/ru/pli/ms/sutta/mn/mn0126.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>