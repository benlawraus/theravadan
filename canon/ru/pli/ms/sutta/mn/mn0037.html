<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0037.html>Deutsch</a> , <a href=/canon/en/pli/ms/sutta/mn/mn0037.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0036.html>Previous</a><a href=/canon/ru/pli/ms/sutta/mn/mn0038.html>Next</a></div><p id=mn37:0.1><span class=root>Majjhima Nikāya 37 </span><br> <span class=sv>Мадджхима Никая 37 </span><br><p id=mn37:0.2><span class="root big-bold">Cūḷataṇhāsaṅkhayasutta </span><br> <span class=sv>Малое наставление об уничтожении жажды </span><br><p id=mn37:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn37:1.2><span class=root>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><br> <span class=sv>Однажды Благословенный проживал в Саваттхи, в Восточном парке во дворце Мигараматы. </span><br><p id=mn37:2.1><span class=root>Atha kho sakko devānamindo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho sakko devānamindo bhagavantaṁ etadavoca: </span><br> <span class=sv>И тогда Сакка, царь богов, отправился к Благословенному, поклонился ему, встал рядом и спросил: </span><br><p id=mn37:2.2><span class=root>“kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan”ti? </span><br> <span class=sv>– Уважаемый, если говорить кратко, то каким образом монах освобождён в уничтожении жажды, является тем, кто достиг наивысшего окончания, наивысшей защиты от подневольности, наивысшей святой жизни, наивысшей цели, и является высочайшим среди богов и людей? </span><br><p id=mn37:3.1><span class=root>“Idha, devānaminda, bhikkhuno sutaṁ hoti: </span><br> <span class=sv>– Царь богов, вот монах услышал, </span><br><p id=mn37:3.2><span class=root>‘sabbe dhammā nālaṁ abhinivesāyā’ti. </span><br> <span class=sv>что ни за что не стоит держаться. </span><br><p id=mn37:3.3><span class=root>Evañcetaṁ, devānaminda, bhikkhuno sutaṁ hoti: </span><br> <span class=sv>Когда монах услышал, </span><br><p id=mn37:3.4><span class=root>‘sabbe dhammā nālaṁ abhinivesāyā’ti. </span><br> <span class=sv>что ни за что не стоит держаться, </span><br><p id=mn37:3.5><span class=root>So sabbaṁ dhammaṁ abhijānāti; sabbaṁ dhammaṁ abhiññāya sabbaṁ dhammaṁ parijānāti; sabbaṁ dhammaṁ pariññāya yaṁ kiñci vedanaṁ vedeti—</span><br> <span class=sv>то он напрямую знает всё. Напрямую познав всё, он полностью понимает всё. Полностью поняв всё, какое бы чувство он ни чувствовал – приятное, болезненное, ни-приятное-ни-болезненное,</span><br><p id=mn37:3.6><span class=root>sukhaṁ vā dukkhaṁ vā adukkhamasukhaṁ vā, so tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati. </span><br> <span class=sv>он пребывает в созерцании непостоянства в этих чувствах, в созерцании угасания, в созерцании прекращения, в созерцании оставления. </span><br><p id=mn37:3.7><span class=root>So tāsu vedanāsu aniccānupassī viharanto, virāgānupassī viharanto, nirodhānupassī viharanto, paṭinissaggānupassī viharanto na kiñci loke upādiyati. </span><br> <span class=sv>Созерцая так, он не цепляется ни к чему в мире. </span><br><p id=mn37:3.8><span class=root>Anupādiyaṁ na paritassati, aparitassaṁ paccattaññeva parinibbāyati: </span><br> <span class=sv>Когда он не цепляется, он не взволнован. Когда он не взволнован, он лично достигает ниббаны. </span><br><p id=mn37:3.9><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><br> <span class=sv>Он понимает: «Рождение уничтожено, святая жизнь прожита, сделано то, что следовало сделать, не будет более появления в каком-либо состоянии существования». </span><br><p id=mn37:3.10><span class=root>Ettāvatā kho, devānaminda, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan”ti. </span><br> <span class=sv>Если говорить кратко, то вот каким образом монах освобождён… является высочайшим среди богов и людей. </span><br><p id=mn37:4.1><span class=root>Atha kho sakko devānamindo bhagavato bhāsitaṁ abhinanditvā anumoditvā bhagavantaṁ abhivādetvā padakkhiṇaṁ katvā tatthevantaradhāyi. </span><br> <span class=sv>И тогда Сакка, царь богов, восхитившись и возрадовавшись словам Благословенного, поклонился Благословенному и, обойдя его с правой стороны, тут же исчез. </span><br><p id=mn37:5.1><span class=root>Tena kho pana samayena āyasmā mahāmoggallāno bhagavato avidūre nisinno hoti. </span><br> <span class=sv>И в то время достопочтенный Махамоггаллана сидел возле Благословенного. </span><br><p id=mn37:5.2><span class=root>Atha kho āyasmato mahāmoggallānassa etadahosi: </span><br> <span class=sv>Он подумал: </span><br><p id=mn37:5.3><span class=root>“kiṁ nu kho so yakkho bhagavato bhāsitaṁ abhisamecca anumodi udāhu no; </span><br> <span class=sv>«Постиг ли этот дух значение слов Благословенного, когда он возрадовался, или же нет? </span><br><p id=mn37:5.4><span class=root>yannūnāhaṁ taṁ yakkhaṁ jāneyyaṁ—</span><br> <span class=sv>Что, если я выясню, постиг он или нет?»</span><br><p id=mn37:5.5><span class=root>yadi vā so yakkho bhagavato bhāsitaṁ abhisamecca anumodi yadi vā no”ti? </span><br><p id=mn37:6.1><span class=root>Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—pubbārāme migāramātupāsāde antarahito devesu tāvatiṁsesu pāturahosi. </span><br> <span class=sv>И тогда, подобно тому как сильный человек распрямил бы согнутую руку или согнул распрямлённую, достопочтенный Махамоггаллана исчез из дворца Мигараматы в Восточном парке и возник среди богов [небесного мира] Тридцати трёх. </span><br><p id=mn37:7.1><span class=root>Tena kho pana samayena sakko devānamindo ekapuṇḍarīke uyyāne dibbehi pañcahi tūriyasatehi samappito samaṅgībhūto paricāreti. </span><br> <span class=sv>И в то время Сакка, царь богов, был стократно снабжён и наделён пятью видами небесной музыки, и он наслаждался ей в парке Удовольствий Единственного Лотоса. </span><br><p id=mn37:7.2><span class=root>Addasā kho sakko devānamindo āyasmantaṁ mahāmoggallānaṁ dūratova āgacchantaṁ. </span><br> <span class=sv>Когда он издали увидел достопочтенного Махамоггаллану, </span><br><p id=mn37:7.3><span class=root>Disvāna tāni dibbāni pañca tūriyasatāni paṭippaṇāmetvā yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ etadavoca: </span><br> <span class=sv>он оставил музыку, подошёл к достопочтенному Махамоггаллане и сказал ему: </span><br><p id=mn37:7.4><span class=root>“ehi kho, mārisa moggallāna, svāgataṁ, mārisa moggallāna. </span><br> <span class=sv>– Идёмте же, почтенный Моггаллана! Добро пожаловать, почтенный Моггаллана! </span><br><p id=mn37:7.5><span class=root>Cirassaṁ kho, mārisa moggallāna, imaṁ pariyāyaṁ akāsi yadidaṁ idhāgamanāya. </span><br> <span class=sv>Прошло немало времени, прежде чем почтенный Моггаллана нашёл возможность прийти сюда. </span><br><p id=mn37:7.6><span class=root>Nisīda, mārisa moggallāna, idamāsanaṁ paññattan”ti. </span><br> <span class=sv>Присаживайтесь, почтенный Могггалана, вот здесь приготовлено сиденье. </span><br><p id=mn37:7.7><span class=root>Nisīdi kho āyasmā mahāmoggallāno paññatte āsane. </span><br> <span class=sv>Достопочтенный Махамоггаллана сел на подготовленное сиденье, </span><br><p id=mn37:7.8><span class=root>Sakkopi kho devānamindo aññataraṁ nīcaṁ āsanaṁ gahetvā ekamantaṁ nisīdi. </span><br> <span class=sv>а Сакка выбрал [себе] более низкое сиденье и сел рядом. </span><br><p id=mn37:7.9><span class=root>Ekamantaṁ nisinnaṁ kho sakkaṁ devānamindaṁ āyasmā mahāmoggallāno etadavoca: </span><br> <span class=sv>Тогда достопочтенный Махамоггаллана спросил его: </span><br><p id=mn37:8.1><span class=root>“yathā kathaṁ pana kho, kosiya, bhagavā saṅkhittena taṇhāsaṅkhayavimuttiṁ abhāsi? </span><br> <span class=sv>– Косия, как Благословенный вкратце объяснил тебе освобождение в уничтожении жажды? </span><br><p id=mn37:8.2><span class=root>Sādhu mayampi etissā kathāya bhāgino assāma savanāyā”ti. </span><br> <span class=sv>Было бы хорошо, если бы мы могли также услышать это утверждение.</span><br><p id=mn37:8.3><span class=root>“Mayaṁ kho, mārisa moggallāna, bahukiccā bahukaraṇīyā—</span><br> <span class=sv>– Почтенный Моггаллана, мы так заняты, у нас так много дел, </span><br><p id=mn37:8.4><span class=root>appeva sakena karaṇīyena, api ca devānaṁyeva tāvatiṁsānaṁ karaṇīyena. </span><br> <span class=sv>и не только собственных, но также и дел богов Тридцати трёх. </span><br><p id=mn37:8.5><span class=root>Api ca, mārisa moggallāna, sussutaṁyeva hoti suggahitaṁ sumanasikataṁ sūpadhāritaṁ, yaṁ no khippameva antaradhāyati. </span><br> <span class=sv>Кроме того, почтенный Моггаллана, то, что было хорошо услышано, хорошо заучено, хорошо уловлено вниманием, хорошо запомнено, [теперь же] внезапно исчезло из нас. </span><br><p id=mn37:8.6><span class=root>Bhūtapubbaṁ, mārisa moggallāna, devāsurasaṅgāmo samupabyūḷho ahosi. </span><br> <span class=sv>Почтенный Моггаллана, как-то раз случилась война между богами и асурами. </span><br><p id=mn37:8.7><span class=root>Tasmiṁ kho pana, mārisa moggallāna, saṅgāme devā jiniṁsu, asurā parājiniṁsu. </span><br> <span class=sv>В той войне боги победили, а асуры были повержены. </span><br><p id=mn37:8.8><span class=root>So kho ahaṁ, mārisa moggallāna, taṁ saṅgāmaṁ abhivijinitvā vijitasaṅgāmo tato paṭinivattitvā vejayantaṁ nāma pāsādaṁ māpesiṁ. </span><br> <span class=sv>Когда я выиграл ту войну и вернулся с неё победителем, я построил дворец Веджаянты. </span><br><p id=mn37:8.9><span class=root>Vejayantassa kho, mārisa moggallāna, pāsādassa ekasataṁ niyyūhaṁ. </span><br> <span class=sv>Почтенный Моггаллана, у дворца Веджаянты сотня башен, </span><br><p id=mn37:8.10><span class=root>Ekekasmiṁ niyyūhe satta satta kūṭāgārasatāni. </span><br> <span class=sv>в каждой башне семьсот верхних покоев, </span><br><p id=mn37:8.11><span class=root>Ekamekasmiṁ kūṭāgāre satta satta accharāyo. </span><br> <span class=sv>в каждом верхнем покое по семь нимф, </span><br><p id=mn37:8.12><span class=root>Ekamekissā accharāya satta satta paricārikāyo. </span><br> <span class=sv>и у каждой нимфы по семь дев. </span><br><p id=mn37:8.13><span class=root>Iccheyyāsi no tvaṁ, mārisa moggallāna, vejayantassa pāsādassa rāmaṇeyyakaṁ daṭṭhun”ti? </span><br> <span class=sv>Хотели бы вы взглянуть на великолепие дворца Веджаянты, почтенный Моггаллана? </span><br><p id=mn37:8.14><span class=root>Adhivāsesi kho āyasmā mahāmoggallāno tuṇhībhāvena. </span><br> <span class=sv>Достопочтенный Моггаллана молча согласился. </span><br><p id=mn37:9.1><span class=root>Atha kho sakko ca devānamindo vessavaṇo ca mahārājā āyasmantaṁ mahāmoggallānaṁ purakkhatvā yena vejayanto pāsādo tenupasaṅkamiṁsu. </span><br> <span class=sv>И тогда Сакка, царь богов, а также небесный царь Вессавана, отправились во дворец Веджаянты во главе с достопочтенным Махамоггалланой. </span><br><p id=mn37:9.2><span class=root>Addasaṁsu kho sakkassa devānamindassa paricārikāyo āyasmantaṁ mahāmoggallānaṁ dūratova āgacchantaṁ; </span><br> <span class=sv>Когда девы Сакки увидели издали достопочтенного Махамоггаллану, </span><br><p id=mn37:9.3><span class=root>disvā ottappamānā hirīyamānā sakaṁ sakaṁ ovarakaṁ pavisiṁsu. </span><br> <span class=sv>они смутились, застыдились и разбежались по своим комнатам. </span><br><p id=mn37:10.1><span class=root>Seyyathāpi nāma suṇisā sasuraṁ disvā ottappati hirīyati; </span><br> <span class=sv>Подобно тому как невестка приходит в смущение и стыд при виде своего свёкра, </span><br><p id=mn37:10.2><span class=root>evameva sakkassa devānamindassa paricārikāyo āyasmantaṁ mahāmoggallānaṁ disvā ottappamānā hirīyamānā sakaṁ sakaṁ ovarakaṁ pavisiṁsu. </span><br> <span class=sv>точно также, когда девы Сакки увидели издали достопочтенного Махамоггаллану, они смутились, застыдились и разбежались по своим комнатам.</span><br><p id=mn37:10.3><span class=root>Atha kho sakko ca devānamindo vessavaṇo ca mahārājā āyasmantaṁ mahāmoggallānaṁ vejayante pāsāde anucaṅkamāpenti anuvicarāpenti: </span><br> <span class=sv>Тогда Сакка, царь богов, и небесный царь Вессавана повсюду провели [его] и показали достопочтенному Махамоггаллане [весь] дворец Веджаянты: </span><br><p id=mn37:10.4><span class=root>“idampi, mārisa moggallāna, passa vejayantassa pāsādassa rāmaṇeyyakaṁ; </span><br> <span class=sv>– Посмотрите, почтенный Махамоггаллана, на это великолепие дворца Веджаянты! </span><br><p id=mn37:10.5><span class=root>idampi, mārisa moggallāna, passa vejayantassa pāsādassa rāmaṇeyyakan”ti. </span><br> <span class=sv>Посмотрите, почтенный Махамоггаллана, на это великолепие дворца Веджаянты! </span><br><p id=mn37:10.6><span class=root>“Sobhati idaṁ āyasmato kosiyassa, yathā taṁ pubbe katapuññassa. </span><br> <span class=sv>– Это делает честь почтенному Косии как тому, кто прежде совершал заслуги. </span><br><p id=mn37:10.7><span class=root>Manussāpi kiñcideva rāmaṇeyyakaṁ disvā evamāhaṁsu: </span><br> <span class=sv>И когда человеческие существа видят что-либо приятное, они говорят: </span><br><p id=mn37:10.8><span class=root>‘sobhati vata bho yathā devānaṁ tāvatiṁsānan’ti. </span><br> <span class=sv>«Это делает честь богам [мира] Тридцати трёх!» </span><br><p id=mn37:10.9><span class=root>Tayidaṁ āyasmato kosiyassa sobhati, yathā taṁ pubbe katapuññassā”ti. </span><br> <span class=sv>Это делает честь почтенному Косии как тому, кто прежде совершал заслуги. </span><br><p id=mn37:11.1><span class=root>Atha kho āyasmato mahāmoggallānassa etadahosi: </span><br> <span class=sv>И затем достопочтенный Махамоггаллана подумал так: </span><br><p id=mn37:11.2><span class=root>“atibāḷhaṁ kho ayaṁ yakkho pamatto viharati. </span><br> <span class=sv>«Этот дух живёт слишком уж беспечно. </span><br><p id=mn37:11.3><span class=root>Yannūnāhaṁ imaṁ yakkhaṁ saṁvejeyyan”ti. </span><br> <span class=sv>Что, если я пробужу в нём ощущение безотлагательности [духовной жизни]?» </span><br><p id=mn37:11.4><span class=root>Atha kho āyasmā mahāmoggallāno tathārūpaṁ iddhābhisaṅkhāraṁ abhisaṅkhāsi yathā vejayantaṁ pāsādaṁ pādaṅguṭṭhakena saṅkampesi sampakampesi sampavedhesi. </span><br> <span class=sv>И тогда достопочтенный Махамоггаллана сотворил такое чудо посредством сверхъестественных сил, что носком своей ступни заставил дворец Веджаянты содрогнуться, затрястись и зашататься. </span><br><p id=mn37:11.5><span class=root>Atha kho sakko ca devānamindo, vessavaṇo ca mahārājā, devā ca tāvatiṁsā acchariyabbhutacittajātā ahesuṁ: </span><br> <span class=sv>И тогда Сакка, небесный царь Вессавана, и боги Тридцати трёх преисполнились удивления и изумления и сказали [друг другу]: </span><br><p id=mn37:11.6><span class=root>“acchariyaṁ vata, bho, abbhutaṁ vata, bho. </span><br> <span class=sv>«Как удивительно, господа! В самом деле, как поразительно, господа! </span><br><p id=mn37:11.7><span class=root>Samaṇassa mahiddhikatā mahānubhāvatā, yatra hi nāma dibbabhavanaṁ pādaṅguṭṭhakena saṅkampessati sampakampessati sampavedhessatī”ti. </span><br> <span class=sv>Какой силой и могуществом обладает [этот] отшельник, что носком своей ступни он делает так, что небесная обитель содрогается, сотрясается, шатается!» </span><br><p id=mn37:12.1><span class=root>Atha kho āyasmā mahāmoggallāno sakkaṁ devānamindaṁ saṁviggaṁ lomahaṭṭhajātaṁ viditvā sakkaṁ devānamindaṁ etadavoca: </span><br> <span class=sv>И когда достопочтенный Махамоггаллана понял, что в Сакке, царе богов, пробудилось ощущение безотлагательности, да так, что у того волосы встали дыбом, он спросил: </span><br><p id=mn37:12.2><span class=root>“yathā kathaṁ pana kho, kosiya, bhagavā saṅkhittena taṇhāsaṅkhayavimuttiṁ abhāsi? </span><br> <span class=sv>«Косия, так как Благословенный вкратце объяснил тебе освобождение в уничтожении жажды? </span><br><p id=mn37:12.3><span class=root>Sādhu mayampi etissā kathāya bhāgino assāma savanāyā”ti. </span><br> <span class=sv>Было бы хорошо, если бы мы могли также услышать это утверждение. </span><br><p id=mn37:12.4><span class=root>“Idhāhaṁ, mārisa moggallāna, yena bhagavā tenupasaṅkamiṁ; upasaṅkamitvā bhagavantaṁ abhivādetvā ekamantaṁ aṭṭhāsiṁ. Ekamantaṁ ṭhito kho ahaṁ, mārisa moggallāna, bhagavantaṁ etadavocaṁ: </span><br> <span class=sv>– Почтенный Моггаллана, я отправился к Благословенному, поклонился ему, встал рядом и сказал: </span><br><p id=mn37:12.5><span class=root>‘kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti? </span><br> <span class=sv>«Уважаемый, если говорить кратко, то каким образом монах освобождён… является высочайшим среди богов и людей?» </span><br><p id=mn37:13.1><span class=root>Evaṁ vutte, mārisa moggallāna, bhagavā maṁ etadavoca: </span><br> <span class=sv>Когда так было сказано, почтенный Моггаллана, Благословенный сказал мне: </span><br><p id=mn37:13.2><span class=root>‘idha, devānaminda, bhikkhuno sutaṁ hoti: </span><br> <span class=sv>«Царь богов, вот монах услышал, </span><br><p id=mn37:13.3><span class=root>“sabbe dhammā nālaṁ abhinivesāyā”ti. </span><br> <span class=sv>что ни за что не стоит держаться. </span><br><p id=mn37:13.4><span class=root>Evañcetaṁ, devānaminda, bhikkhuno sutaṁ hoti </span><br> <span class=sv>Когда монах услышал, </span><br><p id=mn37:13.5><span class=root>“sabbe dhammā nālaṁ abhinivesāyā”ti. </span><br> <span class=sv>что ни за что не стоит держаться, </span><br><p id=mn37:13.6><span class=root>So sabbaṁ dhammaṁ abhijānāti, sabbaṁ dhammaṁ abhiññāya sabbaṁ dhammaṁ parijānāti, sabbaṁ dhammaṁ pariññāya yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā. </span><br> <span class=sv>то он напрямую знает всё. Напрямую познав всё, он полностью понимает всё. Полностью поняв всё, какое бы чувство он ни чувствовал – приятное, болезненное, ни-приятное-ни-болезненное,</span><br><p id=mn37:13.7><span class=root>So tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati. </span><br> <span class=sv>он пребывает в созерцании непостоянства в этих чувствах, в созерцании угасания, в созерцании прекращения, в созерцании оставления. </span><br><p id=mn37:13.8><span class=root>So tāsu vedanāsu aniccānupassī viharanto, virāgānupassī viharanto, nirodhānupassī viharanto, paṭinissaggānupassī viharanto na kiñci loke upādiyati, </span><br> <span class=sv>Созерцая так, он не цепляется ни к чему в мире. </span><br><p id=mn37:13.9><span class=root>anupādiyaṁ na paritassati, aparitassaṁ paccattaññeva parinibbāyati: </span><br> <span class=sv>Когда он не цепляется, он не взволнован. Когда он не взволнован, он лично достигает ниббаны. </span><br><p id=mn37:13.10><span class=root>“khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti pajānāti. </span><br> <span class=sv>Он понимает: «Рождение уничтожено, святая жизнь прожита, сделано то, что следовало сделать, не будет более появления в каком-либо состоянии существования». </span><br><p id=mn37:13.11><span class=root>Ettāvatā kho, devānaminda, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti. </span><br> <span class=sv>Если говорить кратко, то вот каким образом монах освобождён… является высочайшим среди богов и людей. </span><br><p id=mn37:13.12><span class=root>Evaṁ kho me, mārisa moggallāna, bhagavā saṅkhittena taṇhāsaṅkhayavimuttiṁ abhāsī”ti. </span><br> <span class=sv>Вот как Благословенный вкратце объяснил мне освобождение в уничтожении жажды, почтенный Моггаллана. </span><br><p id=mn37:14.1><span class=root>Atha kho āyasmā mahāmoggallāno sakkassa devānamindassa bhāsitaṁ abhinanditvā anumoditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—devesu tāvatiṁsesu antarahito pubbārāme migāramātupāsāde pāturahosi. </span><br> <span class=sv>И тогда достопочтенный Махамоггаллана восхитился и возрадовался словам Сакки, царя богов. И затем, подобно тому как сильный человек распрямил бы согнутую руку или согнул распрямлённую, он исчез из [мира] богов Тридцати трёх и возник в Восточном парке во дворце Мигараматы. </span><br><p id=mn37:14.2><span class=root>Atha kho sakkassa devānamindassa paricārikāyo acirapakkante āyasmante mahāmoggallāne sakkaṁ devānamindaṁ etadavocuṁ: </span><br> <span class=sv>И затем, вскоре после того как достопочтенный Махамоггаллана ушёл, слуги Сакки, царя богов, спросили его: </span><br><p id=mn37:14.3><span class=root>“eso nu te, mārisa, so bhagavā satthā”ti? </span><br> <span class=sv>– Почтенный, это был твой учитель, Благословенный? </span><br><p id=mn37:14.4><span class=root>“Na kho me, mārisa, so bhagavā satthā. </span><br> <span class=sv>– Нет, почтенные, это был не мой учитель, Благословенный. </span><br><p id=mn37:14.5><span class=root>Sabrahmacārī me eso āyasmā mahāmoggallāno”ti. </span><br> <span class=sv>Это был один из моих товарищей по святой жизни, достопочтенный Махамоггаллана </span><br><p id=mn37:14.6><span class=root>“Lābhā te, mārisa, suladdhaṁ te, mārisa </span><br> <span class=sv>– Почтенный, какое благо для тебя, </span><br><p id=mn37:14.7><span class=root>yassa te sabrahmacārī evaṁmahiddhiko evaṁmahānubhāvo. </span><br> <span class=sv>что твой товарищ по святой жизни столь силён и могущественен! </span><br><p id=mn37:14.8><span class=root>Aho nūna te so bhagavā satthā”ti. </span><br> <span class=sv>И уж, наверное, куда более [силён и могущественен] твой учитель, Благословенный! </span><br><p id=mn37:15.1><span class=root>Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahāmoggallāno bhagavantaṁ etadavoca: </span><br> <span class=sv>Затем достопочтенный Махамоггаллана подошёл к Благословенному, поклонился ему, сел рядом и спросил: </span><br><p id=mn37:15.2><span class=root>“abhijānāti no, bhante, bhagavā ahu ñātaññatarassa mahesakkhassa yakkhassa saṅkhittena taṇhāsaṅkhayavimuttiṁ bhāsitā”ti? </span><br> <span class=sv>– Уважаемый, помнит ли Благословенный краткое утверждение об освобождении в уничтожении жажды, [обращённое] одному из знаменитых духов с большой свитой?</span><br><p id=mn37:15.3><span class=root>“Abhijānāmahaṁ, moggallāna, idha sakko devānamindo yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, moggallāna, sakko devānamindo maṁ etadavoca: </span><br> <span class=sv>“– Помню, Моггаллана. Сакка, царь богов, пришёл ко мне, поклонился мне, встал рядом и спросил: </span><br><p id=mn37:15.4><span class=root>‘kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti. </span><br><p id=mn37:15.5><span class=root>Evaṁ vutte, ahaṁ, moggallāna, sakkaṁ devānamindaṁ etadavocaṁ </span><br><p id=mn37:15.6><span class=root>‘idha devānaminda, bhikkhuno sutaṁ hoti </span><br><p id=mn37:15.7><span class=root>“sabbe dhammā nālaṁ abhinivesāyā”ti. </span><br><p id=mn37:15.8><span class=root>Evaṁ cetaṁ, devānaminda, bhikkhuno sutaṁ hoti </span><br><p id=mn37:15.9><span class=root>“sabbe dhammā nālaṁ abhinivesāyā”ti. </span><br><p id=mn37:15.10><span class=root>So sabbaṁ dhammaṁ abhijānāti, sabbaṁ dhammaṁ abhiññāya sabbaṁ dhammaṁ parijānāti, sabbaṁ dhammaṁ pariññāya yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā. </span><br><p id=mn37:15.11><span class=root>So tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati. </span><br><p id=mn37:15.12><span class=root>So tāsu vedanāsu aniccānupassī viharanto, virāgānupassī viharanto, nirodhānupassī viharanto, </span><br><p id=mn37:15.13><span class=root>paṭinissaggānupassī viharanto na kiñci loke upādiyati, </span><br><p id=mn37:15.14><span class=root>anupādiyaṁ na paritassati, aparitassaṁ paccattaññeva parinibbāyati: </span><br><p id=mn37:15.15><span class=root>“khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti pajānāti. </span><br><p id=mn37:15.16><span class=root>Ettāvatā kho, devānaminda, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti. </span><br><p id=mn37:15.17><span class=root>Evaṁ kho ahaṁ, moggallāna, abhijānāmi sakkassa devānamindassa saṅkhittena taṇhāsaṅkhayavimuttiṁ bhāsitā”ti. </span><br> <span class=sv>Вот как я припоминаю краткое объяснение освобождения в уничтожении жажды Сакке, царю богов. </span><br><p id=mn37:15.18><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn37:15.19><span class=root>Attamano āyasmā mahāmoggallāno bhagavato bhāsitaṁ abhinandīti. </span><br> <span class=sv>Достопочтенный Махамоггаллана был доволен и восхитился словами Благословенного. </span><br><p id=mn37:15.20><span class=root>Cūḷataṇhāsaṅkhayasuttaṁ niṭṭhitaṁ sattamaṁ. </span><br></main><footer class="container footer"><small><a href=/about/>Contact info</a></small></footer>