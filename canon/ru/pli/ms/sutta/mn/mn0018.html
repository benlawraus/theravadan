<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sv:not(:checked)) .translation.sv{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0018.html>Deutsch</a> , <a href=/canon/en/pli/ms/sutta/mn/mn0018.html>English</a><p>From: <label class=translator-toggle><input checked class=toggle-input id=toggle-sv type=checkbox> <span class="toggle-label sv">SV theravada.ru</span></label><div class=flex-between><a href=/canon/ru/pli/ms/sutta/mn/mn0017.html>Previous</a><a href=/canon/ru/pli/ms/sutta/mn/mn0019.html>Next</a></div><p><div class=verse-container id=mn18:0.1><span>Majjhima Nikāya 18 </span><span class="translation sv">Мадджхима Никая 18 </span></div><p><div class=verse-container id=mn18:0.2><span class=big-bold>Madhupiṇḍikasutta </span><span class="translation sv">Медовик </span></div><p><div class=verse-container id=mn18:1.1><span>Evaṁ me sutaṁ—</span><span class="translation sv">Так я слышал. </span></div><p><div class=verse-container id=mn18:1.2><span>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><span class="translation sv">Однажды Благословенный проживал в стране Сакьев, в Капилаваттху, в парке Нигродхи. </span></div><p><div class=verse-container id=mn18:2.1><span>Atha kho bhagavā pubbaṇhasamayaṁ nivāsetvā pattacīvaramādāya kapilavatthuṁ piṇḍāya pāvisi. </span><span class="translation sv">И тогда, утром, Благословенный оделся, взял чашу и внешнее одеяние, и пошёл в Капилаваттху за подаяниями. </span></div><p><div class=verse-container id=mn18:2.2><span>Kapilavatthusmiṁ piṇḍāya caritvā pacchābhattaṁ piṇḍapātapaṭikkanto yena mahāvanaṁ tenupasaṅkami divāvihārāya. </span><span class="translation sv">Походив по Капилаваттху за подаяниями, вернувшись с хождения за подаяниями, после принятия пищи он отправился в Великий лес, </span></div><p><div class=verse-container id=mn18:2.3><span>Mahāvanaṁ ajjhogāhetvā beluvalaṭṭhikāya mūle divāvihāraṁ nisīdi. </span><span class="translation sv">чтобы провести там остаток дня, и, войдя в Великий лес, сел у подножья молодого дерева баиля, чтобы провести здесь остаток дня. </span></div><p><div class=verse-container id=mn18:3.1><span>Daṇḍapāṇipi kho sakko jaṅghāvihāraṁ anucaṅkamamāno anuvicaramāno yena mahāvanaṁ tenupasaṅkami. </span><span class="translation sv">Дандапани из клана Сакьев, ходивший и бродивший [тут и там] ради того, чтобы размяться, </span></div><p><div class=verse-container id=mn18:3.2><span>Mahāvanaṁ ajjhogāhetvā yena beluvalaṭṭhikā yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sv">также вошёл в Великий лес, и когда он вошёл в Великий лес, он подошёл к молодому дереву баиля, где находился Благословенный, и обменялся с ним приветствиями. </span></div><p><div class=verse-container id=mn18:3.3><span>Sammodanīyaṁ kathaṁ sāraṇīyaṁ vītisāretvā daṇḍamolubbha ekamantaṁ aṭṭhāsi. Ekamantaṁ ṭhito kho daṇḍapāṇi sakko bhagavantaṁ etadavoca: </span><span class="translation sv">После обмена вежливыми приветствиями и любезностями он встал рядом, опираясь на свою трость, и спросил Благословенного: </span></div><p><div class=verse-container id=mn18:3.4><span>“kiṁvādī samaṇo kimakkhāyī”ti? </span><span class="translation sv">– Что отшельник утверждает, что он провозглашает? </span></div><p><div class=verse-container id=mn18:4.1><span>“Yathāvādī kho, āvuso, sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati, yathā ca pana kāmehi visaṁyuttaṁ viharantaṁ taṁ brāhmaṇaṁ akathaṅkathiṁ chinnakukkuccaṁ bhavābhave vītataṇhaṁ saññā nānusenti—</span><span class="translation sv">– Друг, я утверждаю и провозглашаю [своё учение] так, что никто не ссорится ни с кем в [этом] мире с его божествами, Марами, Брахмами, в этом поколении с его жрецами и отшельниками, князьями и [простыми] людьми. [Утверждаю и провозглашаю] так, что в брахмане, который пребывает отделённым от чувственных удовольствий, нет более предрасположенности к восприятиям, [и он пребывает] без замешательства, устранив беспокойство, [пребывает] свободным от жажды к какому-либо существованию. </span></div><p><div class=verse-container id=mn18:4.2><span>evaṁvādī kho ahaṁ, āvuso, evamakkhāyī”ti. </span><span class="translation sv">Вот что я утверждаю и что провозглашаю. </span></div><p><div class=verse-container id=mn18:5.1><span>Evaṁ vutte, daṇḍapāṇi sakko sīsaṁ okampetvā, jivhaṁ nillāḷetvā, tivisākhaṁ nalāṭikaṁ nalāṭe vuṭṭhāpetvā daṇḍamolubbha pakkāmi. </span><span class="translation sv">Когда так было сказано, Дандапани из клана Сакьев потряс головой, высунул язык, поднял брови так, что на лбу появились три складки. Затем он ушёл, опираясь на свою трость. </span></div><p><div class=verse-container id=mn18:6.1><span>Atha kho bhagavā sāyanhasamayaṁ paṭisallānā vuṭṭhito yena nigrodhārāmo tenupasaṅkami; upasaṅkamitvā paññatte āsane nisīdi. </span><span class="translation sv">И затем, вечером, Благословенный вышел из медитации и отправился в парк Нигродхи, где сел на подготовленное для него сиденье </span></div><p><div class=verse-container id=mn18:6.2><span>Nisajja kho bhagavā bhikkhū āmantesi: </span><span class="translation sv">и рассказал монахам обо всём, что произошло. </span></div><p><div class=verse-container id=mn18:6.3><span>“idhāhaṁ, bhikkhave, pubbaṇhasamayaṁ nivāsetvā pattacīvaramādāya kapilavatthuṁ piṇḍāya pāvisiṁ. </span></div><p><div class=verse-container id=mn18:6.4><span>Kapilavatthusmiṁ piṇḍāya caritvā pacchābhattaṁ piṇḍapātapaṭikkanto yena mahāvanaṁ tenupasaṅkamiṁ divāvihārāya. </span></div><p><div class=verse-container id=mn18:6.5><span>Mahāvanaṁ ajjhogāhetvā beluvalaṭṭhikāya mūle divāvihāraṁ nisīdiṁ. </span></div><p><div class=verse-container id=mn18:6.6><span>Daṇḍapāṇipi kho, bhikkhave, sakko jaṅghāvihāraṁ anucaṅkamamāno anuvicaramāno yena mahāvanaṁ tenupasaṅkami. </span></div><p><div class=verse-container id=mn18:6.7><span>Mahāvanaṁ ajjhogāhetvā yena beluvalaṭṭhikā yenāhaṁ tenupasaṅkami; upasaṅkamitvā mayā saddhiṁ sammodi. </span></div><p><div class=verse-container id=mn18:6.8><span>Sammodanīyaṁ kathaṁ sāraṇīyaṁ vītisāretvā daṇḍamolubbha ekamantaṁ aṭṭhāsi. Ekamantaṁ ṭhito kho, bhikkhave, daṇḍapāṇi sakko maṁ etadavoca: </span></div><p><div class=verse-container id=mn18:6.9><span>‘kiṁvādī samaṇo kimakkhāyī’ti? </span></div><p><div class=verse-container id=mn18:6.10><span>Evaṁ vutte, ahaṁ, bhikkhave, daṇḍapāṇiṁ sakkaṁ etadavocaṁ: </span></div><p><div class=verse-container id=mn18:6.11><span>‘yathāvādī kho, āvuso, sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati, yathā ca pana kāmehi visaṁyuttaṁ viharantaṁ taṁ brāhmaṇaṁ akathaṅkathiṁ chinnakukkuccaṁ bhavābhave vītataṇhaṁ saññā nānusenti—</span></div><p><div class=verse-container id=mn18:6.12><span>evaṁvādī kho ahaṁ, āvuso, evamakkhāyī’ti. </span></div><p><div class=verse-container id=mn18:6.13><span>Evaṁ vutte, bhikkhave, daṇḍapāṇi sakko sīsaṁ okampetvā, jivhaṁ nillāḷetvā, tivisākhaṁ nalāṭikaṁ nalāṭe vuṭṭhāpetvā daṇḍamolubbha pakkāmī”ti. </span></div><p><div class=verse-container id=mn18:6.14><span>Evaṁ vutte, aññataro bhikkhu bhagavantaṁ etadavoca: </span><span class="translation sv">Тогда один монах спросил Благословенного: </span></div><p><div class=verse-container id=mn18:7.1><span>“kiṁvādī pana, bhante, bhagavā sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati? </span><span class="translation sv">– Но, уважаемый, как Благословенный утверждает и провозглашает [своё учение] так, что никто не ссорится ни с кем в [этом] мире с его божествами, Марами, Брахмами, в этом поколении с его жрецами и отшельниками, князьями и [простыми] людьми? </span></div><p><div class=verse-container id=mn18:7.2><span>Kathañca pana, bhante, bhagavantaṁ kāmehi visaṁyuttaṁ viharantaṁ taṁ brāhmaṇaṁ akathaṅkathiṁ chinnakukkuccaṁ bhavābhave vītataṇhaṁ saññā nānusentī”ti? </span><span class="translation sv">– Как Благословенный утверждает и провозглашает так, что в брахмане, который пребывает отделённым от чувственных удовольствий, нет более предрасположенности к восприятиям, [и он пребывает] без замешательства, устранив беспокойство, [пребывает] свободным от жажды к какому-либо существованию? </span></div><p><div class=verse-container id=mn18:8.1><span>“Yatonidānaṁ, bhikkhu, purisaṁ papañcasaññāsaṅkhā samudācaranti. </span><span class="translation sv">– Монах, что касается источника, посредством которого восприятия и идеи, [рождённые] умственным разрастанием, осаждают человека: </span></div><p><div class=verse-container id=mn18:8.2><span>Ettha ce natthi abhinanditabbaṁ abhivaditabbaṁ ajjhositabbaṁ. </span><span class="translation sv">если нет никаких восхищений, одобрения, удержания – </span></div><p><div class=verse-container id=mn18:8.3><span>Esevanto rāgānusayānaṁ, esevanto paṭighānusayānaṁ, esevanto diṭṭhānusayānaṁ, esevanto vicikicchānusayānaṁ, esevanto mānānusayānaṁ, esevanto bhavarāgānusayānaṁ, esevanto avijjānusayānaṁ, esevanto daṇḍādānasatthādānakalahaviggahavivādatuvaṁtuvaṁpesuññamusāvādānaṁ. </span><span class="translation sv">это конец скрытой склонности к жажде, скрытой склонности к злобе, скрытой склонности к воззрениям, скрытой склонности к сомнению, скрытой склонности к самомнению, скрытой склонности к жажде существования, скрытой склонности к неведению. Это – конец использованию дубин и оружия, перебранкам, ссорам, обвинениям, злобным словам, лживым речам. </span></div><p><div class=verse-container id=mn18:8.4><span>Etthete pāpakā akusalā dhammā aparisesā nirujjhantī”ti. </span><span class="translation sv">Здесь эти плохие, неблагие состояния прекращаются без остатка. </span></div><p><div class=verse-container id=mn18:9.1><span>Idamavoca bhagavā. </span><span class="translation sv">Так сказал Благословенный. </span></div><p><div class=verse-container id=mn18:9.2><span>Idaṁ vatvāna sugato uṭṭhāyāsanā vihāraṁ pāvisi. </span><span class="translation sv">Сказав так, Высочайший поднялся со своего сиденья и ушёл в свою хижину. </span></div><p><div class=verse-container id=mn18:10.1><span>Atha kho tesaṁ bhikkhūnaṁ acirapakkantassa bhagavato etadahosi: </span><span class="translation sv">И вскоре после того, как Благословенный ушёл, монахи стали обсуждать: </span></div><p><div class=verse-container id=mn18:10.2><span>“idaṁ kho no, āvuso, bhagavā saṅkhittena uddesaṁ uddisitvā, vitthārena atthaṁ avibhajitvā, uṭṭhāyāsanā vihāraṁ paviṭṭho: </span><span class="translation sv">– Итак, друзья, Благословенный поднялся со своего сиденья и ушёл в свою хижину после того, как высказал краткое утверждение, не дав подробного объяснения значения. </span></div><p><div class=verse-container id=mn18:10.3><span>‘yatonidānaṁ, bhikkhu, purisaṁ papañcasaññāsaṅkhā samudācaranti. </span></div><p><div class=verse-container id=mn18:10.4><span>Ettha ce natthi abhinanditabbaṁ abhivaditabbaṁ ajjhositabbaṁ. </span></div><p><div class=verse-container id=mn18:10.5><span>Esevanto rāgānusayānaṁ …pe… </span></div><p><div class=verse-container id=mn18:10.6><span>etthete pāpakā akusalā dhammā aparisesā nirujjhantī’ti. </span></div><p><div class=verse-container id=mn18:10.7><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti? </span><span class="translation sv">Кто сможет объяснить краткое утверждение Благословенного подробно?</span></div><p><div class=verse-container id=mn18:10.8><span>Atha kho tesaṁ bhikkhūnaṁ etadahosi: </span><span class="translation sv">Затем монахи подумали: </span></div><p><div class=verse-container id=mn18:10.9><span>“ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ. </span><span class="translation sv">«Достопочтенный Махакаччана восхваляем Учителем и уважаем его мудрыми товарищами по святой жизни. </span></div><p><div class=verse-container id=mn18:10.10><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sv">Он может подробно объяснить значение краткого утверждения Благословенного. </span></div><p><div class=verse-container id=mn18:10.11><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā”ti. </span><span class="translation sv">то, если мы отправимся к нему и спросим его о значении этого?» </span></div><p><div class=verse-container id=mn18:11.1><span>Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu. </span><span class="translation sv">И тогда монахи отправились к достопочтенному Махакаччане и обменялись с ним приветствиями. </span></div><p><div class=verse-container id=mn18:11.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ: </span><span class="translation sv">После обмена вежливыми приветствиями и любезностями они сели рядом и рассказали ему обо всём случившемся, добавив: </span></div><p><div class=verse-container id=mn18:11.3><span>“idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn18:11.4><span>‘yatonidānaṁ, bhikkhu, purisaṁ papañcasaññāsaṅkhā samudācaranti. </span></div><p><div class=verse-container id=mn18:11.5><span>Ettha ce natthi abhinanditabbaṁ abhivaditabbaṁ ajjhositabbaṁ. </span></div><p><div class=verse-container id=mn18:11.6><span>Esevanto rāgānusayānaṁ …pe… </span></div><p><div class=verse-container id=mn18:11.7><span>etthete pāpakā akusalā dhammā aparisesā nirujjhantī’ti. </span></div><p><div class=verse-container id=mn18:11.8><span>Tesaṁ no, āvuso kaccāna, amhākaṁ acirapakkantassa bhagavato etadahosi: </span></div><p><div class=verse-container id=mn18:11.9><span>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn18:11.10><span>“yatonidānaṁ, bhikkhu, purisaṁ papañcasaññāsaṅkhā samudācaranti. </span></div><p><div class=verse-container id=mn18:11.11><span>Ettha ce natthi abhinanditabbaṁ abhivaditabbaṁ ajjhositabbaṁ. </span></div><p><div class=verse-container id=mn18:11.12><span>Esevanto rāgānusayānaṁ …pe… </span></div><p><div class=verse-container id=mn18:11.13><span>etthete pāpakā akusalā dhammā aparisesā nirujjhantī”’ti. </span></div><p><div class=verse-container id=mn18:11.14><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyāti? </span></div><p><div class=verse-container id=mn18:11.15><span>Tesaṁ no, āvuso kaccāna, amhākaṁ etadahosi: </span></div><p><div class=verse-container id=mn18:11.16><span>‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span></div><p><div class=verse-container id=mn18:11.17><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti. </span></div><p><div class=verse-container id=mn18:11.18><span>Vibhajatāyasmā mahākaccāno”ti. </span><span class="translation sv">– Пусть достопочтенный Махакаччана объяснит нам».</span></div><p><div class=verse-container id=mn18:12.1><span>“Seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ, atikkamma khandhaṁ, sākhāpalāse sāraṁ pariyesitabbaṁ maññeyya; </span><span class="translation sv">[Тот ответил]: – Друзья, это как если бы человеку понадобилась сердцевина дерева, он бы искал сердцевину дерева, бродил в поисках сердцевины дерева, и прошёл бы мимо корней и ствола, думая, что сердцевину великого дерева с сердцевиной нужно искать среди ветвей и листьев. </span></div><p><div class=verse-container id=mn18:12.2><span>evaṁsampadamidaṁ āyasmantānaṁ satthari sammukhībhūte, taṁ bhagavantaṁ atisitvā, amhe etamatthaṁ paṭipucchitabbaṁ maññatha. </span><span class="translation sv">Так и с вами, достопочтенные: вы сидели лицом к лицу с Учителем, но прошли мимо Благословенного, думая, что о значении нужно спрашивать меня. </span></div><p><div class=verse-container id=mn18:12.3><span>So hāvuso, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto, vattā pavattā, atthassa ninnetā, amatassa dātā, dhammassāmī tathāgato. </span><span class="translation sv">Ведь зная, Благословенный знает; видя, он видит; он стал видением, он стал знанием, он стал Дхаммой, он стал святым. Это он – разъяснитель, глашатай, толкователь значения, даритель Бессмертного, властелин Дхаммы, Татхагата. </span></div><p><div class=verse-container id=mn18:12.4><span>So ceva panetassa kālo ahosi, yaṁ bhagavantaṁyeva etamatthaṁ paṭipuccheyyātha. </span><span class="translation sv">В тот момент вам следовало спросить у Благословенного о значении. </span></div><p><div class=verse-container id=mn18:12.5><span>Yathā vo bhagavā byākareyya tathā naṁ dhāreyyāthā”ti. </span><span class="translation sv">То, как он объяснил бы это, так вы это бы и запомнили. </span></div><p><div class=verse-container id=mn18:13.1><span>“Addhāvuso kaccāna, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto, vattā pavattā, atthassa ninnetā, amatassa dātā, dhammassāmī tathāgato. </span><span class="translation sv">– Вне сомнений, друг Каччана, зная, Благословенный знает; видя, он видит; он стал видением, он стал знанием, он стал Дхаммой, он стал святым. Это он – разъяснитель, глашатай, толкователь значения, даритель Бессмертного, властелин Дхаммы, Татхагата. </span></div><p><div class=verse-container id=mn18:13.2><span>So ceva panetassa kālo ahosi, yaṁ bhagavantaṁyeva etamatthaṁ paṭipuccheyyāma. </span><span class="translation sv">В тот момент нам следовало спросить у Благословенного о значении, </span></div><p><div class=verse-container id=mn18:13.3><span>Yathā no bhagavā byākareyya tathā naṁ dhāreyyāma. </span><span class="translation sv">и то, как он объяснил бы это, так мы это бы и запомнили. </span></div><p><div class=verse-container id=mn18:13.4><span>Api cāyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, </span><span class="translation sv">Но всё же достопочтенный Махакаччана восхваляем Учителем и почитаем его мудрыми товарищами по святой жизни. </span></div><p><div class=verse-container id=mn18:13.5><span>pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sv">Достопочтенный Махакаччана сможет подробно разъяснить значение этого краткого утверждения, которое вкратце было дано Благословенным без подробного разъяснения значения. </span></div><p><div class=verse-container id=mn18:13.6><span>Vibhajatāyasmā mahākaccāno agaruṁ katvā”ti. </span><span class="translation sv">Пусть достопочтенный Махакаччана не увидит в этом беспокойства и даст разъяснение. </span></div><p><div class=verse-container id=mn18:14.1><span>“Tena hāvuso, suṇātha, sādhukaṁ manasikarotha, bhāsissāmī”ti. </span><span class="translation sv">– В таком случае, друзья, слушайте внимательно то, что я скажу. </span></div><p><div class=verse-container id=mn18:14.2><span>“Evamāvuso”ti kho te bhikkhū āyasmato mahākaccānassa paccassosuṁ. </span><span class="translation sv">– Да, друг, – ответили монахи. </span></div><p><div class=verse-container id=mn18:14.3><span>Āyasmā mahākaccāno etadavoca: </span><span class="translation sv">Достопочтенный Махакаччана сказал следующее: </span></div><p><div class=verse-container id=mn18:15.1><span>“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sv">Друзья, когда Благословенный поднялся со своего сиденья и ушёл в своё жилище, высказав краткое утверждение, но не дав подробного разъяснения значения, то есть: </span></div><p><div class=verse-container id=mn18:15.2><span>‘yatonidānaṁ, bhikkhu, purisaṁ papañcasaññāsaṅkhā samudācaranti. </span><span class="translation sv">«Монах, что касается источника, посредством которого восприятия и идеи, [рождённые] умственным разрастанием, осаждают человека: </span></div><p><div class=verse-container id=mn18:15.3><span>Ettha ce natthi abhinanditabbaṁ abhivaditabbaṁ ajjhositabbaṁ, esevanto rāgānusayānaṁ …pe… </span><span class="translation sv">если нет никаких восхищений, одобрения, удержания – это конец скрытой склонности к жажде, скрытой склонности к злобе, скрытой склонности к воззрениям, скрытой склонности к сомнению, скрытой склонности к самомнению, скрытой склонности к жажде существования, скрытой склонности к неведению. Это – конец использованию дубин и оружия, перебранкам, ссорам, обвинениям, злобным словам, лживым речам. </span></div><p><div class=verse-container id=mn18:15.4><span>etthete pāpakā akusalā dhammā aparisesā nirujjhantī’ti, imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi—</span><span class="translation sv">Здесь эти плохие, неблагие состояния прекращаются без остатка», то вот как я понимаю подробное значение этого: </span></div><p><div class=verse-container id=mn18:16.1><span>Cakkhuñcāvuso, paṭicca rūpe ca uppajjati cakkhuviññāṇaṁ, tiṇṇaṁ saṅgati phasso, phassapaccayā vedanā, yaṁ vedeti taṁ sañjānāti, yaṁ sañjānāti taṁ vitakketi, yaṁ vitakketi taṁ papañceti, yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu cakkhuviññeyyesu rūpesu. </span><span class="translation sv">В зависимости от глаза и форм возникает сознание глаза. Встреча [этих] трёх – это контакт. С контактом как условием имеет место чувство. То, что человек чувствует, то он воспринимает. То, что он воспринимает, об этом он и думает. То, о чём он думает, то и умственно разрастается. Когда в качестве источника есть то, что умственно разрослось, [то тогда] восприятия и идеи, [рождённые] умственным разрастанием, осаждают человека в отношении форм, познаваемых глазом, в прошлом, будущем, и настоящем. </span></div><p><div class=verse-container id=mn18:16.2><span>Sotañcāvuso, paṭicca sadde ca uppajjati sotaviññāṇaṁ …pe… </span><span class="translation sv">В зависимости от уха и звуков… </span></div><p><div class=verse-container id=mn18:16.3><span>ghānañcāvuso, paṭicca gandhe ca uppajjati ghānaviññāṇaṁ …pe… </span><span class="translation sv">В зависимости от носа и запахов… </span></div><p><div class=verse-container id=mn18:16.4><span>jivhañcāvuso, paṭicca rase ca uppajjati jivhāviññāṇaṁ …pe… </span><span class="translation sv">В зависимости от языка и вкусов… </span></div><p><div class=verse-container id=mn18:16.5><span>kāyañcāvuso, paṭicca phoṭṭhabbe ca uppajjati kāyaviññāṇaṁ …pe… </span><span class="translation sv">В зависимости от тела и осязаемых вещей…</span></div><p><div class=verse-container id=mn18:16.6><span>manañcāvuso, paṭicca dhamme ca uppajjati manoviññāṇaṁ, tiṇṇaṁ saṅgati phasso, phassapaccayā vedanā, yaṁ vedeti taṁ sañjānāti, yaṁ sañjānāti taṁ vitakketi, yaṁ vitakketi taṁ papañceti, yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu manoviññeyyesu dhammesu. </span><span class="translation sv">В зависимости от ума и умственных феноменов возникает сознание ума. Встреча [этих] трёх – это контакт. С контактом как условием имеет место чувство. То, что человек чувствует, то он воспринимает. То, что он воспринимает, об этом он и думает. То, о чём он думает, то и умственно разрастается. Когда в качестве источника есть то, что умственно разрослось, [то тогда] восприятия и идеи, [рождённые] умственным разрастанием, осаждают человека в отношении умственных феноменов, познаваемых умом, в прошлом, будущем, и настоящем. </span></div><p><div class=verse-container id=mn18:17.1><span>So vatāvuso, cakkhusmiṁ sati rūpe sati cakkhuviññāṇe sati phassapaññattiṁ paññāpessatīti—ṭhānametaṁ vijjati. </span><span class="translation sv">Когда есть глаз, форма, сознание глаза, то можно указать на проявление контакта. </span></div><p><div class=verse-container id=mn18:17.2><span>Phassapaññattiyā sati vedanāpaññattiṁ paññāpessatīti—ṭhānametaṁ vijjati. </span><span class="translation sv">Когда есть проявление контакта, то можно указать на проявление чувства. </span></div><p><div class=verse-container id=mn18:17.3><span>Vedanāpaññattiyā sati saññāpaññattiṁ paññāpessatīti—ṭhānametaṁ vijjati. </span><span class="translation sv">Когда есть проявление чувства, то можно указать на проявление восприятия. </span></div><p><div class=verse-container id=mn18:17.4><span>Saññāpaññattiyā sati vitakkapaññattiṁ paññāpessatīti—ṭhānametaṁ vijjati. </span><span class="translation sv">Когда есть проявление восприятия, то можно указать на проявление обдумывания. </span></div><p><div class=verse-container id=mn18:17.5><span>Vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti—ṭhānametaṁ vijjati. </span><span class="translation sv">Когда есть проявление обдумывания, то можно указать на проявление осаждения восприятиями и идеями, [рождёнными] умственным разрастанием. </span></div><p><div class=verse-container id=mn18:17.6><span>So vatāvuso, sotasmiṁ sati sadde sati …pe… </span><span class="translation sv">Когда есть ухо, звук, сознание уха… </span></div><p><div class=verse-container id=mn18:17.7><span>ghānasmiṁ sati gandhe sati …pe… </span><span class="translation sv">Когда есть нос, запах, сознание носа… </span></div><p><div class=verse-container id=mn18:17.8><span>jivhāya sati rase sati …pe… </span><span class="translation sv">Когда есть язык, вкус, сознание языка… </span></div><p><div class=verse-container id=mn18:17.9><span>kāyasmiṁ sati phoṭṭhabbe sati …pe… </span><span class="translation sv">Когда есть тело, осязаемая вещь, сознание тела…</span></div><p><div class=verse-container id=mn18:17.10><span>manasmiṁ sati dhamme sati manoviññāṇe sati phassapaññattiṁ paññāpessatīti—ṭhānametaṁ vijjati. </span><span class="translation sv">Когда есть ум, умственный феномен, сознание ума… </span></div><p><div class=verse-container id=mn18:17.11><span>Phassapaññattiyā sati vedanāpaññattiṁ paññāpessatīti—ṭhānametaṁ vijjati. </span></div><p><div class=verse-container id=mn18:17.12><span>Vedanāpaññattiyā sati saññāpaññattiṁ paññāpessatīti—ṭhānametaṁ vijjati. </span></div><p><div class=verse-container id=mn18:17.13><span>Saññāpaññattiyā sati vitakkapaññattiṁ paññāpessatīti—ṭhānametaṁ vijjati. </span></div><p><div class=verse-container id=mn18:17.14><span>Vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti—ṭhānametaṁ vijjati. </span><span class="translation sv">Когда есть проявление обдумывания, то можно указать на проявление осаждения восприятиями и идеями, [рождёнными] умственным разрастанием. </span></div><p><div class=verse-container id=mn18:18.1><span>So vatāvuso, cakkhusmiṁ asati rūpe asati cakkhuviññāṇe asati phassapaññattiṁ paññāpessatīti—netaṁ ṭhānaṁ vijjati. </span><span class="translation sv">Когда нет глаза, нет формы, нет сознания глаза, то невозможно указать на проявление контакта. </span></div><p><div class=verse-container id=mn18:18.2><span>Phassapaññattiyā asati vedanāpaññattiṁ paññāpessatīti—netaṁ ṭhānaṁ vijjati. </span><span class="translation sv">Когда нет проявления контакта, то невозможно указать на проявление чувства. </span></div><p><div class=verse-container id=mn18:18.3><span>Vedanāpaññattiyā asati saññāpaññattiṁ paññāpessatīti—netaṁ ṭhānaṁ vijjati. </span><span class="translation sv">Когда нет проявления чувства, то невозможно указать на проявление восприятия. </span></div><p><div class=verse-container id=mn18:18.4><span>Saññāpaññattiyā asati vitakkapaññattiṁ paññāpessatīti—netaṁ ṭhānaṁ vijjati. </span><span class="translation sv">Когда нет проявления восприятия, то невозможно указать на проявление обдумывания. </span></div><p><div class=verse-container id=mn18:18.5><span>Vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti—netaṁ ṭhānaṁ vijjati. </span><span class="translation sv">Когда нет проявления обдумывания, то невозможно указать на проявление осаждения восприятиями и идеями, [рождёнными] умственным разрастанием. </span></div><p><div class=verse-container id=mn18:18.6><span>So vatāvuso, sotasmiṁ asati sadde asati …pe… </span><span class="translation sv">Когда нет уха… </span></div><p><div class=verse-container id=mn18:18.7><span>ghānasmiṁ asati gandhe asati …pe… </span><span class="translation sv">Когда нет носа… </span></div><p><div class=verse-container id=mn18:18.8><span>jivhāya asati rase asati …pe… </span><span class="translation sv">Когда нет языка…</span></div><p><div class=verse-container id=mn18:18.9><span>kāyasmiṁ asati phoṭṭhabbe asati …pe… </span><span class="translation sv">Когда нет тела… </span></div><p><div class=verse-container id=mn18:18.10><span>manasmiṁ asati dhamme asati manoviññāṇe asati phassapaññattiṁ paññāpessatīti—netaṁ ṭhānaṁ vijjati. </span><span class="translation sv">Когда нет ума, нет умственного феномена, нет сознания ума…</span></div><p><div class=verse-container id=mn18:18.11><span>Phassapaññattiyā asati vedanāpaññattiṁ paññāpessatīti—netaṁ ṭhānaṁ vijjati. </span></div><p><div class=verse-container id=mn18:18.12><span>Vedanāpaññattiyā asati saññāpaññattiṁ paññāpessatīti—netaṁ ṭhānaṁ vijjati. </span></div><p><div class=verse-container id=mn18:18.13><span>Saññāpaññattiyā asati vitakkapaññattiṁ paññāpessatīti—netaṁ ṭhānaṁ vijjati. </span></div><p><div class=verse-container id=mn18:18.14><span>Vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti—netaṁ ṭhānaṁ vijjati. </span><span class="translation sv">Когда нет проявления обдумывания, то невозможно указать на проявление осаждения восприятиями и идеями, [рождёнными] умственным разрастанием. </span></div><p><div class=verse-container id=mn18:19.1><span>Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sv">Друзья, когда Благословенный поднялся со своего сиденья и ушёл в своё жилище, высказав краткое утверждение, но не дав подробного разъяснения, то есть: «Монах, что касается источника, посредством которого восприятия и идеи, [рождённые] умственным разрастанием, осаждают человека: если нет никаких восхищений, одобрения, удержания, – это конец скрытой склонности к жажде, скрытой склонности к злобе, скрытой склонности к воззрениям, скрытой склонности к сомнению, скрытой склонности к самомнению, скрытой склонности к жажде существовать, скрытой склонности к неведению. Это – конец использованию дубин и оружия, перебранкам, ссорам, обвинениям, злобным словам, лживым речам. Здесь эти плохие, неблагие состояния прекращаются без остатка» – то вот как я понимаю подробное значение этого краткого утверждения. </span></div><p><div class=verse-container id=mn18:19.2><span>‘yatonidānaṁ, bhikkhu, purisaṁ papañcasaññāsaṅkhā samudācaranti ettha ce natthi abhinanditabbaṁ abhivaditabbaṁ ajjhositabbaṁ esevanto rāgānusayānaṁ …pe… </span></div><p><div class=verse-container id=mn18:19.3><span>etthete pāpakā akusalā dhammā aparisesā nirujjhantī’ti, imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi. </span></div><p><div class=verse-container id=mn18:19.4><span>Ākaṅkhamānā ca pana tumhe āyasmanto bhagavantaṁyeva upasaṅkamitvā etamatthaṁ paṭipuccheyyātha. </span><span class="translation sv">Теперь, друзья, если хотите, отправляйтесь к Благословенному и спросите его о значении этого. </span></div><p><div class=verse-container id=mn18:19.5><span>Yathā vo bhagavā byākaroti tathā naṁ dhāreyyāthā”ti. </span><span class="translation sv">То, как Благословенный объяснит, так вам и следует это запомнить. </span></div><p><div class=verse-container id=mn18:20.1><span>Atha kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sv">И тогда монахи, довольные и обрадованные словами достопочтенного Махакаччаны, встали со своих сидений и отправились к Благословенному. Поклонившись ему, они сели рядом и рассказали Благословенному обо всём, что произошло, добавив: </span></div><p><div class=verse-container id=mn18:20.2><span>“yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sv">«И тогда, уважаемый, мы отправились к достопочтенному Махакаччане и спросили его о значении…</span></div><p><div class=verse-container id=mn18:20.3><span>‘yatonidānaṁ, bhikkhu, purisaṁ papañcasaññāsaṅkhā samudācaranti. </span></div><p><div class=verse-container id=mn18:20.4><span>Ettha ce natthi abhinanditabbaṁ abhivaditabbaṁ ajjhositabbaṁ. </span></div><p><div class=verse-container id=mn18:20.5><span>Esevanto rāgānusayānaṁ …pe… </span></div><p><div class=verse-container id=mn18:20.6><span>etthete pāpakā akusalā dhammā aparisesā nirujjhantī’ti. </span></div><p><div class=verse-container id=mn18:20.7><span>Tesaṁ no, bhante, amhākaṁ acirapakkantassa bhagavato etadahosi: </span></div><p><div class=verse-container id=mn18:20.8><span>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn18:20.9><span>“yatonidānaṁ, bhikkhu, purisaṁ papañcasaññāsaṅkhā samudācaranti. </span></div><p><div class=verse-container id=mn18:20.10><span>Ettha ce natthi abhinanditabbaṁ abhivaditabbaṁ ajjhositabbaṁ. </span></div><p><div class=verse-container id=mn18:20.11><span>Esevanto rāgānusayānaṁ, esevanto paṭighānusayānaṁ, esevanto diṭṭhānusayānaṁ, esevanto vicikicchānusayānaṁ, esevanto mānānusayānaṁ, esevanto bhavarāgānusayānaṁ, esevanto avijjānusayānaṁ, esevanto daṇḍādānasatthādānakalahaviggahavivādatuvaṁtuvaṁpesuññamusāvādānaṁ. </span></div><p><div class=verse-container id=mn18:20.12><span>Etthete pāpakā akusalā dhammā aparisesā nirujjhantī”ti. </span></div><p><div class=verse-container id=mn18:20.13><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? </span></div><p><div class=verse-container id=mn18:20.14><span>Tesaṁ no, bhante, amhākaṁ etadahosi: </span></div><p><div class=verse-container id=mn18:20.15><span>‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ, yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti. </span></div><p><div class=verse-container id=mn18:20.16><span>Atha kho mayaṁ, bhante, yenāyasmā mahākaccāno tenupasaṅkamimha; upasaṅkamitvā āyasmantaṁ mahākaccānaṁ etamatthaṁ paṭipucchimha. </span></div><p><div class=verse-container id=mn18:20.17><span>Tesaṁ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti. </span><span class="translation sv">Достопочтенный Махакаччана объяснил значение в таких-то терминах, утверждениях и формулировках. </span></div><p><div class=verse-container id=mn18:21.1><span>“Paṇḍito, bhikkhave, mahākaccāno; mahāpañño, bhikkhave, mahākaccāno. </span><span class="translation sv">– Махакаччана мудр, монахи, Махакаччана наделён великой мудростью. </span></div><p><div class=verse-container id=mn18:21.2><span>Mañcepi tumhe, bhikkhave, etamatthaṁ paṭipuccheyyātha, ahampi taṁ evamevaṁ byākareyyaṁ yathā taṁ mahākaccānena byākataṁ. </span><span class="translation sv">Если бы вы спросили меня о значении этого, то я бы объяснил точно также, как это объяснил Махакаччана. </span></div><p><div class=verse-container id=mn18:21.3><span>Eso cevetassa attho. Evañca naṁ dhārethā”ti. </span><span class="translation sv">Таково значение этого, и именно так вам следует запомнить это. </span></div><p><div class=verse-container id=mn18:22.1><span>Evaṁ vutte, āyasmā ānando bhagavantaṁ etadavoca: </span><span class="translation sv">Когда так было сказано, достопочтенный Ананда сказал Благословенному: </span></div><p><div class=verse-container id=mn18:22.2><span>“seyyathāpi, bhante, puriso jighacchādubbalyapareto madhupiṇḍikaṁ adhigaccheyya, so yato yato sāyeyya, labhetheva sādurasaṁ asecanakaṁ. </span><span class="translation sv">– Уважаемый, подобно тому, как если бы человек, изнуряемый голодом и слабостью, наткнулся бы на медовик, и с какой бы стороны он его не попробовал, он открыл бы для себя сладкий восхитительный вкус, – </span></div><p><div class=verse-container id=mn18:22.3><span>Evameva kho, bhante, cetaso bhikkhu dabbajātiko, yato yato imassa dhammapariyāyassa paññāya atthaṁ upaparikkheyya, labhetheva attamanataṁ, labhetheva cetaso pasādaṁ. </span><span class="translation sv">точно также, уважаемый, какую бы часть значения этой беседы по Дхамме любой способный своим умом монах бы ни изучал мудростью, он нашёл бы для себя удовлетворение и уверенность ума. </span></div><p><div class=verse-container id=mn18:22.4><span>Ko nāmo ayaṁ, bhante, dhammapariyāyo”ti? </span><span class="translation sv">Уважаемый, как называется эта беседа по Дхамме?» </span></div><p><div class=verse-container id=mn18:22.5><span>“Tasmātiha tvaṁ, ānanda, imaṁ dhammapariyāyaṁ madhupiṇḍikapariyāyotveva naṁ dhārehī”ti. </span><span class="translation sv">– В таком случае, Ананда, ты можешь запомнить эту беседу по Дхамме как «Беседа о медовике». </span></div><p><div class=verse-container id=mn18:22.6><span>Idamavoca bhagavā. </span><span class="translation sv">Так сказал Благословенный. </span></div><p><div class=verse-container id=mn18:22.7><span>Attamano āyasmā ānando bhagavato bhāsitaṁ abhinandīti. </span><span class="translation sv">Достопочтенный Ананда был доволен и восхитился словами Благословенного.</span></div><p><div class=verse-container id=mn18:22.8><span>Madhupiṇḍikasuttaṁ niṭṭhitaṁ aṭṭhamaṁ. </span></div><div class=flex-between><a href=/canon/ru/pli/ms/sutta/mn/mn0017.html>Previous</a><a href=/canon/ru/pli/ms/sutta/mn/mn0019.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>