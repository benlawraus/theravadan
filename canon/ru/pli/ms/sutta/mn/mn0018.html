<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0018.html>Deutsch</a> , <a href=/canon/en/pli/ms/sutta/mn/mn0018.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0017.html>Previous</a><a href=/canon/ru/pli/ms/sutta/mn/mn0019.html>Next</a></div><p id=mn18:0.1><span class=root>Majjhima Nikāya 18 </span><br> <span class=sv>Мадджхима Никая 18 </span><br><p id=mn18:0.2><span class="root big-bold">Madhupiṇḍikasutta </span><br> <span class=sv>Медовик </span><br><p id=mn18:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn18:1.2><span class=root>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><br> <span class=sv>Однажды Благословенный проживал в стране Сакьев, в Капилаваттху, в парке Нигродхи. </span><br><p id=mn18:2.1><span class=root>Atha kho bhagavā pubbaṇhasamayaṁ nivāsetvā pattacīvaramādāya kapilavatthuṁ piṇḍāya pāvisi. </span><br> <span class=sv>И тогда, утром, Благословенный оделся, взял чашу и внешнее одеяние, и пошёл в Капилаваттху за подаяниями. </span><br><p id=mn18:2.2><span class=root>Kapilavatthusmiṁ piṇḍāya caritvā pacchābhattaṁ piṇḍapātapaṭikkanto yena mahāvanaṁ tenupasaṅkami divāvihārāya. </span><br> <span class=sv>Походив по Капилаваттху за подаяниями, вернувшись с хождения за подаяниями, после принятия пищи он отправился в Великий лес, </span><br><p id=mn18:2.3><span class=root>Mahāvanaṁ ajjhogāhetvā beluvalaṭṭhikāya mūle divāvihāraṁ nisīdi. </span><br> <span class=sv>чтобы провести там остаток дня, и, войдя в Великий лес, сел у подножья молодого дерева баиля, чтобы провести здесь остаток дня. </span><br><p id=mn18:3.1><span class=root>Daṇḍapāṇipi kho sakko jaṅghāvihāraṁ anucaṅkamamāno anuvicaramāno yena mahāvanaṁ tenupasaṅkami. </span><br> <span class=sv>Дандапани из клана Сакьев, ходивший и бродивший [тут и там] ради того, чтобы размяться, </span><br><p id=mn18:3.2><span class=root>Mahāvanaṁ ajjhogāhetvā yena beluvalaṭṭhikā yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sv>также вошёл в Великий лес, и когда он вошёл в Великий лес, он подошёл к молодому дереву баиля, где находился Благословенный, и обменялся с ним приветствиями. </span><br><p id=mn18:3.3><span class=root>Sammodanīyaṁ kathaṁ sāraṇīyaṁ vītisāretvā daṇḍamolubbha ekamantaṁ aṭṭhāsi. Ekamantaṁ ṭhito kho daṇḍapāṇi sakko bhagavantaṁ etadavoca: </span><br> <span class=sv>После обмена вежливыми приветствиями и любезностями он встал рядом, опираясь на свою трость, и спросил Благословенного: </span><br><p id=mn18:3.4><span class=root>“kiṁvādī samaṇo kimakkhāyī”ti? </span><br> <span class=sv>– Что отшельник утверждает, что он провозглашает? </span><br><p id=mn18:4.1><span class=root>“Yathāvādī kho, āvuso, sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati, yathā ca pana kāmehi visaṁyuttaṁ viharantaṁ taṁ brāhmaṇaṁ akathaṅkathiṁ chinnakukkuccaṁ bhavābhave vītataṇhaṁ saññā nānusenti—</span><br> <span class=sv>– Друг, я утверждаю и провозглашаю [своё учение] так, что никто не ссорится ни с кем в [этом] мире с его божествами, Марами, Брахмами, в этом поколении с его жрецами и отшельниками, князьями и [простыми] людьми. [Утверждаю и провозглашаю] так, что в брахмане, который пребывает отделённым от чувственных удовольствий, нет более предрасположенности к восприятиям, [и он пребывает] без замешательства, устранив беспокойство, [пребывает] свободным от жажды к какому-либо существованию. </span><br><p id=mn18:4.2><span class=root>evaṁvādī kho ahaṁ, āvuso, evamakkhāyī”ti. </span><br> <span class=sv>Вот что я утверждаю и что провозглашаю. </span><br><p id=mn18:5.1><span class=root>Evaṁ vutte, daṇḍapāṇi sakko sīsaṁ okampetvā, jivhaṁ nillāḷetvā, tivisākhaṁ nalāṭikaṁ nalāṭe vuṭṭhāpetvā daṇḍamolubbha pakkāmi. </span><br> <span class=sv>Когда так было сказано, Дандапани из клана Сакьев потряс головой, высунул язык, поднял брови так, что на лбу появились три складки. Затем он ушёл, опираясь на свою трость. </span><br><p id=mn18:6.1><span class=root>Atha kho bhagavā sāyanhasamayaṁ paṭisallānā vuṭṭhito yena nigrodhārāmo tenupasaṅkami; upasaṅkamitvā paññatte āsane nisīdi. </span><br> <span class=sv>И затем, вечером, Благословенный вышел из медитации и отправился в парк Нигродхи, где сел на подготовленное для него сиденье </span><br><p id=mn18:6.2><span class=root>Nisajja kho bhagavā bhikkhū āmantesi: </span><br> <span class=sv>и рассказал монахам обо всём, что произошло. </span><br><p id=mn18:6.3><span class=root>“idhāhaṁ, bhikkhave, pubbaṇhasamayaṁ nivāsetvā pattacīvaramādāya kapilavatthuṁ piṇḍāya pāvisiṁ. </span><br><p id=mn18:6.4><span class=root>Kapilavatthusmiṁ piṇḍāya caritvā pacchābhattaṁ piṇḍapātapaṭikkanto yena mahāvanaṁ tenupasaṅkamiṁ divāvihārāya. </span><br><p id=mn18:6.5><span class=root>Mahāvanaṁ ajjhogāhetvā beluvalaṭṭhikāya mūle divāvihāraṁ nisīdiṁ. </span><br><p id=mn18:6.6><span class=root>Daṇḍapāṇipi kho, bhikkhave, sakko jaṅghāvihāraṁ anucaṅkamamāno anuvicaramāno yena mahāvanaṁ tenupasaṅkami. </span><br><p id=mn18:6.7><span class=root>Mahāvanaṁ ajjhogāhetvā yena beluvalaṭṭhikā yenāhaṁ tenupasaṅkami; upasaṅkamitvā mayā saddhiṁ sammodi. </span><br><p id=mn18:6.8><span class=root>Sammodanīyaṁ kathaṁ sāraṇīyaṁ vītisāretvā daṇḍamolubbha ekamantaṁ aṭṭhāsi. Ekamantaṁ ṭhito kho, bhikkhave, daṇḍapāṇi sakko maṁ etadavoca: </span><br><p id=mn18:6.9><span class=root>‘kiṁvādī samaṇo kimakkhāyī’ti? </span><br><p id=mn18:6.10><span class=root>Evaṁ vutte, ahaṁ, bhikkhave, daṇḍapāṇiṁ sakkaṁ etadavocaṁ: </span><br><p id=mn18:6.11><span class=root>‘yathāvādī kho, āvuso, sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati, yathā ca pana kāmehi visaṁyuttaṁ viharantaṁ taṁ brāhmaṇaṁ akathaṅkathiṁ chinnakukkuccaṁ bhavābhave vītataṇhaṁ saññā nānusenti—</span><br><p id=mn18:6.12><span class=root>evaṁvādī kho ahaṁ, āvuso, evamakkhāyī’ti. </span><br><p id=mn18:6.13><span class=root>Evaṁ vutte, bhikkhave, daṇḍapāṇi sakko sīsaṁ okampetvā, jivhaṁ nillāḷetvā, tivisākhaṁ nalāṭikaṁ nalāṭe vuṭṭhāpetvā daṇḍamolubbha pakkāmī”ti. </span><br><p id=mn18:6.14><span class=root>Evaṁ vutte, aññataro bhikkhu bhagavantaṁ etadavoca: </span><br> <span class=sv>Тогда один монах спросил Благословенного: </span><br><p id=mn18:7.1><span class=root>“kiṁvādī pana, bhante, bhagavā sadevake loke samārake sabrahmake sassamaṇabrāhmaṇiyā pajāya sadevamanussāya na kenaci loke viggayha tiṭṭhati? </span><br> <span class=sv>– Но, уважаемый, как Благословенный утверждает и провозглашает [своё учение] так, что никто не ссорится ни с кем в [этом] мире с его божествами, Марами, Брахмами, в этом поколении с его жрецами и отшельниками, князьями и [простыми] людьми? </span><br><p id=mn18:7.2><span class=root>Kathañca pana, bhante, bhagavantaṁ kāmehi visaṁyuttaṁ viharantaṁ taṁ brāhmaṇaṁ akathaṅkathiṁ chinnakukkuccaṁ bhavābhave vītataṇhaṁ saññā nānusentī”ti? </span><br> <span class=sv>– Как Благословенный утверждает и провозглашает так, что в брахмане, который пребывает отделённым от чувственных удовольствий, нет более предрасположенности к восприятиям, [и он пребывает] без замешательства, устранив беспокойство, [пребывает] свободным от жажды к какому-либо существованию? </span><br><p id=mn18:8.1><span class=root>“Yatonidānaṁ, bhikkhu, purisaṁ papañcasaññāsaṅkhā samudācaranti. </span><br> <span class=sv>– Монах, что касается источника, посредством которого восприятия и идеи, [рождённые] умственным разрастанием, осаждают человека: </span><br><p id=mn18:8.2><span class=root>Ettha ce natthi abhinanditabbaṁ abhivaditabbaṁ ajjhositabbaṁ. </span><br> <span class=sv>если нет никаких восхищений, одобрения, удержания – </span><br><p id=mn18:8.3><span class=root>Esevanto rāgānusayānaṁ, esevanto paṭighānusayānaṁ, esevanto diṭṭhānusayānaṁ, esevanto vicikicchānusayānaṁ, esevanto mānānusayānaṁ, esevanto bhavarāgānusayānaṁ, esevanto avijjānusayānaṁ, esevanto daṇḍādānasatthādānakalahaviggahavivādatuvaṁtuvaṁpesuññamusāvādānaṁ. </span><br> <span class=sv>это конец скрытой склонности к жажде, скрытой склонности к злобе, скрытой склонности к воззрениям, скрытой склонности к сомнению, скрытой склонности к самомнению, скрытой склонности к жажде существования, скрытой склонности к неведению. Это – конец использованию дубин и оружия, перебранкам, ссорам, обвинениям, злобным словам, лживым речам. </span><br><p id=mn18:8.4><span class=root>Etthete pāpakā akusalā dhammā aparisesā nirujjhantī”ti. </span><br> <span class=sv>Здесь эти плохие, неблагие состояния прекращаются без остатка. </span><br><p id=mn18:9.1><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn18:9.2><span class=root>Idaṁ vatvāna sugato uṭṭhāyāsanā vihāraṁ pāvisi. </span><br> <span class=sv>Сказав так, Высочайший поднялся со своего сиденья и ушёл в свою хижину. </span><br><p id=mn18:10.1><span class=root>Atha kho tesaṁ bhikkhūnaṁ acirapakkantassa bhagavato etadahosi: </span><br> <span class=sv>И вскоре после того, как Благословенный ушёл, монахи стали обсуждать: </span><br><p id=mn18:10.2><span class=root>“idaṁ kho no, āvuso, bhagavā saṅkhittena uddesaṁ uddisitvā, vitthārena atthaṁ avibhajitvā, uṭṭhāyāsanā vihāraṁ paviṭṭho: </span><br> <span class=sv>– Итак, друзья, Благословенный поднялся со своего сиденья и ушёл в свою хижину после того, как высказал краткое утверждение, не дав подробного объяснения значения. </span><br><p id=mn18:10.3><span class=root>‘yatonidānaṁ, bhikkhu, purisaṁ papañcasaññāsaṅkhā samudācaranti. </span><br><p id=mn18:10.4><span class=root>Ettha ce natthi abhinanditabbaṁ abhivaditabbaṁ ajjhositabbaṁ. </span><br><p id=mn18:10.5><span class=root>Esevanto rāgānusayānaṁ …pe… </span><br><p id=mn18:10.6><span class=root>etthete pāpakā akusalā dhammā aparisesā nirujjhantī’ti. </span><br><p id=mn18:10.7><span class=root>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti? </span><br> <span class=sv>Кто сможет объяснить краткое утверждение Благословенного подробно?</span><br><p id=mn18:10.8><span class=root>Atha kho tesaṁ bhikkhūnaṁ etadahosi: </span><br> <span class=sv>Затем монахи подумали: </span><br><p id=mn18:10.9><span class=root>“ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ. </span><br> <span class=sv>«Достопочтенный Махакаччана восхваляем Учителем и уважаем его мудрыми товарищами по святой жизни. </span><br><p id=mn18:10.10><span class=root>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><br> <span class=sv>Он может подробно объяснить значение краткого утверждения Благословенного. </span><br><p id=mn18:10.11><span class=root>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā”ti. </span><br> <span class=sv>то, если мы отправимся к нему и спросим его о значении этого?» </span><br><p id=mn18:11.1><span class=root>Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu. </span><br> <span class=sv>И тогда монахи отправились к достопочтенному Махакаччане и обменялись с ним приветствиями. </span><br><p id=mn18:11.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ: </span><br> <span class=sv>После обмена вежливыми приветствиями и любезностями они сели рядом и рассказали ему обо всём случившемся, добавив: </span><br><p id=mn18:11.3><span class=root>“idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br><p id=mn18:11.4><span class=root>‘yatonidānaṁ, bhikkhu, purisaṁ papañcasaññāsaṅkhā samudācaranti. </span><br><p id=mn18:11.5><span class=root>Ettha ce natthi abhinanditabbaṁ abhivaditabbaṁ ajjhositabbaṁ. </span><br><p id=mn18:11.6><span class=root>Esevanto rāgānusayānaṁ …pe… </span><br><p id=mn18:11.7><span class=root>etthete pāpakā akusalā dhammā aparisesā nirujjhantī’ti. </span><br><p id=mn18:11.8><span class=root>Tesaṁ no, āvuso kaccāna, amhākaṁ acirapakkantassa bhagavato etadahosi: </span><br><p id=mn18:11.9><span class=root>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br><p id=mn18:11.10><span class=root>“yatonidānaṁ, bhikkhu, purisaṁ papañcasaññāsaṅkhā samudācaranti. </span><br><p id=mn18:11.11><span class=root>Ettha ce natthi abhinanditabbaṁ abhivaditabbaṁ ajjhositabbaṁ. </span><br><p id=mn18:11.12><span class=root>Esevanto rāgānusayānaṁ …pe… </span><br><p id=mn18:11.13><span class=root>etthete pāpakā akusalā dhammā aparisesā nirujjhantī”’ti. </span><br><p id=mn18:11.14><span class=root>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyāti? </span><br><p id=mn18:11.15><span class=root>Tesaṁ no, āvuso kaccāna, amhākaṁ etadahosi: </span><br><p id=mn18:11.16><span class=root>‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><br><p id=mn18:11.17><span class=root>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti. </span><br><p id=mn18:11.18><span class=root>Vibhajatāyasmā mahākaccāno”ti. </span><br> <span class=sv>– Пусть достопочтенный Махакаччана объяснит нам».</span><br><p id=mn18:12.1><span class=root>“Seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ, atikkamma khandhaṁ, sākhāpalāse sāraṁ pariyesitabbaṁ maññeyya; </span><br> <span class=sv>[Тот ответил]: – Друзья, это как если бы человеку понадобилась сердцевина дерева, он бы искал сердцевину дерева, бродил в поисках сердцевины дерева, и прошёл бы мимо корней и ствола, думая, что сердцевину великого дерева с сердцевиной нужно искать среди ветвей и листьев. </span><br><p id=mn18:12.2><span class=root>evaṁsampadamidaṁ āyasmantānaṁ satthari sammukhībhūte, taṁ bhagavantaṁ atisitvā, amhe etamatthaṁ paṭipucchitabbaṁ maññatha. </span><br> <span class=sv>Так и с вами, достопочтенные: вы сидели лицом к лицу с Учителем, но прошли мимо Благословенного, думая, что о значении нужно спрашивать меня. </span><br><p id=mn18:12.3><span class=root>So hāvuso, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto, vattā pavattā, atthassa ninnetā, amatassa dātā, dhammassāmī tathāgato. </span><br> <span class=sv>Ведь зная, Благословенный знает; видя, он видит; он стал видением, он стал знанием, он стал Дхаммой, он стал святым. Это он – разъяснитель, глашатай, толкователь значения, даритель Бессмертного, властелин Дхаммы, Татхагата. </span><br><p id=mn18:12.4><span class=root>So ceva panetassa kālo ahosi, yaṁ bhagavantaṁyeva etamatthaṁ paṭipuccheyyātha. </span><br> <span class=sv>В тот момент вам следовало спросить у Благословенного о значении. </span><br><p id=mn18:12.5><span class=root>Yathā vo bhagavā byākareyya tathā naṁ dhāreyyāthā”ti. </span><br> <span class=sv>То, как он объяснил бы это, так вы это бы и запомнили. </span><br><p id=mn18:13.1><span class=root>“Addhāvuso kaccāna, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto, vattā pavattā, atthassa ninnetā, amatassa dātā, dhammassāmī tathāgato. </span><br> <span class=sv>– Вне сомнений, друг Каччана, зная, Благословенный знает; видя, он видит; он стал видением, он стал знанием, он стал Дхаммой, он стал святым. Это он – разъяснитель, глашатай, толкователь значения, даритель Бессмертного, властелин Дхаммы, Татхагата. </span><br><p id=mn18:13.2><span class=root>So ceva panetassa kālo ahosi, yaṁ bhagavantaṁyeva etamatthaṁ paṭipuccheyyāma. </span><br> <span class=sv>В тот момент нам следовало спросить у Благословенного о значении, </span><br><p id=mn18:13.3><span class=root>Yathā no bhagavā byākareyya tathā naṁ dhāreyyāma. </span><br> <span class=sv>и то, как он объяснил бы это, так мы это бы и запомнили. </span><br><p id=mn18:13.4><span class=root>Api cāyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, </span><br> <span class=sv>Но всё же достопочтенный Махакаччана восхваляем Учителем и почитаем его мудрыми товарищами по святой жизни. </span><br><p id=mn18:13.5><span class=root>pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><br> <span class=sv>Достопочтенный Махакаччана сможет подробно разъяснить значение этого краткого утверждения, которое вкратце было дано Благословенным без подробного разъяснения значения. </span><br><p id=mn18:13.6><span class=root>Vibhajatāyasmā mahākaccāno agaruṁ katvā”ti. </span><br> <span class=sv>Пусть достопочтенный Махакаччана не увидит в этом беспокойства и даст разъяснение. </span><br><p id=mn18:14.1><span class=root>“Tena hāvuso, suṇātha, sādhukaṁ manasikarotha, bhāsissāmī”ti. </span><br> <span class=sv>– В таком случае, друзья, слушайте внимательно то, что я скажу. </span><br><p id=mn18:14.2><span class=root>“Evamāvuso”ti kho te bhikkhū āyasmato mahākaccānassa paccassosuṁ. </span><br> <span class=sv>– Да, друг, – ответили монахи. </span><br><p id=mn18:14.3><span class=root>Āyasmā mahākaccāno etadavoca: </span><br> <span class=sv>Достопочтенный Махакаччана сказал следующее: </span><br><p id=mn18:15.1><span class=root>“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br> <span class=sv>Друзья, когда Благословенный поднялся со своего сиденья и ушёл в своё жилище, высказав краткое утверждение, но не дав подробного разъяснения значения, то есть: </span><br><p id=mn18:15.2><span class=root>‘yatonidānaṁ, bhikkhu, purisaṁ papañcasaññāsaṅkhā samudācaranti. </span><br> <span class=sv>«Монах, что касается источника, посредством которого восприятия и идеи, [рождённые] умственным разрастанием, осаждают человека: </span><br><p id=mn18:15.3><span class=root>Ettha ce natthi abhinanditabbaṁ abhivaditabbaṁ ajjhositabbaṁ, esevanto rāgānusayānaṁ …pe… </span><br> <span class=sv>если нет никаких восхищений, одобрения, удержания – это конец скрытой склонности к жажде, скрытой склонности к злобе, скрытой склонности к воззрениям, скрытой склонности к сомнению, скрытой склонности к самомнению, скрытой склонности к жажде существования, скрытой склонности к неведению. Это – конец использованию дубин и оружия, перебранкам, ссорам, обвинениям, злобным словам, лживым речам. </span><br><p id=mn18:15.4><span class=root>etthete pāpakā akusalā dhammā aparisesā nirujjhantī’ti, imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi—</span><br> <span class=sv>Здесь эти плохие, неблагие состояния прекращаются без остатка», то вот как я понимаю подробное значение этого: </span><br><p id=mn18:16.1><span class=root>Cakkhuñcāvuso, paṭicca rūpe ca uppajjati cakkhuviññāṇaṁ, tiṇṇaṁ saṅgati phasso, phassapaccayā vedanā, yaṁ vedeti taṁ sañjānāti, yaṁ sañjānāti taṁ vitakketi, yaṁ vitakketi taṁ papañceti, yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu cakkhuviññeyyesu rūpesu. </span><br> <span class=sv>В зависимости от глаза и форм возникает сознание глаза. Встреча [этих] трёх – это контакт. С контактом как условием имеет место чувство. То, что человек чувствует, то он воспринимает. То, что он воспринимает, об этом он и думает. То, о чём он думает, то и умственно разрастается. Когда в качестве источника есть то, что умственно разрослось, [то тогда] восприятия и идеи, [рождённые] умственным разрастанием, осаждают человека в отношении форм, познаваемых глазом, в прошлом, будущем, и настоящем. </span><br><p id=mn18:16.2><span class=root>Sotañcāvuso, paṭicca sadde ca uppajjati sotaviññāṇaṁ …pe… </span><br> <span class=sv>В зависимости от уха и звуков… </span><br><p id=mn18:16.3><span class=root>ghānañcāvuso, paṭicca gandhe ca uppajjati ghānaviññāṇaṁ …pe… </span><br> <span class=sv>В зависимости от носа и запахов… </span><br><p id=mn18:16.4><span class=root>jivhañcāvuso, paṭicca rase ca uppajjati jivhāviññāṇaṁ …pe… </span><br> <span class=sv>В зависимости от языка и вкусов… </span><br><p id=mn18:16.5><span class=root>kāyañcāvuso, paṭicca phoṭṭhabbe ca uppajjati kāyaviññāṇaṁ …pe… </span><br> <span class=sv>В зависимости от тела и осязаемых вещей…</span><br><p id=mn18:16.6><span class=root>manañcāvuso, paṭicca dhamme ca uppajjati manoviññāṇaṁ, tiṇṇaṁ saṅgati phasso, phassapaccayā vedanā, yaṁ vedeti taṁ sañjānāti, yaṁ sañjānāti taṁ vitakketi, yaṁ vitakketi taṁ papañceti, yaṁ papañceti tatonidānaṁ purisaṁ papañcasaññāsaṅkhā samudācaranti atītānāgatapaccuppannesu manoviññeyyesu dhammesu. </span><br> <span class=sv>В зависимости от ума и умственных феноменов возникает сознание ума. Встреча [этих] трёх – это контакт. С контактом как условием имеет место чувство. То, что человек чувствует, то он воспринимает. То, что он воспринимает, об этом он и думает. То, о чём он думает, то и умственно разрастается. Когда в качестве источника есть то, что умственно разрослось, [то тогда] восприятия и идеи, [рождённые] умственным разрастанием, осаждают человека в отношении умственных феноменов, познаваемых умом, в прошлом, будущем, и настоящем. </span><br><p id=mn18:17.1><span class=root>So vatāvuso, cakkhusmiṁ sati rūpe sati cakkhuviññāṇe sati phassapaññattiṁ paññāpessatīti—ṭhānametaṁ vijjati. </span><br> <span class=sv>Когда есть глаз, форма, сознание глаза, то можно указать на проявление контакта. </span><br><p id=mn18:17.2><span class=root>Phassapaññattiyā sati vedanāpaññattiṁ paññāpessatīti—ṭhānametaṁ vijjati. </span><br> <span class=sv>Когда есть проявление контакта, то можно указать на проявление чувства. </span><br><p id=mn18:17.3><span class=root>Vedanāpaññattiyā sati saññāpaññattiṁ paññāpessatīti—ṭhānametaṁ vijjati. </span><br> <span class=sv>Когда есть проявление чувства, то можно указать на проявление восприятия. </span><br><p id=mn18:17.4><span class=root>Saññāpaññattiyā sati vitakkapaññattiṁ paññāpessatīti—ṭhānametaṁ vijjati. </span><br> <span class=sv>Когда есть проявление восприятия, то можно указать на проявление обдумывания. </span><br><p id=mn18:17.5><span class=root>Vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti—ṭhānametaṁ vijjati. </span><br> <span class=sv>Когда есть проявление обдумывания, то можно указать на проявление осаждения восприятиями и идеями, [рождёнными] умственным разрастанием. </span><br><p id=mn18:17.6><span class=root>So vatāvuso, sotasmiṁ sati sadde sati …pe… </span><br> <span class=sv>Когда есть ухо, звук, сознание уха… </span><br><p id=mn18:17.7><span class=root>ghānasmiṁ sati gandhe sati …pe… </span><br> <span class=sv>Когда есть нос, запах, сознание носа… </span><br><p id=mn18:17.8><span class=root>jivhāya sati rase sati …pe… </span><br> <span class=sv>Когда есть язык, вкус, сознание языка… </span><br><p id=mn18:17.9><span class=root>kāyasmiṁ sati phoṭṭhabbe sati …pe… </span><br> <span class=sv>Когда есть тело, осязаемая вещь, сознание тела…</span><br><p id=mn18:17.10><span class=root>manasmiṁ sati dhamme sati manoviññāṇe sati phassapaññattiṁ paññāpessatīti—ṭhānametaṁ vijjati. </span><br> <span class=sv>Когда есть ум, умственный феномен, сознание ума… </span><br><p id=mn18:17.11><span class=root>Phassapaññattiyā sati vedanāpaññattiṁ paññāpessatīti—ṭhānametaṁ vijjati. </span><br><p id=mn18:17.12><span class=root>Vedanāpaññattiyā sati saññāpaññattiṁ paññāpessatīti—ṭhānametaṁ vijjati. </span><br><p id=mn18:17.13><span class=root>Saññāpaññattiyā sati vitakkapaññattiṁ paññāpessatīti—ṭhānametaṁ vijjati. </span><br><p id=mn18:17.14><span class=root>Vitakkapaññattiyā sati papañcasaññāsaṅkhāsamudācaraṇapaññattiṁ paññāpessatīti—ṭhānametaṁ vijjati. </span><br> <span class=sv>Когда есть проявление обдумывания, то можно указать на проявление осаждения восприятиями и идеями, [рождёнными] умственным разрастанием. </span><br><p id=mn18:18.1><span class=root>So vatāvuso, cakkhusmiṁ asati rūpe asati cakkhuviññāṇe asati phassapaññattiṁ paññāpessatīti—netaṁ ṭhānaṁ vijjati. </span><br> <span class=sv>Когда нет глаза, нет формы, нет сознания глаза, то невозможно указать на проявление контакта. </span><br><p id=mn18:18.2><span class=root>Phassapaññattiyā asati vedanāpaññattiṁ paññāpessatīti—netaṁ ṭhānaṁ vijjati. </span><br> <span class=sv>Когда нет проявления контакта, то невозможно указать на проявление чувства. </span><br><p id=mn18:18.3><span class=root>Vedanāpaññattiyā asati saññāpaññattiṁ paññāpessatīti—netaṁ ṭhānaṁ vijjati. </span><br> <span class=sv>Когда нет проявления чувства, то невозможно указать на проявление восприятия. </span><br><p id=mn18:18.4><span class=root>Saññāpaññattiyā asati vitakkapaññattiṁ paññāpessatīti—netaṁ ṭhānaṁ vijjati. </span><br> <span class=sv>Когда нет проявления восприятия, то невозможно указать на проявление обдумывания. </span><br><p id=mn18:18.5><span class=root>Vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti—netaṁ ṭhānaṁ vijjati. </span><br> <span class=sv>Когда нет проявления обдумывания, то невозможно указать на проявление осаждения восприятиями и идеями, [рождёнными] умственным разрастанием. </span><br><p id=mn18:18.6><span class=root>So vatāvuso, sotasmiṁ asati sadde asati …pe… </span><br> <span class=sv>Когда нет уха… </span><br><p id=mn18:18.7><span class=root>ghānasmiṁ asati gandhe asati …pe… </span><br> <span class=sv>Когда нет носа… </span><br><p id=mn18:18.8><span class=root>jivhāya asati rase asati …pe… </span><br> <span class=sv>Когда нет языка…</span><br><p id=mn18:18.9><span class=root>kāyasmiṁ asati phoṭṭhabbe asati …pe… </span><br> <span class=sv>Когда нет тела… </span><br><p id=mn18:18.10><span class=root>manasmiṁ asati dhamme asati manoviññāṇe asati phassapaññattiṁ paññāpessatīti—netaṁ ṭhānaṁ vijjati. </span><br> <span class=sv>Когда нет ума, нет умственного феномена, нет сознания ума…</span><br><p id=mn18:18.11><span class=root>Phassapaññattiyā asati vedanāpaññattiṁ paññāpessatīti—netaṁ ṭhānaṁ vijjati. </span><br><p id=mn18:18.12><span class=root>Vedanāpaññattiyā asati saññāpaññattiṁ paññāpessatīti—netaṁ ṭhānaṁ vijjati. </span><br><p id=mn18:18.13><span class=root>Saññāpaññattiyā asati vitakkapaññattiṁ paññāpessatīti—netaṁ ṭhānaṁ vijjati. </span><br><p id=mn18:18.14><span class=root>Vitakkapaññattiyā asati papañcasaññāsaṅkhāsamudācaraṇapaññattiṁ paññāpessatīti—netaṁ ṭhānaṁ vijjati. </span><br> <span class=sv>Когда нет проявления обдумывания, то невозможно указать на проявление осаждения восприятиями и идеями, [рождёнными] умственным разрастанием. </span><br><p id=mn18:19.1><span class=root>Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br> <span class=sv>Друзья, когда Благословенный поднялся со своего сиденья и ушёл в своё жилище, высказав краткое утверждение, но не дав подробного разъяснения, то есть: «Монах, что касается источника, посредством которого восприятия и идеи, [рождённые] умственным разрастанием, осаждают человека: если нет никаких восхищений, одобрения, удержания, – это конец скрытой склонности к жажде, скрытой склонности к злобе, скрытой склонности к воззрениям, скрытой склонности к сомнению, скрытой склонности к самомнению, скрытой склонности к жажде существовать, скрытой склонности к неведению. Это – конец использованию дубин и оружия, перебранкам, ссорам, обвинениям, злобным словам, лживым речам. Здесь эти плохие, неблагие состояния прекращаются без остатка» – то вот как я понимаю подробное значение этого краткого утверждения. </span><br><p id=mn18:19.2><span class=root>‘yatonidānaṁ, bhikkhu, purisaṁ papañcasaññāsaṅkhā samudācaranti ettha ce natthi abhinanditabbaṁ abhivaditabbaṁ ajjhositabbaṁ esevanto rāgānusayānaṁ …pe… </span><br><p id=mn18:19.3><span class=root>etthete pāpakā akusalā dhammā aparisesā nirujjhantī’ti, imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi. </span><br><p id=mn18:19.4><span class=root>Ākaṅkhamānā ca pana tumhe āyasmanto bhagavantaṁyeva upasaṅkamitvā etamatthaṁ paṭipuccheyyātha. </span><br> <span class=sv>Теперь, друзья, если хотите, отправляйтесь к Благословенному и спросите его о значении этого. </span><br><p id=mn18:19.5><span class=root>Yathā vo bhagavā byākaroti tathā naṁ dhāreyyāthā”ti. </span><br> <span class=sv>То, как Благословенный объяснит, так вам и следует это запомнить. </span><br><p id=mn18:20.1><span class=root>Atha kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sv>И тогда монахи, довольные и обрадованные словами достопочтенного Махакаччаны, встали со своих сидений и отправились к Благословенному. Поклонившись ему, они сели рядом и рассказали Благословенному обо всём, что произошло, добавив: </span><br><p id=mn18:20.2><span class=root>“yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br> <span class=sv>«И тогда, уважаемый, мы отправились к достопочтенному Махакаччане и спросили его о значении…</span><br><p id=mn18:20.3><span class=root>‘yatonidānaṁ, bhikkhu, purisaṁ papañcasaññāsaṅkhā samudācaranti. </span><br><p id=mn18:20.4><span class=root>Ettha ce natthi abhinanditabbaṁ abhivaditabbaṁ ajjhositabbaṁ. </span><br><p id=mn18:20.5><span class=root>Esevanto rāgānusayānaṁ …pe… </span><br><p id=mn18:20.6><span class=root>etthete pāpakā akusalā dhammā aparisesā nirujjhantī’ti. </span><br><p id=mn18:20.7><span class=root>Tesaṁ no, bhante, amhākaṁ acirapakkantassa bhagavato etadahosi: </span><br><p id=mn18:20.8><span class=root>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br><p id=mn18:20.9><span class=root>“yatonidānaṁ, bhikkhu, purisaṁ papañcasaññāsaṅkhā samudācaranti. </span><br><p id=mn18:20.10><span class=root>Ettha ce natthi abhinanditabbaṁ abhivaditabbaṁ ajjhositabbaṁ. </span><br><p id=mn18:20.11><span class=root>Esevanto rāgānusayānaṁ, esevanto paṭighānusayānaṁ, esevanto diṭṭhānusayānaṁ, esevanto vicikicchānusayānaṁ, esevanto mānānusayānaṁ, esevanto bhavarāgānusayānaṁ, esevanto avijjānusayānaṁ, esevanto daṇḍādānasatthādānakalahaviggahavivādatuvaṁtuvaṁpesuññamusāvādānaṁ. </span><br><p id=mn18:20.12><span class=root>Etthete pāpakā akusalā dhammā aparisesā nirujjhantī”ti. </span><br><p id=mn18:20.13><span class=root>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? </span><br><p id=mn18:20.14><span class=root>Tesaṁ no, bhante, amhākaṁ etadahosi: </span><br><p id=mn18:20.15><span class=root>‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ, pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ, yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti. </span><br><p id=mn18:20.16><span class=root>Atha kho mayaṁ, bhante, yenāyasmā mahākaccāno tenupasaṅkamimha; upasaṅkamitvā āyasmantaṁ mahākaccānaṁ etamatthaṁ paṭipucchimha. </span><br><p id=mn18:20.17><span class=root>Tesaṁ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti. </span><br> <span class=sv>Достопочтенный Махакаччана объяснил значение в таких-то терминах, утверждениях и формулировках. </span><br><p id=mn18:21.1><span class=root>“Paṇḍito, bhikkhave, mahākaccāno; mahāpañño, bhikkhave, mahākaccāno. </span><br> <span class=sv>– Махакаччана мудр, монахи, Махакаччана наделён великой мудростью. </span><br><p id=mn18:21.2><span class=root>Mañcepi tumhe, bhikkhave, etamatthaṁ paṭipuccheyyātha, ahampi taṁ evamevaṁ byākareyyaṁ yathā taṁ mahākaccānena byākataṁ. </span><br> <span class=sv>Если бы вы спросили меня о значении этого, то я бы объяснил точно также, как это объяснил Махакаччана. </span><br><p id=mn18:21.3><span class=root>Eso cevetassa attho. Evañca naṁ dhārethā”ti. </span><br> <span class=sv>Таково значение этого, и именно так вам следует запомнить это. </span><br><p id=mn18:22.1><span class=root>Evaṁ vutte, āyasmā ānando bhagavantaṁ etadavoca: </span><br> <span class=sv>Когда так было сказано, достопочтенный Ананда сказал Благословенному: </span><br><p id=mn18:22.2><span class=root>“seyyathāpi, bhante, puriso jighacchādubbalyapareto madhupiṇḍikaṁ adhigaccheyya, so yato yato sāyeyya, labhetheva sādurasaṁ asecanakaṁ. </span><br> <span class=sv>– Уважаемый, подобно тому, как если бы человек, изнуряемый голодом и слабостью, наткнулся бы на медовик, и с какой бы стороны он его не попробовал, он открыл бы для себя сладкий восхитительный вкус, – </span><br><p id=mn18:22.3><span class=root>Evameva kho, bhante, cetaso bhikkhu dabbajātiko, yato yato imassa dhammapariyāyassa paññāya atthaṁ upaparikkheyya, labhetheva attamanataṁ, labhetheva cetaso pasādaṁ. </span><br> <span class=sv>точно также, уважаемый, какую бы часть значения этой беседы по Дхамме любой способный своим умом монах бы ни изучал мудростью, он нашёл бы для себя удовлетворение и уверенность ума. </span><br><p id=mn18:22.4><span class=root>Ko nāmo ayaṁ, bhante, dhammapariyāyo”ti? </span><br> <span class=sv>Уважаемый, как называется эта беседа по Дхамме?» </span><br><p id=mn18:22.5><span class=root>“Tasmātiha tvaṁ, ānanda, imaṁ dhammapariyāyaṁ madhupiṇḍikapariyāyotveva naṁ dhārehī”ti. </span><br> <span class=sv>– В таком случае, Ананда, ты можешь запомнить эту беседу по Дхамме как «Беседа о медовике». </span><br><p id=mn18:22.6><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn18:22.7><span class=root>Attamano āyasmā ānando bhagavato bhāsitaṁ abhinandīti. </span><br> <span class=sv>Достопочтенный Ананда был доволен и восхитился словами Благословенного.</span><br><p id=mn18:22.8><span class=root>Madhupiṇḍikasuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about>Contact info</a></small></footer>