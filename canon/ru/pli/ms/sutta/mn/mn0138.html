<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0138.html>English</a> , <a href=/canon/lt/pli/ms/sutta/mn/mn0138.html>Lietuvių kalba</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0137.html>Previous</a><a href=/canon/ru/pli/ms/sutta/mn/mn0139.html>Next</a></div><p id=mn138:0.1><span class=root>Majjhima Nikāya 138 </span><br> <span class=sv>Мадджхима Никая 138 </span><br><p id=mn138:0.2><span class="root big-bold">Uddesavibhaṅgasutta </span><br> <span class=sv>Разъяснение и сводка </span><br><p id=mn138:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn138:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn138:1.3><span class=root>Tatra kho bhagavā bhikkhū āmantesi: </span><br> <span class=sv>Там он обратился к монахам так: </span><br><p id=mn138:1.4><span class=root>“bhikkhavo”ti. </span><br> <span class=sv>«Монахи!» </span><br><p id=mn138:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sv>«Да, уважаемый», – отвечали монахи. </span><br><p id=mn138:1.6><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn138:2.1><span class=root>“uddesavibhaṅgaṁ vo, bhikkhave, desessāmi. </span><br> <span class=sv>«Монахи, я научу вас сводке и разъяснению. </span><br><p id=mn138:2.2><span class=root>Taṁ suṇātha, sādhukaṁ manasi karotha, bhāsissāmī”ti. </span><br> <span class=sv>Слушайте внимательно то, о чём я буду говорить». </span><br><p id=mn138:2.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sv>«Да, уважаемый», – отвечали они. </span><br><p id=mn138:2.4><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn138:3.1><span class=root>“Tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span><br> <span class=sv>«Монахи, монах должен исследовать вещи так, чтобы по мере того как он исследует их, его сознание не отвлекалось и не распылялось внешне, но и не застревало внутренне, и чтобы он посредством не-цепляния не становился взволнованным. </span><br><p id=mn138:3.2><span class=root>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī”ti. </span><br> <span class=sv>Если его сознание не отвлекается и не распыляется внешне, и не застревает внутренне, и если он посредством не-цепляния не становится взволнованным, то тогда для него нет возникновения страдания – рождения, старения и смерти в будущем». </span><br><p id=mn138:4.1><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn138:4.2><span class=root>Idaṁ vatvāna sugato uṭṭhāyāsanā vihāraṁ pāvisi. </span><br> <span class=sv>Сказав так, Высочайший поднялся со своего сиденья и ушёл в свою хижину. </span><br><p id=mn138:5.1><span class=root>Atha kho tesaṁ bhikkhūnaṁ, acirapakkantassa bhagavato, etadahosi: </span><br> <span class=sv>И вскоре после того как Благословенный ушёл, монахи подумали: </span><br><p id=mn138:5.2><span class=root>“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br> <span class=sv>«Итак, друзья, Благословенный поднялся со своего сиденья и ушёл в свою хижину после того, как дал краткую сводку, не дав подробного объяснения значения. </span><br><p id=mn138:5.3><span class=root>‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span><br><p id=mn138:5.4><span class=root>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span><br><p id=mn138:5.5><span class=root>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti? </span><br> <span class=sv>Кто сможет объяснить подробно краткую сводку, данную Благословенным?» </span><br><p id=mn138:5.6><span class=root>Atha kho tesaṁ bhikkhūnaṁ etadahosi: </span><br> <span class=sv>Затем они подумали: </span><br><p id=mn138:5.7><span class=root>“ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ; </span><br> <span class=sv>«Достопочтенный Махакаччана восхваляем Учителем и уважаем его мудрыми товарищами по святой жизни. </span><br><p id=mn138:5.8><span class=root>pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><br> <span class=sv>Достопочтенный Махакаччана сможет подробно разъяснить значение этого краткого утверждения, которое вкратце было дано Благословенным без подробного разъяснения значения. </span><br><p id=mn138:5.9><span class=root>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā”ti. </span><br> <span class=sv>Что если мы отправимся к нему и спросим его о значении этого?» </span><br><p id=mn138:6.1><span class=root>Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu. </span><br> <span class=sv>И тогда монахи отправились к достопочтенному Махакаччане и обменялись с ним приветствиями. </span><br><p id=mn138:6.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ: </span><br> <span class=sv>После обмена вежливыми приветствиями и любезностями они сели рядом, и рассказали ему обо всём случившемся, добавив: </span><br><p id=mn138:6.3><span class=root>“Idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br><p id=mn138:6.4><span class=root>‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span><br><p id=mn138:6.5><span class=root>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span><br><p id=mn138:6.6><span class=root>Tesaṁ no, āvuso kaccāna, amhākaṁ, acirapakkantassa bhagavato, etadahosi: </span><br><p id=mn138:6.7><span class=root>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br><p id=mn138:6.8><span class=root>“tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṁ avikkhittaṁ avisaṭaṁ ajjhattaṁ asaṇṭhitaṁ anupādāya na paritasseyya. </span><br><p id=mn138:6.9><span class=root>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī”ti. </span><br><p id=mn138:6.10><span class=root>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti. </span><br><p id=mn138:6.11><span class=root>Tesaṁ no, āvuso kaccāna, amhākaṁ etadahosi: </span><br><p id=mn138:6.12><span class=root>‘ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ. </span><br><p id=mn138:6.13><span class=root>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><br><p id=mn138:6.14><span class=root>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti—</span><br><p id=mn138:6.15><span class=root>vibhajatāyasmā mahākaccāno”ti. </span><br> <span class=sv>«Пусть достопочтенный Махакаччана объяснит нам». </span><br><p id=mn138:7.1><span class=root>“Seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ pariyesitabbaṁ maññeyya, </span><br> <span class=sv>[Тот ответил]: «Друзья, это как если бы человеку понадобилась сердцевина дерева, он искал сердцевину дерева, бродил в поисках сердцевины дерева, и прошёл мимо корней и ствола, думая, что сердцевину великого дерева с сердцевиной нужно искать среди ветвей и листьев. </span><br><p id=mn138:7.2><span class=root>evaṁ sampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha. </span><br> <span class=sv>Так и с вами, достопочтенные: вы сидели лицом к лицу с Учителем, но прошли мимо Благословенного, думая, что о значении нужно спрашивать меня. </span><br><p id=mn138:7.3><span class=root>So hāvuso, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><br> <span class=sv>Ведь зная, Благословенный знает; видя, он видит; он стал видением, он стал знанием, он стал Дхаммой, он стал святым. Это он – разъяснитель, глашатай, толкователь значения, даритель Бессмертного, властелин Дхаммы, Татхагата. </span><br><p id=mn138:7.4><span class=root>So ceva panetassa kālo ahosi yaṁ bhagavantaṁyeva etamatthaṁ paṭipuccheyyātha; </span><br> <span class=sv>В тот момент вам следовало спросить у Благословенного о значении. </span><br><p id=mn138:7.5><span class=root>yathā vo bhagavā byākareyya tathā naṁ dhāreyyāthā”ti. </span><br> <span class=sv>То, как он объяснил бы это, так вы это бы и запомнили». </span><br><p id=mn138:8.1><span class=root>“Addhāvuso kaccāna, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><br> <span class=sv>«Вне сомнений, друг Каччана, зная, Благословенный знает, видя, он видит. он стал видением, он стал знанием, он стал Дхаммой, он стал святым. Это он – разъяснитель, глашатай, толкователь значения, даритель Бессмертного, властелин Дхаммы, Татхагата. </span><br><p id=mn138:8.2><span class=root>So ceva panetassa kālo ahosi yaṁ bhagavantaṁyeva etamatthaṁ paṭipuccheyyāma; </span><br> <span class=sv>В тот момент вам следовало спросить у Благословенного о значении. </span><br><p id=mn138:8.3><span class=root>yathā no bhagavā byākareyya tathā naṁ dhāreyyāma. </span><br> <span class=sv>И то, как он объяснил бы это, так мы это бы и запомнили. </span><br><p id=mn138:8.4><span class=root>Api cāyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ. </span><br> <span class=sv>Но всё-же, достопочтенный Махакаччана восхваляем Учителем и уважаем его мудрыми товарищами по святой жизни. </span><br><p id=mn138:8.5><span class=root>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><br> <span class=sv>Достопочтенный Махакаччана сможет подробно разъяснить значение этого краткого утверждения, которое вкратце было дано Благословенным без подробного разъяснения значения. </span><br><p id=mn138:8.6><span class=root>Vibhajatāyasmā mahākaccāno agaruṁ karitvā”ti. </span><br> <span class=sv>Пусть достопочтенный Махакаччана не увидит в этом беспокойства и даст разъяснение». </span><br><p id=mn138:9.1><span class=root>“Tena hāvuso, suṇātha, sādhukaṁ manasi karotha, bhāsissāmī”ti. </span><br> <span class=sv>«В таком случае, друзья, слушайте внимательно то, что я скажу». </span><br><p id=mn138:9.2><span class=root>“Evamāvuso”ti kho te bhikkhū āyasmato mahākaccānassa paccassosuṁ. </span><br> <span class=sv>«Да, друг» – ответили монахи. </span><br><p id=mn138:9.3><span class=root>Āyasmā mahākaccāno etadavoca: </span><br> <span class=sv>Достопочтенный Махакаччана сказал следующее: </span><br><p id=mn138:9.4><span class=root>“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br> <span class=sv>«Итак, друзья, Благословенный поднялся со своего сиденья и ушёл в свою хижину после того, как дал краткую сводку, не дав подробного объяснения значения, то есть: </span><br><p id=mn138:9.5><span class=root>‘tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṁ avikkhittaṁ avisaṭaṁ ajjhattaṁ asaṇṭhitaṁ anupādāya na paritasseyya, bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span><br> <span class=sv>«Монахи, монах должен исследовать вещи так, чтобы по мере того как он исследует их, его сознание не отвлекалось и не распылялось внешне, но и не застревало внутренне, и чтобы он посредством не-цепляния не становился взволнованным. Если его сознание не отвлекается и не распыляется внешне, и не застревает внутренне, и если он посредством не-цепляния не становится взволнованным, то тогда для него нет возникновения страдания – рождения, старения и смерти в будущем». </span><br><p id=mn138:9.6><span class=root>Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi. </span><br> <span class=sv>И вот как я понимаю подробное значение этого. </span><br><p id=mn138:10.1><span class=root>Kathañcāvuso, bahiddhā viññāṇaṁ vikkhittaṁ visaṭanti vuccati? </span><br> <span class=sv>«И почему, друзья, сознание называется «отвлечённым и распылённым внешне?» </span><br><p id=mn138:10.2><span class=root>Idhāvuso, bhikkhuno cakkhunā rūpaṁ disvā rūpanimittānusāri viññāṇaṁ hoti rūpanimittassādagadhitaṁ rūpanimittassādavinibandhaṁ rūpanimittassādasaṁyojanasaṁyuttaṁ bahiddhā viññāṇaṁ vikkhittaṁ visaṭanti vuccati. </span><br> <span class=sv>Вот, когда монах видит форму глазом, то если его сознание следует за образом формы и привязано и приковано привлекательностью образа формы, опутано путами привлекательности образа формы, то тогда его сознание называется «отвлечённым и распылённым внешне». </span><br><p id=mn138:10.3><span class=root>Sotena saddaṁ sutvā …pe… </span><br> <span class=sv>Когда он слышит звук ухом… </span><br><p id=mn138:10.4><span class=root>ghānena gandhaṁ ghāyitvā … </span><br> <span class=sv>Когда он нюхает запах носом… </span><br><p id=mn138:10.5><span class=root>jivhāya rasaṁ sāyitvā … </span><br> <span class=sv>Когда он пробует вкус языком… </span><br><p id=mn138:10.6><span class=root>kāyena phoṭṭhabbaṁ phusitvā … </span><br> <span class=sv>Когда он касается осязаемой вещи телом… </span><br><p id=mn138:10.7><span class=root>manasā dhammaṁ viññāya dhammanimittānusāri viññāṇaṁ hoti; dhammanimittassādagadhitaṁ dhammanimittassādavinibandhaṁ dhammanimittassādasaṁyojanasaṁyuttaṁ bahiddhā viññāṇaṁ vikkhittaṁ visaṭanti vuccati. </span><br> <span class=sv>Когда он познает умственный феномен умом, то если его сознание следует за образом умственного феномена, привязано и приковано привлекательностью образа умственного феномена, опутано путами привлекательности образа умственного феномена, то тогда его сознание называется «отвлечённым и распылённым внешне». </span><br><p id=mn138:10.8><span class=root>Evaṁ kho, āvuso, bahiddhā viññāṇaṁ vikkhittaṁ visaṭanti vuccati. </span><br> <span class=sv>Вот как сознание бывает отвлечённым и распылённым внешне. </span><br><p id=mn138:11.1><span class=root>Kathañcāvuso, bahiddhā viññāṇaṁ avikkhittaṁ avisaṭanti vuccati? </span><br> <span class=sv>И почему, друзья, сознание бывает не отвлечённым и не распылённым внешне? </span><br><p id=mn138:11.2><span class=root>Idhāvuso, bhikkhuno cakkhunā rūpaṁ disvā na rūpanimittānusāri viññāṇaṁ hoti, na rūpanimittassādagadhitaṁ na rūpanimittassādavinibandhaṁ na rūpanimittassādasaṁyojanasaṁyuttaṁ bahiddhā viññāṇaṁ avikkhittaṁ avisaṭanti vuccati. </span><br> <span class=sv>Вот, когда монах увидел форму глазом, то если его сознание не следует за образом формы и не привязано и не приковано привлекательностью образа формы, не опутано путами привлекательности образа формы, то тогда его сознание называется «не отвлечённым и не распылённым внешне». </span><br><p id=mn138:11.3><span class=root>Sotena saddaṁ sutvā …pe… </span><br> <span class=sv>Когда он слышит звук ухом… </span><br><p id=mn138:11.4><span class=root>ghānena gandhaṁ ghāyitvā … </span><br> <span class=sv>Когда он нюхает запах носом… </span><br><p id=mn138:11.5><span class=root>jivhāya rasaṁ sāyitvā … </span><br> <span class=sv>Когда он пробует вкус языком… </span><br><p id=mn138:11.6><span class=root>kāyena phoṭṭhabbaṁ phusitvā … </span><br> <span class=sv>Когда он касается осязаемой вещи телом… </span><br><p id=mn138:11.7><span class=root>manasā dhammaṁ viññāya na dhammanimittānusāri viññāṇaṁ hoti na dhammanimittassādagadhitaṁ na dhammanimittassādavinibandhaṁ na dhammanimittassādasaṁyojanasaṁyuttaṁ bahiddhā viññāṇaṁ avikkhittaṁ avisaṭanti vuccati. </span><br> <span class=sv>Когда он познает умственный феномен умом, то если его сознание не следует за образом умственного феномена, не привязано и не приковано привлекательностью образа умственного феномена, не опутано путами привлекательности образа умственного феномена, то тогда его сознание называется «не отвлечённым и не распылённым внешне». </span><br><p id=mn138:11.8><span class=root>Evaṁ kho, āvuso, bahiddhā viññāṇaṁ avikkhittaṁ avisaṭanti vuccati. </span><br> <span class=sv>Вот как сознание бывает не отвлечённым и не распылённым внешне. </span><br><p id=mn138:12.1><span class=root>Kathañcāvuso, ajjhattaṁ saṇṭhitanti vuccati? </span><br> <span class=sv>И почему, друзья, ум называется «застрявшим внутренне»? </span><br><p id=mn138:12.2><span class=root>Idhāvuso, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sv>Вот, будучи отстранённым от чувственных удовольствий, отстранённым от неблагих состояний [ума], монах входит и пребывает в первой джхане, которая сопровождается направлением и удержанием [ума на объекте медитации], с восторгом и удовольствием, что возникли из-за [этой] отстранённости. </span><br><p id=mn138:12.3><span class=root>Tassa vivekajapītisukhānusāri viññāṇaṁ hoti vivekajapītisukhassādagadhitaṁ vivekajapītisukhassādavinibandhaṁ vivekajapītisukhassādasaṁyojanasaṁyuttaṁ ajjhattaṁ cittaṁ saṇṭhitanti vuccati. </span><br> <span class=sv>Если его сознание следует за восторгом и удовольствием, что возникли из-за [этой] отстранённости, и привязано и приковано привлекательностью восторга и удовольствия, что возникли из-за [этой] отстранённости, то тогда его ум называется «застрявшим внутренне». </span><br><p id=mn138:13.1><span class=root>Puna caparaṁ, āvuso, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sv>Далее, с угасанием направления и удержания [ума на объекте], монах входит и пребывает во второй джхане, в которой наличествуют уверенность в себе и единение ума, в которой нет направления и удержания, но есть восторг и удовольствие, что возникли посредством сосредоточения. </span><br><p id=mn138:13.2><span class=root>Tassa samādhijapītisukhānusāri viññāṇaṁ hoti samādhijapītisukhassādagadhitaṁ samādhijapītisukhassādavinibandhaṁ samādhijapītisukhassādasaṁyojanasaṁyuttaṁ ajjhattaṁ cittaṁ saṇṭhitanti vuccati. </span><br> <span class=sv>Если его сознание следует за восторгом и удовольствием, что возникли из-за [этого] сосредоточения, и привязано и приковано привлекательностью восторга и удовольствия, что возникли из-за [этого] сосредоточения, то тогда его ум называется «застрявшим внутренне». </span><br><p id=mn138:14.1><span class=root>Puna caparaṁ, āvuso, bhikkhu pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><br> <span class=sv>Далее, с угасанием восторга он пребывает невозмутимым, осознанным, бдительным, всё ещё ощущая приятное телом. Он входит и пребывает в третьей джхане, о которой Благородные говорят так: «Он невозмутим, осознан, находится в приятном пребывании». </span><br><p id=mn138:14.2><span class=root>Tassa upekkhānusāri viññāṇaṁ hoti upekkhāsukhassādagadhitaṁ upekkhāsukhassādavinibandhaṁ upekkhāsukhassādasaṁyojanasaṁyuttaṁ ajjhattaṁ cittaṁ saṇṭhitanti vuccati. </span><br> <span class=sv>Если его сознание следует за невозмутимостью и привязано и приковано привлекательностью невозмутимости, то тогда его ум называется «застрявшим внутренне». </span><br><p id=mn138:15.1><span class=root>Puna caparaṁ, āvuso, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sv>Далее, с оставлением удовольствия и боли, равно как и с предыдущим угасанием радости и грусти, он входит и пребывает в четвёртой джхане, которая является ни-приятной-ни-болезненной, характеризуется чистейшей осознанностью из-за невозмутимости. </span><br><p id=mn138:15.2><span class=root>Tassa adukkhamasukhānusāri viññāṇaṁ hoti adukkhamasukhassādagadhitaṁ adukkhamasukhassādavinibandhaṁ adukkhamasukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><br> <span class=sv>Если его сознание следует за ни-удовольствием-ни-болью, и привязано и приковано привлекательностью ни-удовольствия-ни-боли, то тогда его ум называется «застрявшим внутренне». </span><br><p id=mn138:15.3><span class=root>Evaṁ kho, āvuso, ajjhattaṁ saṇṭhitanti vuccati. </span><br> <span class=sv>Вот как ум бывает застрявшим внутренне. </span><br><p id=mn138:16.1><span class=root>Kathañcāvuso, ajjhattaṁ asaṇṭhitanti vuccati? </span><br> <span class=sv>И почему, друзья, ум называется «не застрявшим внутренне»? </span><br><p id=mn138:16.2><span class=root>Idhāvuso, bhikkhu vivicceva kāmehi vivicca akusalehi dhammehi …pe… paṭhamaṁ jhānaṁ upasampajja viharati. </span><br> <span class=sv>Вот, будучи отстранённым от чувственных удовольствий, отстранённым от неблагих состояний [ума], монах входит и пребывает в первой джхане, которая сопровождается направлением и удержанием [ума на объекте медитации], с восторгом и удовольствием, что возникли из-за [этой] отстранённости. </span><br><p id=mn138:16.3><span class=root>Tassa na vivekajapītisukhānusāri viññāṇaṁ hoti na vivekajapītisukhassādagadhitaṁ na vivekajapītisukhassādavinibandhaṁ na vivekajapītisukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><br> <span class=sv>Если его сознание не следует за восторгом и удовольствием, что возникли из-за [этой] отстранённости, и не привязано и не приковано привлекательностью восторга и удовольствия, что возникли из-за [этой] отстранённости, то тогда его ум называется «не застрявшим внутренне». </span><br><p id=mn138:17.1><span class=root>Puna caparaṁ, āvuso, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati. </span><br> <span class=sv>Далее… входит и пребывает во второй джхане… </span><br><p id=mn138:17.2><span class=root>Tassa na samādhijapītisukhānusāri viññāṇaṁ hoti na samādhijapītisukhassādagadhitaṁ na samādhijapītisukhassādavinibandhaṁ na samādhijapītisukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><br> <span class=sv>Если его сознание не следует за восторгом и удовольствием, что возникли из-за [этого] сосредоточения,.. </span><br><p id=mn138:18.1><span class=root>Puna caparaṁ, āvuso, bhikkhu pītiyā ca virāgā …pe… tatiyaṁ jhānaṁ upasampajja viharati. </span><br> <span class=sv>Далее… входит и пребывает во третьей джхане… </span><br><p id=mn138:18.2><span class=root>Tassa na upekkhānusāri viññāṇaṁ hoti na upekkhāsukhassādagadhitaṁ na upekkhāsukhassādavinibandhaṁ na upekkhāsukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><br> <span class=sv>Если его сознание не следует за невозмутимостью и не привязано и не приковано привлекательностью невозмутимости, то тогда его ум называется «не застрявшим внутренне». </span><br><p id=mn138:19.1><span class=root>Puna caparaṁ, āvuso, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sv>Далее… входит и пребывает во четвёртой джхане… </span><br><p id=mn138:19.2><span class=root>Tassa na adukkhamasukhānusāri viññāṇaṁ hoti na adukkhamasukhassādagadhitaṁ na adukkhamasukhassādavinibandhaṁ na adukkhamasukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><br> <span class=sv>Если его сознание не следует за ни-удовольствием-ни-болью, и не привязано и не приковано привлекательностью ни-удовольствия-ни-боли, то тогда его ум называется «не застрявшим внутренне». </span><br><p id=mn138:19.3><span class=root>Evaṁ kho, āvuso, ajjhattaṁ asaṇṭhitanti vuccati. </span><br> <span class=sv>Вот как ум бывает не застрявшим внутренне. </span><br><p id=mn138:20.1><span class=root>Kathañcāvuso, anupādā paritassanā hoti? </span><br> <span class=sv>И почему, друзья, имеет место взволнованность из-за цепляния? </span><br><p id=mn138:20.2><span class=root>Idhāvuso, assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto </span><br> <span class=sv>Вот, монах, необученный заурядный человек, который не уважает Благородных, который неумелый и нетренированный в их Дхамме, который не уважает чистых людей, который неумелый и нетренированный в их Дхамме, </span><br><p id=mn138:20.3><span class=root>rūpaṁ attato samanupassati rūpavantaṁ vā attānaṁ attani vā rūpaṁ rūpasmiṁ vā attānaṁ. </span><br> <span class=sv>считает что материальная форма – это «я»; или что «я» владеет материальной формой; или что материальная форма находится внутри «я»; или что «я» находится в материальной форме. </span><br><p id=mn138:20.4><span class=root>Tassa taṁ rūpaṁ vipariṇamati, aññathā hoti. </span><br> <span class=sv>Эта его материальная форма изменяется и становится иной. </span><br><p id=mn138:20.5><span class=root>Tassa rūpavipariṇāmaññathābhāvā rūpavipariṇāmānuparivatti viññāṇaṁ hoti. </span><br> <span class=sv>Со становлением иной и изменением этой материальной формы его сознание захвачено изменением материальной формы. </span><br><p id=mn138:20.6><span class=root>Tassa rūpavipariṇāmānuparivattajā paritassanā dhammasamuppādā cittaṁ pariyādāya tiṭṭhanti. </span><br> <span class=sv>Взволнованные умственные состояния, рождённые охваченностью изменением материальной формы, возникают совместно и продолжают завладевать его умом. </span><br><p id=mn138:20.7><span class=root>Cetaso pariyādānā uttāsavā ca hoti vighātavā ca apekkhavā ca anupādāya ca paritassati. </span><br> <span class=sv>Поскольку его ум охвачен, он встревожен, обеспокоен, озабочен, и из-за цепляния становится взволнованным. </span><br><p id=mn138:20.8><span class=root>Vedanaṁ …pe… </span><br> <span class=sv>Он считает, что чувство… </span><br><p id=mn138:20.9><span class=root>saññaṁ … </span><br> <span class=sv>восприятие... </span><br><p id=mn138:20.10><span class=root>saṅkhāre … </span><br> <span class=sv>формации [ума]... </span><br><p id=mn138:20.11><span class=root>viññāṇaṁ attato samanupassati viññāṇavantaṁ vā attānaṁ attani vā viññāṇaṁ viññāṇasmiṁ vā attānaṁ. </span><br> <span class=sv>сознание – это «я»; или что «я» владеет сознанием; или что сознание находится внутри «я»; или что «я» находится в сознании. </span><br><p id=mn138:20.12><span class=root>Tassa taṁ viññāṇaṁ vipariṇamati, aññathā hoti. </span><br> <span class=sv>Но это его сознание изменяется и становится иным. </span><br><p id=mn138:20.13><span class=root>Tassa viññāṇavipariṇāmaññathābhāvā viññāṇavipariṇāmānuparivatti viññāṇaṁ hoti. </span><br> <span class=sv>С изменением и становлением иным этого сознания, его сознание захвачено изменением сознания. </span><br><p id=mn138:20.14><span class=root>Tassa viññāṇavipariṇāmānuparivattajā paritassanā dhammasamuppādā cittaṁ pariyādāya tiṭṭhanti. </span><br> <span class=sv>Взволнованные умственные состояния, рождённые охваченностью изменением сознания, возникают совместно и продолжают завладевать его умом. </span><br><p id=mn138:20.15><span class=root>Cetaso pariyādānā uttāsavā ca hoti vighātavā ca apekkhavā ca anupādāya ca paritassati. </span><br> <span class=sv>Поскольку его ум охвачен, он встревожен, обеспокоен, озабочен, и из-за цепляния становится взволнованным. </span><br><p id=mn138:20.16><span class=root>Evaṁ kho, āvuso, anupādā paritassanā hoti. </span><br> <span class=sv>Вот каким образом имеет место взволнованность из-за цепляния. </span><br><p id=mn138:21.1><span class=root>Kathañcāvuso, anupādānā aparitassanā hoti? </span><br> <span class=sv>И почему, друзья, имеет место не-взволнованность из-за не-цепляния? </span><br><p id=mn138:21.2><span class=root>Idhāvuso, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto </span><br> <span class=sv>Вот, монах, хорошо обученный благородный ученик, который уважает Благородных, умелый и тренированный в их Дхамме, который уважает чистых людей, умелый и тренированный в их Дхамме, </span><br><p id=mn138:21.3><span class=root>na rūpaṁ attato samanupassati na rūpavantaṁ vā attānaṁ na attani vā rūpaṁ na rūpasmiṁ vā attānaṁ. </span><br> <span class=sv>не считает, что материальная форма – это «я» или что «я» владеет материальной формой; или что материальная форма находится внутри «я»; или что «я» находится в материальной форме. </span><br><p id=mn138:21.4><span class=root>Tassa taṁ rūpaṁ vipariṇamati, aññathā hoti. </span><br> <span class=sv>Когда эта его материальная форма изменяется и становится иной, </span><br><p id=mn138:21.5><span class=root>Tassa rūpavipariṇāmaññathābhāvā na ca rūpavipariṇāmānuparivatti viññāṇaṁ hoti. </span><br> <span class=sv>со становлением иной и изменением этой материальной формы его сознание не захвачено изменением материальной формы. </span><br><p id=mn138:21.6><span class=root>Tassa na rūpavipariṇāmānuparivattajā paritassanā dhammasamuppādā cittaṁ pariyādāya tiṭṭhanti. </span><br> <span class=sv>Взволнованные умственные состояния, рождённые охваченностью изменением материальной формы, не возникают совместно и не завладевают его умом. </span><br><p id=mn138:21.7><span class=root>Cetaso pariyādānā na cevuttāsavā hoti na ca vighātavā na ca apekkhavā anupādāya ca na paritassati. </span><br> <span class=sv>Поскольку его ум не охвачен, он не встревожен, не обеспокоен, не озабочен, и из-за не-цепляния не становится взволнованным. </span><br><p id=mn138:21.8><span class=root>Na vedanaṁ … </span><br> <span class=sv>Он не считает, что чувство... </span><br><p id=mn138:21.9><span class=root>na saññaṁ … </span><br> <span class=sv>восприятие... </span><br><p id=mn138:21.10><span class=root>na saṅkhāre … </span><br> <span class=sv>формации [ума]... </span><br><p id=mn138:21.11><span class=root>na viññāṇaṁ attato samanupassati na viññāṇavantaṁ vā attānaṁ na attani vā viññāṇaṁ na viññāṇasmiṁ vā attānaṁ. </span><br> <span class=sv>сознание – это «я»; или что «я» владеет сознанием; или что сознание находится внутри «я»; или что «я» находится в сознании. </span><br><p id=mn138:21.12><span class=root>Tassa taṁ viññāṇaṁ vipariṇamati, aññathā hoti. </span><br> <span class=sv>Когда это его сознание изменяется и становится иным, </span><br><p id=mn138:21.13><span class=root>Tassa viññāṇavipariṇāmaññathābhāvā na ca viññāṇavipariṇāmānuparivatti viññāṇaṁ hoti. </span><br> <span class=sv>с изменением и становлением иным этого сознания, его сознание не захвачено изменением сознания. </span><br><p id=mn138:21.14><span class=root>Tassa na viññāṇavipariṇāmānuparivattajā paritassanā dhammasamuppādā cittaṁ pariyādāya tiṭṭhanti. </span><br> <span class=sv>Взволнованные умственные состояния, рождённые охваченностью изменением сознания, не возникают совместно и не продолжают завладевать его умом. </span><br><p id=mn138:21.15><span class=root>Cetaso pariyādānā na cevuttāsavā hoti na ca vighātavā na ca apekkhavā, anupādāya ca na paritassati. </span><br> <span class=sv>Поскольку его ум не охвачен, он не встревожен, не обеспокоен, не озабочен, и из-за не-цепляния не становится взволнованным. </span><br><p id=mn138:21.16><span class=root>Evaṁ kho, āvuso, anupādā aparitassanā hoti. </span><br> <span class=sv>Вот каким образом имеет место не-взволнованность из-за не-цепляния. </span><br><p id=mn138:22.1><span class=root>Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br> <span class=sv>Друзья, когда Благословенный поднялся со своего сиденья и ушёл в своё жилище, дав краткую сводку, но не дав подробного разъяснения, то есть: </span><br><p id=mn138:22.2><span class=root>‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span><br> <span class=sv>«Монахи, монах должен исследовать вещи так, чтобы по мере того как он исследует их, его сознание не отвлекалось и не распылялось внешне, но и не застревало внутренне, и чтобы он посредством не-цепляния не становился взволнованным. </span><br><p id=mn138:22.3><span class=root>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span><br> <span class=sv>Если его сознание не отвлекается и не распыляется внешне, и не застревает внутренне, и если он посредством не-цепляния не становится взволнованным, то тогда для него нет возникновения страдания – рождения, старения и смерти в будущем». </span><br><p id=mn138:22.4><span class=root>Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi. </span><br> <span class=sv>И вот как я понимаю подробное значение этого. </span><br><p id=mn138:22.5><span class=root>Ākaṅkhamānā ca pana tumhe āyasmanto bhagavantaṁyeva upasaṅkamitvā etamatthaṁ paṭipuccheyyātha; </span><br> <span class=sv>Теперь, друзья, если хотите, отправляйтесь к Благословенному и спросите его о значении этого. </span><br><p id=mn138:22.6><span class=root>yathā vo bhagavā byākaroti tathā naṁ dhāreyyāthā”ti. </span><br> <span class=sv>То, как Благословенный объяснит, так вам и следует это запомнить». </span><br><p id=mn138:23.1><span class=root>Atha kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sv>И тогда монахи, довольные и обрадованные словами достопочтенного Махакаччаны, встали со своих сидений и отправились к Благословенному. Поклонившись ему, они сели рядом и рассказали Благословенному обо всём, что произошло, добавив: </span><br><p id=mn138:23.2><span class=root>“Yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><br><p id=mn138:23.3><span class=root>‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span><br><p id=mn138:23.4><span class=root>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span><br><p id=mn138:23.5><span class=root>Tesaṁ no, bhante, amhākaṁ, acirapakkantassa bhagavato, etadahosi: </span><br><p id=mn138:23.6><span class=root>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—</span><br><p id=mn138:23.7><span class=root>tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span><br><p id=mn138:23.8><span class=root>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotīti. </span><br><p id=mn138:23.9><span class=root>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? </span><br><p id=mn138:23.10><span class=root>Tesaṁ no, bhante, amhākaṁ etadahosi: </span><br><p id=mn138:23.11><span class=root>‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ. </span><br><p id=mn138:23.12><span class=root>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><br><p id=mn138:23.13><span class=root>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti. </span><br><p id=mn138:23.14><span class=root>Atha kho mayaṁ, bhante, yenāyasmā mahākaccāno tenupasaṅkamimha; upasaṅkamitvā āyasmantaṁ mahākaccānaṁ etamatthaṁ paṭipucchimha. </span><br><p id=mn138:23.15><span class=root>Tesaṁ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti. </span><br> <span class=sv>«И тогда, Учитель, мы отправились к достопочтенному Махакаччане и спросили его о значении. Достопочтенный Махакаччана объяснил значение в таких-то терминах, утверждениях и формулировках». </span><br><p id=mn138:24.1><span class=root>“Paṇḍito, bhikkhave, mahākaccāno; mahāpañño, bhikkhave, mahākaccāno. </span><br> <span class=sv>[Благословенный ответил]: «Махакаччана мудр, монахи, Махакаччана наделён великой мудростью. </span><br><p id=mn138:24.2><span class=root>Mañcepi tumhe, bhikkhave, etamatthaṁ paṭipuccheyyātha, ahampi evamevaṁ byākareyyaṁ yathā taṁ mahākaccānena byākataṁ. </span><br> <span class=sv>Если бы вы спросили меня о значении этого, то я бы объяснил точно также, как это объяснил Махакаччана. </span><br><p id=mn138:24.3><span class=root>Eso cevetassa attho. Evañca naṁ dhāreyyāthā”ti. </span><br> <span class=sv>Таково значение этого, и так вам следует это запомнить». </span><br><p id=mn138:24.4><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn138:24.5><span class=root>Attamanā te bhikkhū bhagavato bhāsitaṁ abhinandunti. </span><br> <span class=sv>Монахи были довольны и восхитились словами Благословенного. </span><br><p id=mn138:24.6><span class=root>Uddesavibhaṅgasuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about>Contact info</a></small></footer>