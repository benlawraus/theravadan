<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0025.html>Deutsch</a> , <a href=/canon/en/pli/ms/sutta/mn/mn0025.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0024.html>Previous</a><a href=/canon/ru/pli/ms/sutta/mn/mn0026.html>Next</a></div><p id=mn25:0.1><span class=root>Majjhima Nikāya 25 </span><br> <span class=sv>Мадджхима Никая 25 </span><br><p id=mn25:0.2><span class="root big-bold">Nivāpasutta </span><br> <span class=sv>Наживка </span><br><p id=mn25:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn25:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Так я слышал. Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn25:1.3><span class=root>Tatra kho bhagavā bhikkhū āmantesi: </span><br> <span class=sv>Там он обратился к монахам: </span><br><p id=mn25:1.4><span class=root>“bhikkhavo”ti. </span><br> <span class=sv>- Монахи! </span><br><p id=mn25:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sv>- Уважаемый, - ответили они. </span><br><p id=mn25:1.6><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn25:2.1><span class=root>“Na, bhikkhave, nevāpiko nivāpaṁ nivapati migajātānaṁ: </span><br> <span class=sv>– Монахи, ловец оленей не размещает наживку для оленьего стада с подобным намерением: </span><br><p id=mn25:2.2><span class=root>‘imaṁ me nivāpaṁ nivuttaṁ migajātā paribhuñjantā dīghāyukā vaṇṇavanto ciraṁ dīghamaddhānaṁ yāpentū’ti. </span><br> <span class=sv>«Пусть оленье стадо наслаждается этой наживкой, которую я разместил, и будет долгоживущим, прекрасным, и будет таковым долгое время». </span><br><p id=mn25:2.3><span class=root>Evañca kho, bhikkhave, nevāpiko nivāpaṁ nivapati migajātānaṁ: </span><br> <span class=sv>Ловец оленей выставляет наживку для оленьего стада вот с каким намерением: </span><br><p id=mn25:2.4><span class=root>‘imaṁ me nivāpaṁ nivuttaṁ migajātā anupakhajja mucchitā bhojanāni bhuñjissanti, anupakhajja mucchitā bhojanāni bhuñjamānā madaṁ āpajjissanti, mattā samānā pamādaṁ āpajjissanti, pamattā samānā yathākāmakaraṇīyā bhavissanti imasmiṁ nivāpe’ti. </span><br> <span class=sv>«Оленье стадо будет есть еду неосторожно, пока не доберётся до наживки, которую я разместил посреди неё. Сделав так, они станут опьянёнными. Когда они будут опьянены, они впадут в беспечность. Когда они беспечны, я могу делать с ними что пожелаю из-за этой самой наживки». </span><br><p id=mn25:3.1><span class=root>Tatra, bhikkhave, paṭhamā migajātā amuṁ nivāpaṁ nivuttaṁ nevāpikassa anupakhajja mucchitā bhojanāni bhuñjiṁsu, te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span><br> <span class=sv>Олени первого стада съели еду без осторожности, добравшись до наживки, которую разместил ловец оленей. Сделав так, они стали опьянёнными. Когда они были опьянены, они впали в беспечность. Когда они были беспечны, ловец оленей поступил с ними так, как считал нужным, из-за этой самой наживки. </span><br><p id=mn25:3.2><span class=root>Evañhi te, bhikkhave, paṭhamā migajātā na parimucciṁsu nevāpikassa iddhānubhāvā. </span><br> <span class=sv>Вот как олени первого стада не смогли освободиться от управления и власти ловца оленей. </span><br><p id=mn25:4.1><span class=root>Tatra, bhikkhave, dutiyā migajātā evaṁ samacintesuṁ: </span><br> <span class=sv>Олени второго стада подумали: </span><br><p id=mn25:4.2><span class=root>‘ye kho te paṭhamā migajātā amuṁ nivāpaṁ nivuttaṁ nevāpikassa anupakhajja mucchitā bhojanāni bhuñjiṁsu. </span><br> <span class=sv>«Олени того первого стада, действуя неосторожно, … </span><br><p id=mn25:4.3><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:4.4><span class=root>Evañhi te paṭhamā migajātā na parimucciṁsu nevāpikassa iddhānubhāvā. </span><br> <span class=sv>не смогли освободиться от управления и власти ловца оленей. </span><br><p id=mn25:4.5><span class=root>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><br> <span class=sv>то, если все мы будем держаться в стороне от этой наживки? Что, если, держась в стороне от этого ужасающего наслаждения, мы уйдём в дикие леса и будем жить там?» </span><br><p id=mn25:4.6><span class=root>Te sabbaso nivāpabhojanā paṭiviramiṁsu, bhayabhogā paṭiviratā araññāyatanāni ajjhogāhetvā vihariṁsu. </span><br> <span class=sv>Так они и поступили. </span><br><p id=mn25:4.7><span class=root>Tesaṁ gimhānaṁ pacchime māse, tiṇodakasaṅkhaye, adhimattakasimānaṁ patto kāyo hoti. </span><br> <span class=sv>Но в последний месяц жаркого сезона, когда израсходовались трава и вода, их тела стали неимоверно истощены. </span><br><p id=mn25:4.8><span class=root>Tesaṁ adhimattakasimānaṁ pattakāyānaṁ balavīriyaṁ parihāyi. </span><br> <span class=sv>Из-за этого они утратили свою силу и подвижность. </span><br><p id=mn25:4.9><span class=root>Balavīriye parihīne tameva nivāpaṁ nivuttaṁ nevāpikassa paccāgamiṁsu. </span><br> <span class=sv>Когда они утратили свою силу и подвижность, они вернулись к этой самой наживке, которую разместил ловец оленей. </span><br><p id=mn25:4.10><span class=root>Te tattha anupakhajja mucchitā bhojanāni bhuñjiṁsu. </span><br> <span class=sv>Они съели еду без осторожности, добравшись до наживки, которую разместил ловец оленей. </span><br><p id=mn25:4.11><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span><br> <span class=sv>Сделав так, они стали опьянёнными. Когда они были опьянены, они впали в беспечность. Когда они были беспечны, ловец оленей поступил с ними так, как считал нужным, из-за этой самой наживки.</span><br><p id=mn25:4.12><span class=root>Evañhi te, bhikkhave, dutiyāpi migajātā na parimucciṁsu nevāpikassa iddhānubhāvā. </span><br> <span class=sv>Вот как олени второго стада не смогли освободиться от управления и власти ловца оленей. </span><br><p id=mn25:5.1><span class=root>Tatra, bhikkhave, tatiyā migajātā evaṁ samacintesuṁ: </span><br> <span class=sv>Олени третьего стада подумали: </span><br><p id=mn25:5.2><span class=root>‘ye kho te paṭhamā migajātā amuṁ nivāpaṁ nivuttaṁ nevāpikassa …pe… </span><br> <span class=sv>«Олени того первого стада, действуя неосторожно, не смогли освободиться от управления и власти ловца оленей. … </span><br><p id=mn25:5.3><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:5.4><span class=root>Yepi te dutiyā migajātā evaṁ samacintesuṁ: </span><br> <span class=sv>Олени того второго стада, подумав о том, как олени первого стада потерпели неудачу, распланировав и поступив так, как они и поступили, с осторожностью уйдя в дикие леса, … </span><br><p id=mn25:5.5><span class=root>“ye kho te paṭhamā migajātā amuṁ nivāpaṁ nivuttaṁ nevāpikassa …pe… </span><br><p id=mn25:5.6><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:5.7><span class=root>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā”ti. </span><br><p id=mn25:5.8><span class=root>Te sabbaso nivāpabhojanā paṭiviramiṁsu, bhayabhogā paṭiviratā araññāyatanāni ajjhogāhetvā vihariṁsu. </span><br><p id=mn25:5.9><span class=root>Tesaṁ gimhānaṁ pacchime māse tiṇodakasaṅkhaye adhimattakasimānaṁ patto kāyo hoti. </span><br><p id=mn25:5.10><span class=root>Tesaṁ adhimattakasimānaṁ pattakāyānaṁ balavīriyaṁ parihāyi. </span><br><p id=mn25:5.11><span class=root>Balavīriye parihīne tameva nivāpaṁ nivuttaṁ nevāpikassa paccāgamiṁsu. </span><br><p id=mn25:5.12><span class=root>Te tattha anupakhajja mucchitā bhojanāni bhuñjiṁsu. </span><br><p id=mn25:5.13><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:5.14><span class=root>Evañhi te dutiyāpi migajātā na parimucciṁsu nevāpikassa iddhānubhāvā. </span><br> <span class=sv>также не смогли освободиться от управления и власти ловца оленей. </span><br><p id=mn25:5.15><span class=root>Yannūna mayaṁ amuṁ nivāpaṁ nivuttaṁ nevāpikassa upanissāya āsayaṁ kappeyyāma. </span><br> <span class=sv>Что, если мы сделаем своим обиталищем место рядом с наживкой ловца оленей? </span><br><p id=mn25:5.16><span class=root>Tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma nevāpikassa amusmiṁ nivāpe’ti. </span><br> <span class=sv>И тогда, сделав так, мы будем есть еду не без осторожности и не добираясь до наживки, которую разместил ловец оленей. Сделав так, мы не станем опьянёнными. Когда мы не опьянены, мы не впадём в беспечность. Когда мы не беспечны, ловец оленей не поступит с нами так, как считает нужным, из-за этой самой наживки». </span><br><p id=mn25:5.17><span class=root>Te amuṁ nivāpaṁ nivuttaṁ nevāpikassa upanissāya āsayaṁ kappayiṁsu. </span><br> <span class=sv>Так они и поступили. </span><br><p id=mn25:5.18><span class=root>Tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:5.19><span class=root>Tatra, bhikkhave, nevāpikassa ca nevāpikaparisāya ca etadahosi: </span><br> <span class=sv>Но тогда ловец оленей и его помощники подумали: </span><br><p id=mn25:5.20><span class=root>‘saṭhāssunāmime tatiyā migajātā ketabino, iddhimantāssunāmime tatiyā migajātā parajanā; </span><br> <span class=sv>«Эти олени третьего стада хитры и коварны, точно маги и волшебники.</span><br><p id=mn25:5.21><span class=root>imañca nāma nivāpaṁ nivuttaṁ paribhuñjanti, na ca nesaṁ jānāma āgatiṁ vā gatiṁ vā. </span><br> <span class=sv>Они едят размещённую наживку, притом мы не знаем, когда они приходят и уходят. </span><br><p id=mn25:5.22><span class=root>Yannūna mayaṁ imaṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāreyyāma, appeva nāma tatiyānaṁ migajātānaṁ āsayaṁ passeyyāma, yattha te gāhaṁ gaccheyyun’ti. </span><br> <span class=sv>Что, если мы сделаем наживку, которая размещена так, что везде и всюду на всей большой территории окружена плетёными изгородями? Быть может, тогда мы увидим, где находится обиталище третьего оленьего стада, куда они уходят прятаться». </span><br><p id=mn25:5.23><span class=root>Te amuṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāresuṁ. </span><br> <span class=sv>Сделав так,</span><br><p id=mn25:5.24><span class=root>Addasaṁsu kho, bhikkhave, nevāpiko ca nevāpikaparisā ca tatiyānaṁ migajātānaṁ āsayaṁ, yattha te gāhaṁ agamaṁsu. </span><br> <span class=sv>они увидели обиталище третьего стада, то место, куда они уходили прятаться. </span><br><p id=mn25:5.25><span class=root>Evañhi te, bhikkhave, tatiyāpi migajātā na parimucciṁsu nevāpikassa iddhānubhāvā. </span><br> <span class=sv>Вот как олени третьего стада не смогли освободиться от управления и власти ловца оленей. </span><br><p id=mn25:6.1><span class=root>Tatra, bhikkhave, catutthā migajātā evaṁ samacintesuṁ: </span><br> <span class=sv>Олени четвёртого стада подумали: </span><br><p id=mn25:6.2><span class=root>‘ye kho te paṭhamā migajātā …pe… </span><br> <span class=sv>‘«Олени того первого стада, действуя неосторожно, … </span><br><p id=mn25:6.3><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br> <span class=sv>не смогли освободиться от управления и власти ловца оленей. </span><br><p id=mn25:6.4><span class=root>Yepi te dutiyā migajātā evaṁ samacintesuṁ: </span><br> <span class=sv>Олени того второго стада, подумав о том, как олени первого стада потерпели неудачу, распланировав и поступив так, как они и поступили, с осторожностью уйдя в дикие леса, … </span><br><p id=mn25:6.5><span class=root>“ye kho te paṭhamā migajātā …pe… </span><br><p id=mn25:6.6><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:6.7><span class=root>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā”ti. </span><br><p id=mn25:6.8><span class=root>Te sabbaso nivāpabhojanā paṭiviramiṁsu …pe… </span><br><p id=mn25:6.9><span class=root>evañhi te dutiyāpi migajātā na parimucciṁsu nevāpikassa iddhānubhāvā. </span><br> <span class=sv>также не смогли освободиться от управления и власти ловца оленей. </span><br><p id=mn25:6.10><span class=root>Yepi te tatiyā migajātā evaṁ samacintesuṁ: </span><br> <span class=sv>Олени того третьего стада, … </span><br><p id=mn25:6.11><span class=root>“ye kho te paṭhamā migajātā …pe… </span><br><p id=mn25:6.12><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:6.13><span class=root>Yepi te dutiyā migajātā evaṁ samacintesuṁ: </span><br><p id=mn25:6.14><span class=root>‘ye kho te paṭhamā migajātā …pe… </span><br><p id=mn25:6.15><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:6.16><span class=root>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><br><p id=mn25:6.17><span class=root>Te sabbaso nivāpabhojanā paṭiviramiṁsu …pe… </span><br><p id=mn25:6.18><span class=root>evañhi te dutiyāpi migajātā na parimucciṁsu nevāpikassa iddhānubhāvā. </span><br><p id=mn25:6.19><span class=root>Yannūna mayaṁ amuṁ nivāpaṁ nivuttaṁ nevāpikassa upanissāya āsayaṁ kappeyyāma, tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma nevāpikassa amusmiṁ nivāpe”ti. </span><br><p id=mn25:6.20><span class=root>Te amuṁ nivāpaṁ nivuttaṁ nevāpikassa upanissāya āsayaṁ kappayiṁsu, tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:6.21><span class=root>Tatra nevāpikassa ca nevāpikaparisāya ca etadahosi: </span><br><p id=mn25:6.22><span class=root>“saṭhāssunāmime tatiyā migajātā ketabino, iddhimantāssunāmime tatiyā migajātā parajanā, imañca nāma nivāpaṁ nivuttaṁ paribhuñjanti. </span><br><p id=mn25:6.23><span class=root>Na ca nesaṁ jānāma āgatiṁ vā gatiṁ vā. </span><br><p id=mn25:6.24><span class=root>Yannūna mayaṁ imaṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāreyyāma, appeva nāma tatiyānaṁ migajātānaṁ āsayaṁ passeyyāma, yattha te gāhaṁ gaccheyyun”ti. </span><br><p id=mn25:6.25><span class=root>Te amuṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāresuṁ. </span><br><p id=mn25:6.26><span class=root>Addasaṁsu kho nevāpiko ca nevāpikaparisā ca tatiyānaṁ migajātānaṁ āsayaṁ, yattha te gāhaṁ agamaṁsu. </span><br><p id=mn25:6.27><span class=root>Evañhi te tatiyāpi migajātā na parimucciṁsu nevāpikassa iddhānubhāvā. </span><br> <span class=sv>также потерпели неудачу и не смогли освободиться от управления и власти ловца оленей. </span><br><p id=mn25:6.28><span class=root>Yannūna mayaṁ yattha agati nevāpikassa ca nevāpikaparisāya ca tatrāsayaṁ kappeyyāma, tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma nevāpikassa amusmiṁ nivāpe’ti. </span><br> <span class=sv>Что, если мы сделаем своим обиталищем место, докуда ловец оленей и его помощники не смогут дойти? И тогда, сделав так, мы будем есть еду не без осторожности и не добираясь до наживки, которую разместил ловец оленей… </span><br><p id=mn25:6.29><span class=root>Te yattha agati nevāpikassa ca nevāpikaparisāya ca tatrāsayaṁ kappayiṁsu. </span><br> <span class=sv>Так они и поступили. </span><br><p id=mn25:6.30><span class=root>Tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:6.31><span class=root>Tatra, bhikkhave, nevāpikassa ca nevāpikaparisāya ca etadahosi: </span><br> <span class=sv>Но тогда ловец оленей и его помощники подумали: </span><br><p id=mn25:6.32><span class=root>‘saṭhāssunāmime catutthā migajātā ketabino, iddhimantāssunāmime catutthā migajātā parajanā. </span><br> <span class=sv>«Эти олени четвёртого стада хитры и коварны, точно маги и волшебники. </span><br><p id=mn25:6.33><span class=root>Imañca nāma nivāpaṁ nivuttaṁ paribhuñjanti, na ca nesaṁ jānāma āgatiṁ vā gatiṁ vā. </span><br> <span class=sv>Они едят размещённую наживку, притом мы не знаем, когда они приходят и уходят. </span><br><p id=mn25:6.34><span class=root>Yannūna mayaṁ imaṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāreyyāma, appeva nāma catutthānaṁ migajātānaṁ āsayaṁ passeyyāma yattha te gāhaṁ gaccheyyun’ti. </span><br> <span class=sv>Что, если мы сделаем наживку, которая размещена так, что везде и всюду на всей большой территории окружена плетёными изгородями? Быть может, тогда мы увидим, где находится обиталище четвёртого оленьего стада, куда они уходят прятаться». </span><br><p id=mn25:6.35><span class=root>Te amuṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāresuṁ. </span><br> <span class=sv>Они сделали так, </span><br><p id=mn25:6.36><span class=root>Neva kho, bhikkhave, addasaṁsu nevāpiko ca nevāpikaparisā ca catutthānaṁ migajātānaṁ āsayaṁ, yattha te gāhaṁ gaccheyyuṁ. </span><br> <span class=sv>но не увидели обиталища четвёртого стада, того места, куда те уходили прятаться. </span><br><p id=mn25:6.37><span class=root>Tatra, bhikkhave, nevāpikassa ca nevāpikaparisāya ca etadahosi: </span><br> <span class=sv>Тогда ловец оленей и его помощники подумали:, </span><br><p id=mn25:6.38><span class=root>‘sace kho mayaṁ catutthe migajāte ghaṭṭessāma, te ghaṭṭitā aññe ghaṭṭissanti te ghaṭṭitā aññe ghaṭṭissanti. </span><br> <span class=sv>«Если мы напугаем четвёртое оленье стадо, то, будучи напуганными, они напугают других, </span><br><p id=mn25:6.39><span class=root>Evaṁ imaṁ nivāpaṁ nivuttaṁ sabbaso migajātā parimuñcissanti. </span><br> <span class=sv>и так все оленьи стада оставят эту наживку, которую мы разместили. </span><br><p id=mn25:6.40><span class=root>Yannūna mayaṁ catutthe migajāte ajjhupekkheyyāmā’ti. </span><br> <span class=sv>Что, если мы будем относиться к четвёртому оленьему стаду с безразличием?» </span><br><p id=mn25:6.41><span class=root>Ajjhupekkhiṁsu kho, bhikkhave, nevāpiko ca nevāpikaparisā ca catutthe migajāte. </span><br> <span class=sv>Так они и поступили. </span><br><p id=mn25:6.42><span class=root>Evañhi te, bhikkhave, catutthā migajātā parimucciṁsu nevāpikassa iddhānubhāvā. </span><br> <span class=sv>Вот как олени четвёртого стада освободились от управления и власти ловца оленей. </span><br><p id=mn25:7.1><span class=root>Upamā kho me ayaṁ, bhikkhave, katā atthassa viññāpanāya. </span><br> <span class=sv>Монахи, я привёл вам этот пример, чтобы донести смысл. </span><br><p id=mn25:7.2><span class=root>Ayaṁ cevettha attho—</span><br> <span class=sv>Смысл таков. </span><br><p id=mn25:7.3><span class=root>nivāpoti kho, bhikkhave, pañcannetaṁ kāmaguṇānaṁ adhivacanaṁ. </span><br> <span class=sv>Наживка – это обозначение пяти нитей чувственных удовольствий.</span><br><p id=mn25:7.4><span class=root>Nevāpikoti kho, bhikkhave, mārassetaṁ pāpimato adhivacanaṁ. </span><br> <span class=sv>Ловец оленей – это обозначение Злого Мары. </span><br><p id=mn25:7.5><span class=root>Nevāpikaparisāti kho, bhikkhave, māraparisāyetaṁ adhivacanaṁ. </span><br> <span class=sv>Помощники ловца оленей – это обозначение свиты Мары. </span><br><p id=mn25:7.6><span class=root>Migajātāti kho, bhikkhave, samaṇabrāhmaṇānametaṁ adhivacanaṁ. </span><br> <span class=sv>Оленье стадо – это обозначение жрецов и отшельников. </span><br><p id=mn25:8.1><span class=root>Tatra, bhikkhave, paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni anupakhajja mucchitā bhojanāni bhuñjiṁsu. </span><br> <span class=sv>Жрецы и отшельники первого вида ели еду без осторожности, добравшись до наживки и материальных вещей мира, которые разместил Мара.</span><br><p id=mn25:8.2><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br> <span class=sv>Сделав так, они стали опьянёнными. Когда они были опьянены, они впали в беспечность. Когда они были беспечны, Мара поступил с ними так, как считал нужным, из-за этой самой наживки и тех материальных вещей мира. </span><br><p id=mn25:8.3><span class=root>Evañhi te, bhikkhave, paṭhamā samaṇabrāhmaṇā na parimucciṁsu mārassa iddhānubhāvā. </span><br> <span class=sv>Вот как жрецы и отшельники первого вида не смогли освободиться от управления и власти Мары. </span><br><p id=mn25:8.4><span class=root>Seyyathāpi te, bhikkhave, paṭhamā migajātā tathūpame ahaṁ ime paṭhame samaṇabrāhmaṇe vadāmi. </span><br> <span class=sv>Те жрецы и отшельники, я говорю вам, – точно те олени первого стада. </span><br><p id=mn25:9.1><span class=root>Tatra, bhikkhave, dutiyā samaṇabrāhmaṇā evaṁ samacintesuṁ: </span><br> <span class=sv>Жрецы и отшельники второго вида подумали: </span><br><p id=mn25:9.2><span class=root>‘ye kho te paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni anupakhajja mucchitā bhojanāni bhuñjiṁsu. </span><br> <span class=sv>«Те жрецы и отшельники первого вида, действовав неосторожно,… </span><br><p id=mn25:9.3><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:9.4><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br> <span class=sv>не смогли освободиться от управления и власти Мары. </span><br><p id=mn25:9.5><span class=root>Yannūna mayaṁ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><br> <span class=sv>Что, если все мы будем держаться в стороне от этой наживки и тех материальных вещей мира? Что, если, держась в стороне от этого ужасающего наслаждения, мы уйдём в дикие леса и будем жить там?» </span><br><p id=mn25:9.6><span class=root>Te sabbaso nivāpabhojanā lokāmisā paṭiviramiṁsu, bhayabhogā paṭiviratā araññāyatanāni ajjhogāhetvā vihareyyāmāti. </span><br><p id=mn25:9.7><span class=root>Te sabbaso nivāpabhojanā lokāmisā paṭiviramiṁsu, bhayabhogā paṭiviratā araññāyatanāni ajjhogāhetvā vihariṁsu. </span><br> <span class=sv>Так они и поступили. </span><br><p id=mn25:9.8><span class=root>Te tattha sākabhakkhāpi ahesuṁ, sāmākabhakkhāpi ahesuṁ, nīvārabhakkhāpi ahesuṁ, daddulabhakkhāpi ahesuṁ, haṭabhakkhāpi ahesuṁ, kaṇabhakkhāpi ahesuṁ, ācāmabhakkhāpi ahesuṁ, piññākabhakkhāpi ahesuṁ, tiṇabhakkhāpi ahesuṁ, gomayabhakkhāpi ahesuṁ, vanamūlaphalāhārā yāpesuṁ pavattaphalabhojī. </span><br> <span class=sv>Так они и поступили. Они были теми, кто ест [только] зелень; или просо; или дикий рис; или обрезки шкуры; или мох; или рисовые отруби; или рисовую накипь; или кунжутную муку; или траву; или коровий навоз. Они жили на лесных кореньях и фруктах. Они кормились упавшими фруктами. </span><br><p id=mn25:9.9><span class=root>Tesaṁ gimhānaṁ pacchime māse, tiṇodakasaṅkhaye, adhimattakasimānaṁ patto kāyo hoti. </span><br> <span class=sv>Но в последний месяц жаркого сезона, когда израсходовалась трава и вода, их тела стали неимоверно истощены. </span><br><p id=mn25:9.10><span class=root>Tesaṁ adhimattakasimānaṁ pattakāyānaṁ balavīriyaṁ parihāyi. </span><br> <span class=sv>Из-за этого они утратили свою силу и подвижность. </span><br><p id=mn25:9.11><span class=root>Balavīriye parihīne cetovimutti parihāyi. </span><br> <span class=sv>Когда они утратили свою силу и подвижность, они утратили своё освобождение ума. </span><br><p id=mn25:9.12><span class=root>Cetovimuttiyā parihīnāya tameva nivāpaṁ nivuttaṁ mārassa paccāgamiṁsu tāni ca lokāmisāni. </span><br> <span class=sv>С утратой своего освобождения ума они вернулись к той самой наживке, которую разместил Мара, и к тем материальным вещам мира. </span><br><p id=mn25:9.13><span class=root>Te tattha anupakhajja mucchitā bhojanāni bhuñjiṁsu. </span><br> <span class=sv>Они съели еду без осторожности, добравшись до [наживки] … </span><br><p id=mn25:9.14><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:9.15><span class=root>Evañhi te, bhikkhave, dutiyāpi samaṇabrāhmaṇā na parimucciṁsu mārassa iddhānubhāvā. </span><br> <span class=sv>Вот как жрецы и отшельники второго вида не смогли освободиться от управления и власти Мары. </span><br><p id=mn25:9.16><span class=root>Seyyathāpi te, bhikkhave, dutiyā migajātā tathūpame ahaṁ ime dutiye samaṇabrāhmaṇe vadāmi. </span><br> <span class=sv>Те жрецы и отшельники, я говорю вам, – точно те олени второго стада. </span><br><p id=mn25:10.1><span class=root>Tatra, bhikkhave, tatiyā samaṇabrāhmaṇā evaṁ samacintesuṁ: </span><br> <span class=sv>Жрецы и отшельники третьего вида подумали: </span><br><p id=mn25:10.2><span class=root>‘ye kho te paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni …pe…. </span><br> <span class=sv>Те жрецы и отшельники первого вида, действуя неосторожно, не смогли освободиться от управления и власти Мары… </span><br><p id=mn25:10.3><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:10.4><span class=root>Yepi te dutiyā samaṇabrāhmaṇā evaṁ samacintesuṁ: </span><br> <span class=sv>Те жрецы и отшельники второго вида, подумав о том, как жрецы и отшельники первого вида потерпели неудачу, распланировав и поступив так, как они и поступили, с осторожностью уйдя в дикие леса,… </span><br><p id=mn25:10.5><span class=root>“ye kho te paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni …pe…. </span><br><p id=mn25:10.6><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:10.7><span class=root>Yannūna mayaṁ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā”ti. </span><br><p id=mn25:10.8><span class=root>Te sabbaso nivāpabhojanā lokāmisā paṭiviramiṁsu. </span><br><p id=mn25:10.9><span class=root>Bhayabhogā paṭiviratā araññāyatanāni ajjhogāhetvā vihariṁsu. </span><br><p id=mn25:10.10><span class=root>Te tattha sākabhakkhāpi ahesuṁ …pe… pavattaphalabhojī. </span><br><p id=mn25:10.11><span class=root>Tesaṁ gimhānaṁ pacchime māse tiṇodakasaṅkhaye adhimattakasimānaṁ patto kāyo hoti. </span><br><p id=mn25:10.12><span class=root>Tesaṁ adhimattakasimānaṁ pattakāyānaṁ balavīriyaṁ parihāyi, balavīriye parihīne cetovimutti parihāyi, cetovimuttiyā parihīnāya tameva nivāpaṁ nivuttaṁ mārassa paccāgamiṁsu tāni ca lokāmisāni. </span><br><p id=mn25:10.13><span class=root>Te tattha anupakhajja mucchitā bhojanāni bhuñjiṁsu. </span><br><p id=mn25:10.14><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:10.15><span class=root>Evañhi te dutiyāpi samaṇabrāhmaṇā na parimucciṁsu mārassa iddhānubhāvā. </span><br> <span class=sv>также не смогли освободиться от управления и власти Мары. </span><br><p id=mn25:10.16><span class=root>Yannūna mayaṁ amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappeyyāma, tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma mārassa amusmiṁ nivāpe amusmiñca lokāmise’ti. </span><br> <span class=sv>Что, если мы сделаем своим обиталищем место рядом с наживкой, которую разместил Мара, [рядом] с теми материальными вещами мира? И тогда, сделав так, мы будем есть еду не без осторожности и не добираясь до наживки, которую разместил Мара, [не добираясь] до материальных вещей мира. Сделав так, мы не станем опьянёнными. Когда мы не опьянены, мы не впадём в беспечность. Когда мы не беспечны, Мара не поступит с нами так, как считает нужным, из-за этой самой наживки и тех материальных вещей мира». </span><br><p id=mn25:10.17><span class=root>Te amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappayiṁsu. </span><br> <span class=sv>Так они и поступили. </span><br><p id=mn25:10.18><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjiṁsu. </span><br><p id=mn25:10.19><span class=root>Te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:10.20><span class=root>Api ca kho evaṁdiṭṭhikā ahesuṁ—</span><br> <span class=sv>Но тогда они пришли к тому, что стали придерживаться таких воззрений как:</span><br><p id=mn25:10.21><span class=root>sassato loko itipi, asassato loko itipi; </span><br> <span class=sv>«Мир вечен» или «Мир не вечен»; или </span><br><p id=mn25:10.22><span class=root>antavā loko itipi, anantavā loko itipi; </span><br> <span class=sv>«Мир ограничен» или «Мир безграничен»; или </span><br><p id=mn25:10.23><span class=root>taṁ jīvaṁ taṁ sarīraṁ itipi, aññaṁ jīvaṁ aññaṁ sarīraṁ itipi; </span><br> <span class=sv>«Душа и тело – это одно» или «Душа суть одно, а тело суть иное»; или </span><br><p id=mn25:10.24><span class=root>hoti tathāgato paraṁ maraṇā itipi, na hoti tathāgato paraṁ maraṇā itipi, hoti ca na ca hoti tathāgato paraṁ maraṇā itipi, neva hoti na na hoti tathāgato paraṁ maraṇā itipi. </span><br> <span class=sv>«Татхагата существует после смерти» или «Татхагата не существует после смерти» или «Татхагата и существует после смерти и не существует после смерти» или «Татхагата ни существует после смерти, ни не существует после смерти» </span><br><p id=mn25:10.25><span class=root>Evañhi te, bhikkhave, tatiyāpi samaṇabrāhmaṇā na parimucciṁsu mārassa iddhānubhāvā. </span><br> <span class=sv>Вот как жрецы и отшельники третьего вида не смогли освободиться от управления и власти Мары. </span><br><p id=mn25:10.26><span class=root>Seyyathāpi te, bhikkhave, tatiyā migajātā tathūpame ahaṁ ime tatiye samaṇabrāhmaṇe vadāmi. </span><br> <span class=sv>Те жрецы и отшельники, я говорю вам, – точно те олени третьего стада. </span><br><p id=mn25:11.1><span class=root>Tatra, bhikkhave, catutthā samaṇabrāhmaṇā evaṁ samacintesuṁ: </span><br> <span class=sv>Жрецы и отшельники четвёртого вида подумали: </span><br><p id=mn25:11.2><span class=root>‘ye kho te paṭhamā samaṇabrāhmaṇā amuṁ nivāpaṁ nivuttaṁ mārassa …pe…. </span><br> <span class=sv>Те жрецы и отшельники первого вида, действуя неосторожно, не смогли освободиться от управления и власти Мары… </span><br><p id=mn25:11.3><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.4><span class=root>Yepi te dutiyā samaṇabrāhmaṇā evaṁ samacintesuṁ: </span><br> <span class=sv>Те жрецы и отшельники второго вида, подумав о том, как жрецы и отшельники первого вида потерпели неудачу, … </span><br><p id=mn25:11.5><span class=root>‘ye kho te paṭhamā samaṇabrāhmaṇā …pe…. </span><br><p id=mn25:11.6><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.7><span class=root>Yannūna mayaṁ sabbaso nivāpabhojanā lokāmisā paṭivirameyyāma bhayabhogā paṭiviratā araññāyatanāni ajjhogāhetvā vihareyyāmā’ti. </span><br><p id=mn25:11.8><span class=root>Te sabbaso nivāpabhojanā lokāmisā paṭiviramiṁsu …pe…. </span><br><p id=mn25:11.9><span class=root>Evañhi te dutiyāpi samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.10><span class=root>Yepi te tatiyā samaṇabrāhmaṇā evaṁ samacintesuṁ ye kho te paṭhamā samaṇabrāhmaṇā …pe…. </span><br> <span class=sv>Те жрецы и отшельники третьего вида, подумав о том, как жрецы и отшельники первого вида и жрецы и отшельники второго вида потерпели неудачу, распланировав и поступив так, как они и поступили, … </span><br><p id=mn25:11.11><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.12><span class=root>Yepi te dutiyā samaṇabrāhmaṇā evaṁ samacintesuṁ ye kho te paṭhamā samaṇabrāhmaṇā …pe…. </span><br><p id=mn25:11.13><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.14><span class=root>Yannūna mayaṁ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><br><p id=mn25:11.15><span class=root>Te sabbaso nivāpabhojanā lokāmisā paṭiviramiṁsu …pe…. </span><br><p id=mn25:11.16><span class=root>Evañhi te dutiyāpi samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.17><span class=root>Yannūna mayaṁ amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappeyyāma. </span><br><p id=mn25:11.18><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma mārassa amusmiṁ nivāpe amusmiñca lokāmiseti. </span><br><p id=mn25:11.19><span class=root>Te amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappayiṁsu. </span><br><p id=mn25:11.20><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjiṁsu. </span><br><p id=mn25:11.21><span class=root>Te tattha ananupakhajja amucchitā bhojanāni bhuñjamānā na madaṁ āpajjiṁsu. </span><br><p id=mn25:11.22><span class=root>Amattā samānā na pamādaṁ āpajjiṁsu. </span><br><p id=mn25:11.23><span class=root>Appamattā samānā na yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:11.24><span class=root>Api ca kho evaṁdiṭṭhikā ahesuṁ sassato loko itipi …pe… </span><br><p id=mn25:11.25><span class=root>neva hoti na na hoti tathāgato paraṁ maraṇā itipi. </span><br><p id=mn25:11.26><span class=root>Evañhi te tatiyāpi samaṇabrāhmaṇā na parimucciṁsu mārassa iddhānubhāvā. </span><br> <span class=sv>также потерпели неудачу и не смогли освободиться от управления и власти Мары. </span><br><p id=mn25:11.27><span class=root>Yannūna mayaṁ yattha agati mārassa ca māraparisāya ca tatrāsayaṁ kappeyyāma. </span><br> <span class=sv>Что, если мы сделаем своим обиталищем место, докуда Мара и его свита не смогут дойти? </span><br><p id=mn25:11.28><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma mārassa amusmiṁ nivāpe amusmiñca lokāmiseti. </span><br> <span class=sv>И тогда, сделав так, мы будем есть еду не без осторожности, не добираясь до наживки, которую разместил Мара, [не добираясь] до тех материальных вещей мира. Сделав так, мы не станем опьянёнными. Когда мы не опьянены, мы не впадём в беспечность. Когда мы не беспечны, Мара не поступит с нами так, как считает нужным, из-за этой самой наживки и тех материальных вещей мира». </span><br><p id=mn25:11.29><span class=root>Te yattha agati mārassa ca māraparisāya ca tatrāsayaṁ kappayiṁsu. </span><br> <span class=sv>Так они и поступили. </span><br><p id=mn25:11.30><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:11.31><span class=root>Evañhi te, bhikkhave, catutthā samaṇabrāhmaṇā parimucciṁsu mārassa iddhānubhāvā. </span><br> <span class=sv>Вот как жрецы и отшельники четвёртого вида освободились от управления и власти Мары. </span><br><p id=mn25:11.32><span class=root>Seyyathāpi te, bhikkhave, catutthā migajātā tathūpame ahaṁ ime catutthe samaṇabrāhmaṇe vadāmi. </span><br> <span class=sv>Те жрецы и отшельники, я говорю вам, – точно те олени четвёртого стада. </span><br><p id=mn25:12.1><span class=root>Kathañca, bhikkhave, agati mārassa ca māraparisāya ca? </span><br> <span class=sv>И докуда не может дойти Мара и его свита? </span><br><p id=mn25:12.2><span class=root>Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sv>Вот, будучи отстранённым от чувственных удовольствий, отстранённым от неблагих состояний [ума], монах входит и пребывает в первой джхане, которая сопровождается направлением и удержанием [ума на объекте медитации], с восторгом и удовольствием, что возникли из-за [этой] отстранённости. </span><br><p id=mn25:12.3><span class=root>Ayaṁ vuccati, bhikkhave, bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato. </span><br> <span class=sv>Говорится, что этот монах ослепил Мару, стал невидим Злому, лишив глаз Мары своей возможности. </span><br><p id=mn25:13.1><span class=root>Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sv>Далее, с угасанием направления и удержания [ума на объекте], монах входит и пребывает во второй джхане, в которой наличествуют уверенность в себе и единение ума, в которой нет направления и удержания, но есть восторг и удовольствие, что возникли посредством сосредоточения. </span><br><p id=mn25:13.2><span class=root>Ayaṁ vuccati, bhikkhave …pe… pāpimato. </span><br> <span class=sv>Говорится, что этот монах ослепил Мару, стал невидим Злому, лишив глаз Мары своей возможности.</span><br><p id=mn25:14.1><span class=root>Puna caparaṁ, bhikkhave, bhikkhu pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti yaṁ taṁ ariyā ācikkhanti ‘upekkhako satimā sukhavihārī’ti tatiyaṁ jhānaṁ upasampajja viharati. </span><br> <span class=sv>Далее, с угасанием восторга монах пребывает невозмутимым, осознанным, бдительным, всё ещё ощущая приятное телом. Он входит и пребывает в третьей джхане, о которой Благородные говорят так: «Он невозмутим, осознан, находится в приятном пребывании». </span><br><p id=mn25:14.2><span class=root>Ayaṁ vuccati, bhikkhave …pe… pāpimato. </span><br> <span class=sv>Говорится, что этот монах ослепил Мару, стал невидим Злому, лишив глаз Мары своей возможности. </span><br><p id=mn25:15.1><span class=root>Puna caparaṁ, bhikkhave, bhikkhu sukhassa ca pahānā dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sv>Далее, с оставлением удовольствия и боли, равно как и с предыдущим угасанием радости и грусти, монах входит и пребывает в четвёртой джхане, которая является ни-приятной-ни-болезненной, характеризуется чистейшей осознанностью из-за невозмутимости. </span><br><p id=mn25:15.2><span class=root>Ayaṁ vuccati, bhikkhave …pe… pāpimato. </span><br> <span class=sv>Говорится, что этот монах ослепил Мару, стал невидим Злому, лишив глаз Мары своей возможности. </span><br><p id=mn25:16.1><span class=root>Puna caparaṁ, bhikkhave, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><br> <span class=sv>Далее, с полным преодолением восприятий форм, с исчезновением восприятий, вызываемых органами чувств, не обращающий внимания на восприятие множественного, осознавая: «Пространство безгранично», монах входит и пребывает в сфере безграничного пространства. </span><br><p id=mn25:16.2><span class=root>Ayaṁ vuccati, bhikkhave …pe… pāpimato. </span><br> <span class=sv>Говорится, что этот монах ослепил Мару, стал невидим Злому, лишив глаз Мары своей возможности. </span><br><p id=mn25:17.1><span class=root>Puna caparaṁ, bhikkhave, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><br> <span class=sv>Далее, с полным преодолением сферы безграничного пространства, осознавая: «Сознание безгранично», монах входит и пребывает в сфере безграничного сознания. </span><br><p id=mn25:17.2><span class=root>Ayaṁ vuccati, bhikkhave …pe… pāpimato. </span><br> <span class=sv>Говорится, что этот монах ослепил Мару, стал невидим Злому, лишив глаз Мары своей возможности. </span><br><p id=mn25:18.1><span class=root>Puna caparaṁ, bhikkhave, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><br> <span class=sv>Далее, с полным преодолением сферы безграничного сознания, осознавая: «Здесь ничего нет», монах входит и пребывает в сфере отсутствия всего. </span><br><p id=mn25:18.2><span class=root>Ayaṁ vuccati, bhikkhave …pe… pāpimato. </span><br> <span class=sv>Говорится, что этот монах ослепил Мару, стал невидим Злому, лишив глаз Мары своей возможности. </span><br><p id=mn25:19.1><span class=root>Puna caparaṁ, bhikkhave, bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><br> <span class=sv>Далее, с полным преодолением сферы отсутствия всего монах входит и пребывает в сфере-ни-восприятия-ни-не-восприятия. </span><br><p id=mn25:19.2><span class=root>Ayaṁ vuccati, bhikkhave …pe… pāpimato. </span><br> <span class=sv>Говорится, что этот монах ослепил Мару, стал невидим Злому, лишив глаз Мары своей возможности. </span><br><p id=mn25:20.1><span class=root>Puna caparaṁ, bhikkhave, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. Paññāya cassa disvā āsavā parikkhīṇā honti. </span><br> <span class=sv>Далее, с полным преодолением сферы-ни-восприятия-ни-не-восприятия, монах входит и пребывает в прекращении восприятия и чувствования. И его пятна [загрязнений ума] полностью уничтожены его видением мудростью. </span><br><p id=mn25:20.2><span class=root>Ayaṁ vuccati, bhikkhave, bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato tiṇṇo loke visattikan”ti. </span><br> <span class=sv>Говорится, что этот монах ослепил Мару, стал невидим Злому, лишив глаз Мары своей возможности, и пересёк привязанность к миру. </span><br><p id=mn25:20.3><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn25:20.4><span class=root>Attamanā te bhikkhū bhagavato bhāsitaṁ abhinandunti. </span><br> <span class=sv>Монахи были довольны и восхитились словами Благословенного. </span><br><p id=mn25:20.5><span class=root>Nivāpasuttaṁ niṭṭhitaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>