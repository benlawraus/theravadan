<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sv:not(:checked)) .translation.sv{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0015.html>Deutsch</a> , <a href=/canon/en/pli/ms/sutta/mn/mn0015.html>English</a><p>From: <label class=translator-toggle><input checked class=toggle-input id=toggle-sv type=checkbox> <span class="toggle-label sv">SV theravada.ru</span></label><div class=flex-between><a href=/canon/ru/pli/ms/sutta/mn/mn0014.html>Previous</a><a href=/canon/ru/pli/ms/sutta/mn/mn0016.html>Next</a></div><p><div class=verse-container id=mn15:0.1><span>Majjhima Nikāya 15 </span><span class="translation sv">Мадджхима Никая 15 </span></div><p><div class=verse-container id=mn15:0.2><span class=big-bold>Anumānasutta </span><span class="translation sv">Умозаключение </span></div><p><div class=verse-container id=mn15:1.1><span>Evaṁ me sutaṁ—</span><span class="translation sv">Так я слышал. </span></div><p><div class=verse-container id=mn15:1.2><span>ekaṁ samayaṁ āyasmā mahāmoggallāno bhaggesu viharati susumāragire bhesakaḷāvane migadāye. </span><span class="translation sv">Однажды достопочтенный Махамоггаллана проживал в стране Бхаггов возле Сунсумарагиры, роще Бхесакалы в Оленьем парке. </span></div><p><div class=verse-container id=mn15:1.3><span>Tatra kho āyasmā mahāmoggallāno bhikkhū āmantesi: </span><span class="translation sv">Там он обратился к монахам так: </span></div><p><div class=verse-container id=mn15:1.4><span>“āvuso bhikkhavo”ti. </span><span class="translation sv">– Друзья монахи! </span></div><p><div class=verse-container id=mn15:1.5><span>“Āvuso”ti kho te bhikkhū āyasmato mahāmoggallānassa paccassosuṁ. </span><span class="translation sv">– Друг, – ответили они. </span></div><p><div class=verse-container id=mn15:1.6><span>Āyasmā mahāmoggallāno etadavoca: </span><span class="translation sv">Достопочтенный Махамоггаллана сказал: </span></div><p><div class=verse-container id=mn15:2.1><span>“Pavāreti cepi, āvuso, bhikkhu: </span><span class="translation sv">Друзья, хотя монах просит так: </span></div><p><div class=verse-container id=mn15:2.2><span>‘vadantu maṁ āyasmanto, vacanīyomhi āyasmantehī’ti, so ca hoti dubbaco, dovacassakaraṇehi dhammehi samannāgato, akkhamo appadakkhiṇaggāhī anusāsaniṁ, atha kho naṁ sabrahmacārī na ceva vattabbaṁ maññanti, na ca anusāsitabbaṁ maññanti, na ca tasmiṁ puggale vissāsaṁ āpajjitabbaṁ maññanti. </span><span class="translation sv">«Пусть достопочтенные делают мне замечания, мне нужно, чтобы достопочтенные делали мне замечания» – всё же, если ему трудно делать замечания, и [если] он обладает качествами, из-за которых ему трудно делать замечания, если он нетерпелив и не следует наставлениям подобающе, то тогда его товарищам по святой жизни не следует делать ему замечания, наставлять его. Они считают его тем, кому нельзя доверять. </span></div><p><div class=verse-container id=mn15:3.1><span>Katame cāvuso, dovacassakaraṇā dhammā? </span><span class="translation sv">И из-за каких [его] качеств ему трудно делать замечания? </span></div><p><div class=verse-container id=mn15:3.2><span>Idhāvuso, bhikkhu pāpiccho hoti, pāpikānaṁ icchānaṁ vasaṁ gato. </span><span class="translation sv">Вот монах имеет порочные желания и одолеваем порочными желаниями. </span></div><p><div class=verse-container id=mn15:3.3><span>Yaṁpāvuso, bhikkhu pāpiccho hoti, pāpikānaṁ icchānaṁ vasaṁ gato—</span></div><p><div class=verse-container id=mn15:3.4><span>ayampi dhammo dovacassakaraṇo. </span><span class="translation sv">Из-за этого качества ему трудно делать замечания. </span></div><p><div class=verse-container id=mn15:3.5><span>Puna caparaṁ, āvuso, bhikkhu attukkaṁsako hoti paravambhī. </span><span class="translation sv">Далее, монах восхваляет себя и принижает других… </span></div><p><div class=verse-container id=mn15:3.6><span>Yaṁpāvuso, bhikkhu attukkaṁsako hoti paravambhī—</span></div><p><div class=verse-container id=mn15:3.7><span>ayampi dhammo dovacassakaraṇo. </span></div><p><div class=verse-container id=mn15:3.8><span>Puna caparaṁ, āvuso, bhikkhu kodhano hoti kodhābhibhūto. </span><span class="translation sv">Далее, монах злой и одолеваем злостью… </span></div><p><div class=verse-container id=mn15:3.9><span>Yaṁpāvuso, bhikkhu kodhano hoti kodhābhibhūto—</span></div><p><div class=verse-container id=mn15:3.10><span>ayampi dhammo dovacassakaraṇo. </span></div><p><div class=verse-container id=mn15:3.11><span>Puna caparaṁ, āvuso, bhikkhu kodhano hoti kodhahetu upanāhī. </span><span class="translation sv">Далее, монах злой и негодующий из-за злости… </span></div><p><div class=verse-container id=mn15:3.12><span>Yaṁpāvuso, bhikkhu kodhano hoti kodhahetu upanāhī—</span></div><p><div class=verse-container id=mn15:3.13><span>ayampi dhammo dovacassakaraṇo. </span></div><p><div class=verse-container id=mn15:3.14><span>Puna caparaṁ, āvuso, bhikkhu kodhano hoti kodhahetu abhisaṅgī. </span><span class="translation sv">Далее, монах злой и упрямый из-за злости… </span></div><p><div class=verse-container id=mn15:3.15><span>Yaṁpāvuso, bhikkhu kodhano hoti kodhahetu abhisaṅgī—</span></div><p><div class=verse-container id=mn15:3.16><span>ayampi dhammo dovacassakaraṇo. </span></div><p><div class=verse-container id=mn15:3.17><span>Puna caparaṁ, āvuso, bhikkhu kodhano hoti kodhasāmantā vācaṁ nicchāretā. </span><span class="translation sv">Далее, монах злой и говорит слова, граничащие со злостью… </span></div><p><div class=verse-container id=mn15:3.18><span>Yaṁpāvuso, bhikkhu kodhano hoti kodhasāmantā vācaṁ nicchāretā—</span></div><p><div class=verse-container id=mn15:3.19><span>ayampi dhammo dovacassakaraṇo. </span></div><p><div class=verse-container id=mn15:3.20><span>Puna caparaṁ, āvuso, bhikkhu codito codakena codakaṁ paṭippharati. </span><span class="translation sv">Далее, монаха упрекают, и он противится тому, кто его упрекает… </span></div><p><div class=verse-container id=mn15:3.21><span>Yaṁpāvuso, bhikkhu codito codakena codakaṁ paṭippharati—</span></div><p><div class=verse-container id=mn15:3.22><span>ayampi dhammo dovacassakaraṇo. </span></div><p><div class=verse-container id=mn15:3.23><span>Puna caparaṁ, āvuso, bhikkhu codito codakena codakaṁ apasādeti. </span><span class="translation sv">Далее, монаха упрекают, и он клевещет на того, кто его упрекает… </span></div><p><div class=verse-container id=mn15:3.24><span>Yaṁpāvuso, bhikkhu codito codakena codakaṁ apasādeti—</span></div><p><div class=verse-container id=mn15:3.25><span>ayampi dhammo dovacassakaraṇo. </span></div><p><div class=verse-container id=mn15:3.26><span>Puna caparaṁ, āvuso, bhikkhu codito codakena codakassa paccāropeti. </span><span class="translation sv">Далее, монаха упрекают, и он упрекает упрекающего в ответ…</span></div><p><div class=verse-container id=mn15:3.27><span>Yaṁpāvuso, bhikkhu codito codakena codakassa paccāropeti—</span></div><p><div class=verse-container id=mn15:3.28><span>ayampi dhammo dovacassakaraṇo. </span></div><p><div class=verse-container id=mn15:3.29><span>Puna caparaṁ, āvuso, bhikkhu codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti. </span><span class="translation sv">Далее, монаха упрекают, и он увиливает, уходит от разговора, проявляет злобу, ненависть и горечь… </span></div><p><div class=verse-container id=mn15:3.30><span>Yaṁpāvuso, bhikkhu codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti—</span></div><p><div class=verse-container id=mn15:3.31><span>ayampi dhammo dovacassakaraṇo. </span></div><p><div class=verse-container id=mn15:3.32><span>Puna caparaṁ, āvuso, bhikkhu codito codakena apadāne na sampāyati. </span><span class="translation sv">Далее, монаха упрекают, и он не признаёт своего [неблагого] поведения </span></div><p><div class=verse-container id=mn15:3.33><span>Yaṁpāvuso, bhikkhu codito codakena apadāne na sampāyati—</span></div><p><div class=verse-container id=mn15:3.34><span>ayampi dhammo dovacassakaraṇo. </span></div><p><div class=verse-container id=mn15:3.35><span>Puna caparaṁ, āvuso, bhikkhu makkhī hoti paḷāsī. </span><span class="translation sv">Далее, монах надменный и кичливый… </span></div><p><div class=verse-container id=mn15:3.36><span>Yaṁpāvuso, bhikkhu makkhī hoti paḷāsī—</span></div><p><div class=verse-container id=mn15:3.37><span>ayampi dhammo dovacassakaraṇo. </span></div><p><div class=verse-container id=mn15:3.38><span>Puna caparaṁ, āvuso, bhikkhu issukī hoti maccharī. </span><span class="translation sv">Далее, монах завистливый и скупой…</span></div><p><div class=verse-container id=mn15:3.39><span>Yaṁpāvuso, bhikkhu issukī hoti maccharī—</span></div><p><div class=verse-container id=mn15:3.40><span>ayampi dhammo dovacassakaraṇo. </span></div><p><div class=verse-container id=mn15:3.41><span>Puna caparaṁ, āvuso, bhikkhu saṭho hoti māyāvī. </span><span class="translation sv">Далее, монах неискренний и лживый…</span></div><p><div class=verse-container id=mn15:3.42><span>Yaṁpāvuso, bhikkhu saṭho hoti māyāvī—</span></div><p><div class=verse-container id=mn15:3.43><span>ayampi dhammo dovacassakaraṇo. </span></div><p><div class=verse-container id=mn15:3.44><span>Puna caparaṁ, āvuso, bhikkhu thaddho hoti atimānī. </span><span class="translation sv">Далее, монах упрямый и высокомерный… </span></div><p><div class=verse-container id=mn15:3.45><span>Yaṁpāvuso, bhikkhu thaddho hoti atimānī—</span></div><p><div class=verse-container id=mn15:3.46><span>ayampi dhammo dovacassakaraṇo. </span></div><p><div class=verse-container id=mn15:3.47><span>Puna caparaṁ, āvuso, bhikkhu sandiṭṭhiparāmāsī hoti ādhānaggāhī duppaṭinissaggī. </span><span class="translation sv">Далее, монах придерживается своих собственных воззрений, прочно за них держится и оставляет их с трудом. </span></div><p><div class=verse-container id=mn15:3.48><span>Yaṁpāvuso, bhikkhu sandiṭṭhiparāmāsī hoti ādhānaggāhī duppaṭinissaggī—</span></div><p><div class=verse-container id=mn15:3.49><span>ayampi dhammo dovacassakaraṇo. </span><span class="translation sv">Из-за этого качества ему трудно делать замечания. </span></div><p><div class=verse-container id=mn15:3.50><span>Ime vuccantāvuso, dovacassakaraṇā dhammā. </span><span class="translation sv">Друзья, эти называются качествами, из-за которых ему трудно делать замечания. </span></div><p><div class=verse-container id=mn15:4.1><span>No cepi, āvuso, bhikkhu pavāreti: </span><span class="translation sv">Друзья, хотя монах не просит так: </span></div><p><div class=verse-container id=mn15:4.2><span>‘vadantu maṁ āyasmanto, vacanīyomhi āyasmantehī’ti, so ca hoti suvaco, sovacassakaraṇehi dhammehi samannāgato, khamo padakkhiṇaggāhī anusāsaniṁ, atha kho naṁ sabrahmacārī vattabbañceva maññanti, anusāsitabbañca maññanti, tasmiñca puggale vissāsaṁ āpajjitabbaṁ maññanti. </span><span class="translation sv">«Пусть достопочтенные делают мне замечания, мне нужно, чтобы достопочтенные делали мне замечания» – всё же, если ему легко делать замечания, и [если] он обладает качествами, из-за которых ему легко делать замечания, если он терпелив и следует наставлениям подобающе, то тогда его товарищам по святой жизни следует делать ему замечания, наставлять его. Они считают его тем, кому можно доверять. </span></div><p><div class=verse-container id=mn15:5.1><span>Katame cāvuso, sovacassakaraṇā dhammā? </span><span class="translation sv">И из-за каких [его] качеств ему легко делать замечания? </span></div><p><div class=verse-container id=mn15:5.2><span>Idhāvuso, bhikkhu na pāpiccho hoti, na pāpikānaṁ icchānaṁ vasaṁ gato. </span><span class="translation sv">Вот у монаха нет порочных желаний, и он не одолеваем порочными желаниями… Из-за этого качества ему легко делать замечания. </span></div><p><div class=verse-container id=mn15:5.3><span>Yaṁpāvuso, bhikkhu na pāpiccho hoti na pāpikānaṁ icchānaṁ vasaṁ gato—</span></div><p><div class=verse-container id=mn15:5.4><span>ayampi dhammo sovacassakaraṇo. </span></div><p><div class=verse-container id=mn15:5.5><span>Puna caparaṁ, āvuso, bhikkhu anattukkaṁsako hoti aparavambhī. </span></div><p><div class=verse-container id=mn15:5.6><span>Yaṁpāvuso, bhikkhu anattukkaṁsako hoti aparavambhī—</span></div><p><div class=verse-container id=mn15:5.7><span>ayampi dhammo sovacassakaraṇo. </span></div><p><div class=verse-container id=mn15:5.8><span>Puna caparaṁ, āvuso, bhikkhu na kodhano hoti na kodhābhibhūto. </span></div><p><div class=verse-container id=mn15:5.9><span>Yaṁpāvuso, bhikkhu na kodhano hoti na kodhābhibhūto—</span></div><p><div class=verse-container id=mn15:5.10><span>ayampi dhammo sovacassakaraṇo. </span></div><p><div class=verse-container id=mn15:5.11><span>Puna caparaṁ, āvuso, bhikkhu na kodhano hoti na kodhahetu upanāhī. </span></div><p><div class=verse-container id=mn15:5.12><span>Yaṁpāvuso, bhikkhu na kodhano hoti na kodhahetu upanāhī—</span></div><p><div class=verse-container id=mn15:5.13><span>ayampi dhammo sovacassakaraṇo. </span></div><p><div class=verse-container id=mn15:5.14><span>Puna caparaṁ, āvuso, bhikkhu na kodhano hoti na kodhahetu abhisaṅgī. </span></div><p><div class=verse-container id=mn15:5.15><span>Yaṁpāvuso, bhikkhu na kodhano hoti na kodhahetu abhisaṅgī—</span></div><p><div class=verse-container id=mn15:5.16><span>ayampi dhammo sovacassakaraṇo. </span></div><p><div class=verse-container id=mn15:5.17><span>Puna caparaṁ, āvuso, bhikkhu na kodhano hoti na kodhasāmantā vācaṁ nicchāretā. </span></div><p><div class=verse-container id=mn15:5.18><span>Yaṁpāvuso, bhikkhu na kodhano hoti na kodhasāmantā vācaṁ nicchāretā—</span></div><p><div class=verse-container id=mn15:5.19><span>ayampi dhammo sovacassakaraṇo. </span></div><p><div class=verse-container id=mn15:5.20><span>Puna caparaṁ, āvuso, bhikkhu codito codakena codakaṁ nappaṭippharati. </span></div><p><div class=verse-container id=mn15:5.21><span>Yaṁpāvuso, bhikkhu codito codakena codakaṁ nappaṭippharati—</span></div><p><div class=verse-container id=mn15:5.22><span>ayampi dhammo sovacassakaraṇo. </span></div><p><div class=verse-container id=mn15:5.23><span>Puna caparaṁ, āvuso, bhikkhu codito codakena codakaṁ na apasādeti. </span></div><p><div class=verse-container id=mn15:5.24><span>Yaṁpāvuso, bhikkhu codito codakena codakaṁ na apasādeti—</span></div><p><div class=verse-container id=mn15:5.25><span>ayampi dhammo sovacassakaraṇo. </span></div><p><div class=verse-container id=mn15:5.26><span>Puna caparaṁ, āvuso, bhikkhu codito codakena codakassa na paccāropeti. </span></div><p><div class=verse-container id=mn15:5.27><span>Yaṁpāvuso, bhikkhu codito codakena codakassa na paccāropeti—</span></div><p><div class=verse-container id=mn15:5.28><span>ayampi dhammo sovacassakaraṇo. </span></div><p><div class=verse-container id=mn15:5.29><span>Puna caparaṁ, āvuso, bhikkhu codito codakena na aññenaññaṁ paṭicarati, na bahiddhā kathaṁ apanāmeti, na kopañca dosañca appaccayañca pātukaroti. </span></div><p><div class=verse-container id=mn15:5.30><span>Yaṁpāvuso, bhikkhu codito codakena na aññenaññaṁ paṭicarati, na bahiddhā kathaṁ apanāmeti, na kopañca dosañca appaccayañca pātukaroti—</span></div><p><div class=verse-container id=mn15:5.31><span>ayampi dhammo sovacassakaraṇo. </span></div><p><div class=verse-container id=mn15:5.32><span>Puna caparaṁ, āvuso, bhikkhu codito codakena apadāne sampāyati. </span></div><p><div class=verse-container id=mn15:5.33><span>Yaṁpāvuso, bhikkhu codito codakena apadāne sampāyati—</span></div><p><div class=verse-container id=mn15:5.34><span>ayampi dhammo sovacassakaraṇo. </span></div><p><div class=verse-container id=mn15:5.35><span>Puna caparaṁ, āvuso, bhikkhu amakkhī hoti apaḷāsī. </span></div><p><div class=verse-container id=mn15:5.36><span>Yaṁpāvuso, bhikkhu amakkhī hoti apaḷāsī—</span></div><p><div class=verse-container id=mn15:5.37><span>ayampi dhammo sovacassakaraṇo. </span></div><p><div class=verse-container id=mn15:5.38><span>Puna caparaṁ, āvuso, bhikkhu anissukī hoti amaccharī. </span></div><p><div class=verse-container id=mn15:5.39><span>Yaṁpāvuso, bhikkhu anissukī hoti amaccharī—</span></div><p><div class=verse-container id=mn15:5.40><span>ayampi dhammo sovacassakaraṇo. </span></div><p><div class=verse-container id=mn15:5.41><span>Puna caparaṁ, āvuso, bhikkhu asaṭho hoti amāyāvī. </span></div><p><div class=verse-container id=mn15:5.42><span>Yaṁpāvuso, bhikkhu asaṭho hoti amāyāvī—</span></div><p><div class=verse-container id=mn15:5.43><span>ayampi dhammo sovacassakaraṇo. </span></div><p><div class=verse-container id=mn15:5.44><span>Puna caparaṁ, āvuso, bhikkhu atthaddho hoti anatimānī. </span></div><p><div class=verse-container id=mn15:5.45><span>Yaṁpāvuso, bhikkhu atthaddho hoti anatimānī—</span></div><p><div class=verse-container id=mn15:5.46><span>ayampi dhammo sovacassakaraṇo. </span></div><p><div class=verse-container id=mn15:5.47><span>Puna caparaṁ, āvuso, bhikkhu asandiṭṭhiparāmāsī hoti anādhānaggāhī suppaṭinissaggī. </span><span class="translation sv">Далее, монах не придерживается своих собственных воззрений, не держится за них прочно, оставляет их с лёгкостью. </span></div><p><div class=verse-container id=mn15:5.48><span>Yaṁpāvuso, bhikkhu asandiṭṭhiparāmāsī hoti, anādhānaggāhī suppaṭinissaggī—</span><span class="translation sv">Из-за этого качества ему легко делать замечания.</span></div><p><div class=verse-container id=mn15:5.49><span>ayampi dhammo sovacassakaraṇo. </span></div><p><div class=verse-container id=mn15:5.50><span>Ime vuccantāvuso, sovacassakaraṇā dhammā. </span><span class="translation sv">Друзья, эти называются качествами, из-за которых ему легко делать замечания. </span></div><p><div class=verse-container id=mn15:6.1><span>Tatrāvuso, bhikkhunā attanāva attānaṁ evaṁ anuminitabbaṁ: </span><span class="translation sv">И теперь, друзья, монаху следует сделать умозаключение в отношении себя таким образом: </span></div><p><div class=verse-container id=mn15:6.2><span>‘yo khvāyaṁ puggalo pāpiccho, pāpikānaṁ icchānaṁ vasaṁ gato, ayaṁ me puggalo appiyo amanāpo; </span><span class="translation sv">«Тот, у кого порочные желания, и кто одолеваем порочными желаниями, – не мил и не приятен мне. </span></div><p><div class=verse-container id=mn15:6.3><span>ahañceva kho panassaṁ pāpiccho pāpikānaṁ icchānaṁ vasaṁ gato, ahampāssaṁ paresaṁ appiyo amanāpo’ti. </span><span class="translation sv">Если бы у меня были порочные желания, если бы я был одолеваем порочными желаниями, то я был бы не мил и не приятен другим». </span></div><p><div class=verse-container id=mn15:6.4><span>Evaṁ jānantenāvuso, bhikkhunā ‘na pāpiccho bhavissāmi, na pāpikānaṁ icchānaṁ vasaṁ gato’ti cittaṁ uppādetabbaṁ. </span><span class="translation sv">Монах, который знает это, должен побудить свой ум следующим образом: «У меня не будет порочных желаний, я не буду одолеваем порочными желаниями».… </span></div><p><div class=verse-container id=mn15:6.5><span>‘Yo khvāyaṁ puggalo attukkaṁsako paravambhī, ayaṁ me puggalo appiyo amanāpo; </span></div><p><div class=verse-container id=mn15:6.6><span>ahañceva kho panassaṁ attukkaṁsako paravambhī, ahampāssaṁ paresaṁ appiyo amanāpo’ti. </span><span class="translation sv">Если бы я придерживался своих собственных воззрений… то я был бы не мил и не приятен другим».</span></div><p><div class=verse-container id=mn15:6.7><span>Evaṁ jānantenāvuso, bhikkhunā ‘anattukkaṁsako bhavissāmi aparavambhī’ti cittaṁ uppādetabbaṁ. </span></div><p><div class=verse-container id=mn15:6.8><span>‘Yo khvāyaṁ puggalo kodhano kodhābhibhūto, ayaṁ me puggalo appiyo amanāpo. </span></div><p><div class=verse-container id=mn15:6.9><span>Ahañceva kho panassaṁ kodhano kodhābhibhūto, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.10><span>Evaṁ jānantenāvuso, bhikkhunā ‘na kodhano bhavissāmi na kodhābhibhūto’ti cittaṁ uppādetabbaṁ. </span></div><p><div class=verse-container id=mn15:6.11><span>‘Yo khvāyaṁ puggalo kodhano kodhahetu upanāhī, ayaṁ me puggalo appiyo amanāpo; </span></div><p><div class=verse-container id=mn15:6.12><span>ahañceva kho panassaṁ kodhano kodhahetu upanāhī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.13><span>Evaṁ jānantenāvuso, bhikkhunā ‘na kodhano bhavissāmi na kodhahetu upanāhī’ti cittaṁ uppādetabbaṁ. </span></div><p><div class=verse-container id=mn15:6.14><span>‘Yo khvāyaṁ puggalo kodhano kodhahetu abhisaṅgī, ayaṁ me puggalo appiyo amanāpo; </span></div><p><div class=verse-container id=mn15:6.15><span>ahañceva kho panassaṁ kodhano kodhahetu abhisaṅgī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.16><span>Evaṁ jānantenāvuso, bhikkhunā ‘na kodhano bhavissāmi na kodhahetu abhisaṅgī’ti cittaṁ uppādetabbaṁ. </span></div><p><div class=verse-container id=mn15:6.17><span>‘Yo khvāyaṁ puggalo kodhano kodhasāmantā vācaṁ nicchāretā, ayaṁ me puggalo appiyo amanāpo; </span></div><p><div class=verse-container id=mn15:6.18><span>ahañceva kho panassaṁ kodhano kodhasāmantā vācaṁ nicchāretā, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.19><span>Evaṁ jānantenāvuso, bhikkhunā ‘na kodhano bhavissāmi na kodhasāmantā vācaṁ nicchāressāmī’ti cittaṁ uppādetabbaṁ. </span></div><p><div class=verse-container id=mn15:6.20><span>‘Yo khvāyaṁ puggalo codito codakena codakaṁ paṭippharati, ayaṁ me puggalo appiyo amanāpo; </span></div><p><div class=verse-container id=mn15:6.21><span>ahañceva kho pana codito codakena codakaṁ paṭipphareyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.22><span>Evaṁ jānantenāvuso, bhikkhunā ‘codito codakena codakaṁ nappaṭippharissāmī’ti cittaṁ uppādetabbaṁ. </span></div><p><div class=verse-container id=mn15:6.23><span>‘Yo khvāyaṁ puggalo codito codakena codakaṁ apasādeti, ayaṁ me puggalo appiyo amanāpo; </span></div><p><div class=verse-container id=mn15:6.24><span>ahañceva kho pana codito codakena codakaṁ apasādeyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.25><span>Evaṁ jānantenāvuso, bhikkhunā ‘codito codakena codakaṁ na apasādessāmī’ti cittaṁ uppādetabbaṁ. </span></div><p><div class=verse-container id=mn15:6.26><span>‘Yo khvāyaṁ puggalo codito codakena codakassa paccāropeti, ayaṁ me puggalo appiyo amanāpo; </span></div><p><div class=verse-container id=mn15:6.27><span>ahañceva kho pana codito codakena codakassa paccāropeyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.28><span>Evaṁ jānantenāvuso, bhikkhunā ‘codito codakena codakassa na paccāropessāmī’ti cittaṁ uppādetabbaṁ. </span></div><p><div class=verse-container id=mn15:6.29><span>‘Yo khvāyaṁ puggalo codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti, ayaṁ me puggalo appiyo amanāpo; </span></div><p><div class=verse-container id=mn15:6.30><span>ahañceva kho pana codito codakena aññenaññaṁ paṭicareyyaṁ, bahiddhā kathaṁ apanāmeyyaṁ, kopañca dosañca appaccayañca pātukareyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.31><span>Evaṁ jānantenāvuso, bhikkhunā ‘codito codakena na aññenaññaṁ paṭicarissāmi, na bahiddhā kathaṁ apanāmessāmi, na kopañca dosañca appaccayañca pātukarissāmī’ti cittaṁ uppādetabbaṁ. </span></div><p><div class=verse-container id=mn15:6.32><span>‘Yo khvāyaṁ puggalo codito codakena apadāne na sampāyati, ayaṁ me puggalo appiyo amanāpo; </span></div><p><div class=verse-container id=mn15:6.33><span>ahañceva kho pana codito codakena apadāne na sampāyeyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.34><span>Evaṁ jānantenāvuso, bhikkhunā ‘codito codakena apadāne sampāyissāmī’ti cittaṁ uppādetabbaṁ. </span></div><p><div class=verse-container id=mn15:6.35><span>‘Yo khvāyaṁ puggalo makkhī paḷāsī, ayaṁ me puggalo appiyo amanāpo; </span></div><p><div class=verse-container id=mn15:6.36><span>ahañceva kho panassaṁ makkhī paḷāsī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.37><span>Evaṁ jānantenāvuso, bhikkhunā ‘amakkhī bhavissāmi apaḷāsī’ti cittaṁ uppādetabbaṁ. </span></div><p><div class=verse-container id=mn15:6.38><span>‘Yo khvāyaṁ puggalo issukī maccharī, ayaṁ me puggalo appiyo amanāpo; </span></div><p><div class=verse-container id=mn15:6.39><span>ahañceva kho panassaṁ issukī maccharī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.40><span>Evaṁ jānantenāvuso, bhikkhunā ‘anissukī bhavissāmi amaccharī’ti cittaṁ uppādetabbaṁ. </span></div><p><div class=verse-container id=mn15:6.41><span>‘Yo khvāyaṁ puggalo saṭho māyāvī, ayaṁ me puggalo appiyo amanāpo; </span></div><p><div class=verse-container id=mn15:6.42><span>ahañceva kho panassaṁ saṭho māyāvī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.43><span>Evaṁ jānantenāvuso, bhikkhunā ‘asaṭho bhavissāmi amāyāvī’ti cittaṁ uppādetabbaṁ. </span></div><p><div class=verse-container id=mn15:6.44><span>‘Yo khvāyaṁ puggalo thaddho atimānī, ayaṁ me puggalo appiyo amanāpo; </span></div><p><div class=verse-container id=mn15:6.45><span>ahañceva kho panassaṁ thaddho atimānī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.46><span>Evaṁ jānantenāvuso, bhikkhunā ‘atthaddho bhavissāmi anatimānī’ti cittaṁ uppādetabbaṁ. </span></div><p><div class=verse-container id=mn15:6.47><span>‘Yo khvāyaṁ puggalo sandiṭṭhiparāmāsī ādhānaggāhī duppaṭinissaggī, ayaṁ me puggalo appiyo amanāpo; </span><span class="translation sv">«Тот, кто восхваляет себя и принижает других… придерживается своих собственных воззрений, прочно за них держится, и оставляет их с трудом – не мил и не приятен мне. </span></div><p><div class=verse-container id=mn15:6.48><span>ahañceva kho panassaṁ sandiṭṭhiparāmāsī ādhānaggāhī duppaṭinissaggī, ahampāssaṁ paresaṁ appiyo amanāpo’ti. </span><span class="translation sv">Если бы я придерживался своих собственных воззрений… то я был бы не мил и не приятен другим». </span></div><p><div class=verse-container id=mn15:6.49><span>Evaṁ jānantenāvuso, bhikkhunā ‘asandiṭṭhiparāmāsī bhavissāmi anādhānaggāhī suppaṭinissaggī’ti cittaṁ uppādetabbaṁ. </span><span class="translation sv">Монах, который знает это, должен побудить свой ум следующим образом: «Я не буду придерживаться своих собственных воззрений, не буду прочно за них держаться и буду оставлять их с лёгкостью». </span></div><p><div class=verse-container id=mn15:7.1><span>Tatrāvuso, bhikkhunā attanāva attānaṁ evaṁ paccavekkhitabbaṁ: </span><span class="translation sv">И теперь, друзья, монаху следует пересматривать себя таким образом: </span></div><p><div class=verse-container id=mn15:7.2><span>‘kiṁ nu khomhi pāpiccho, pāpikānaṁ icchānaṁ vasaṁ gato’ti? </span><span class="translation sv">«Есть ли у меня порочные желания, одолеваем ли я порочными желаниями?»</span></div><p><div class=verse-container id=mn15:7.3><span>Sace, āvuso, bhikkhu paccavekkhamāno evaṁ jānāti: </span><span class="translation sv">Если, когда он пересматривает так, он знает: </span></div><p><div class=verse-container id=mn15:7.4><span>‘pāpiccho khomhi, pāpikānaṁ icchānaṁ vasaṁ gato’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sv">«У меня есть порочные желания, я одолеваем порочными желаниями», то тогда ему следует приложить усилие к оставлению этих плохих, неблагих состояний. </span></div><p><div class=verse-container id=mn15:7.5><span>Sace panāvuso, bhikkhu paccavekkhamāno evaṁ jānāti: </span><span class="translation sv">Но если, когда он пересматривает так, он знает: </span></div><p><div class=verse-container id=mn15:7.6><span>‘na khomhi pāpiccho, na pāpikānaṁ icchānaṁ vasaṁ gato’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«У меня нет порочных желаний, я не одолеваем порочными желаниями» – то тогда он может пребывать счастливым и радостным, тренируясь день и ночь в благих состояниях… </span></div><p><div class=verse-container id=mn15:7.7><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.8><span>‘kiṁ nu khomhi attukkaṁsako paravambhī’ti? </span></div><p><div class=verse-container id=mn15:7.9><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.10><span>‘attukkaṁsako khomhi paravambhī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.11><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.12><span>‘anattukkaṁsako khomhi aparavambhī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.13><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.14><span>‘kiṁ nu khomhi kodhano kodhābhibhūto’ti? </span></div><p><div class=verse-container id=mn15:7.15><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.16><span>‘kodhano khomhi kodhābhibhūto’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.17><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.18><span>‘na khomhi kodhano kodhābhibhūto’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.19><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.20><span>‘kiṁ nu khomhi kodhano kodhahetu upanāhī’ti? </span></div><p><div class=verse-container id=mn15:7.21><span>Sace, āvuso, bhikkhu paccavekkhamāno evaṁ jānāti ‘kodhano khomhi kodhahetu upanāhī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.22><span>Sace panāvuso, bhikkhu paccavekkhamāno evaṁ jānāti ‘na khomhi kodhano kodhahetu upanāhī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.23><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.24><span>‘kiṁ nu khomhi kodhano kodhahetu abhisaṅgī’ti? </span></div><p><div class=verse-container id=mn15:7.25><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.26><span>‘kodhano khomhi kodhahetu abhisaṅgī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.27><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.28><span>‘na khomhi kodhano kodhahetu abhisaṅgī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.29><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.30><span>‘kiṁ nu khomhi kodhano kodhasāmantā vācaṁ nicchāretā’ti? </span></div><p><div class=verse-container id=mn15:7.31><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.32><span>‘kodhano khomhi kodhasāmantā vācaṁ nicchāretā’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.33><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.34><span>‘na khomhi kodhano kodhasāmantā vācaṁ nicchāretā’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.35><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.36><span>‘kiṁ nu khomhi codito codakena codakaṁ paṭippharāmī’ti? </span></div><p><div class=verse-container id=mn15:7.37><span>Sace, āvuso, bhikkhu paccavekkhamāno evaṁ jānāti ‘codito khomhi codakena codakaṁ paṭippharāmī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.38><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.39><span>‘codito khomhi codakena codakaṁ nappaṭippharāmī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.40><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.41><span>‘kiṁ nu khomhi codito codakena codakaṁ apasādemī’ti? </span></div><p><div class=verse-container id=mn15:7.42><span>Sace, āvuso, bhikkhu paccavekkhamāno evaṁ jānāti ‘codito khomhi codakena codakaṁ apasādemī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.43><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.44><span>‘codito khomhi codakena codakaṁ na apasādemī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.45><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.46><span>‘kiṁ nu khomhi codito codakena codakassa paccāropemī’ti? </span></div><p><div class=verse-container id=mn15:7.47><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.48><span>‘codito khomhi codakena codakassa paccāropemī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.49><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.50><span>‘codito khomhi codakena codakassa na paccāropemī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.51><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.52><span>‘kiṁ nu khomhi codito codakena aññenaññaṁ paṭicarāmi, bahiddhā kathaṁ apanāmemi, kopañca dosañca appaccayañca pātukaromī’ti? </span></div><p><div class=verse-container id=mn15:7.53><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.54><span>‘codito khomhi codakena aññenaññaṁ paṭicarāmi, bahiddhā kathaṁ apanāmemi, kopañca dosañca appaccayañca pātukaromī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.55><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.56><span>‘codito khomhi codakena na aññenaññaṁ paṭicarāmi, na bahiddhā kathaṁ apanāmemi, na kopañca dosañca appaccayañca pātukaromī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.57><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.58><span>‘kiṁ nu khomhi codito codakena apadāne na sampāyāmī’ti? </span></div><p><div class=verse-container id=mn15:7.59><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.60><span>‘codito khomhi codakena apadāne na sampāyāmī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.61><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.62><span>‘codito khomhi codakena apadāne sampāyāmī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.63><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.64><span>‘kiṁ nu khomhi makkhī paḷāsī’ti? </span></div><p><div class=verse-container id=mn15:7.65><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.66><span>‘makkhī khomhi paḷāsī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.67><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.68><span>‘amakkhī khomhi apaḷāsī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.69><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.70><span>‘kiṁ nu khomhi issukī maccharī’ti? </span></div><p><div class=verse-container id=mn15:7.71><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.72><span>‘issukī khomhi maccharī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.73><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.74><span>‘anissukī khomhi amaccharī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.75><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.76><span>‘kiṁ nu khomhi saṭho māyāvī’ti? </span></div><p><div class=verse-container id=mn15:7.77><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.78><span>‘saṭho khomhi māyāvī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.79><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.80><span>‘asaṭho khomhi amāyāvī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.81><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.82><span>‘kiṁ nu khomhi thaddho atimānī’ti? </span></div><p><div class=verse-container id=mn15:7.83><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.84><span>‘thaddho khomhi atimānī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.85><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.86><span>‘atthaddho khomhi anatimānī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.87><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.88><span>‘kiṁ nu khomhi sandiṭṭhiparāmāsī ādhānaggāhī duppaṭinissaggī’ti? </span></div><p><div class=verse-container id=mn15:7.89><span>Sace, āvuso, bhikkhu paccavekkhamāno evaṁ jānāti: </span><span class="translation sv">Далее, друзья, монаху следует пересматривать себя таким образом: </span></div><p><div class=verse-container id=mn15:7.90><span>‘sandiṭṭhiparāmāsī khomhi ādhānaggāhī duppaṭinissaggī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sv">«…придерживаюсь ли своих собственных воззрений, прочно ли за них держусь, и оставляю ли их с трудом?» Если, когда он пересматривает так, он знает… следует приложить усилие к оставлению этих плохих, неблагих состояний. </span></div><p><div class=verse-container id=mn15:7.91><span>Sace panāvuso, bhikkhu paccavekkhamāno evaṁ jānāti: </span><span class="translation sv">Если, когда он пересматривает так, он знает: </span></div><p><div class=verse-container id=mn15:7.92><span>‘asandiṭṭhiparāmāsī khomhi anādhānaggāhī suppaṭinissaggī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«Я не придерживаюсь своих собственных воззрений, я не держусь прочно за них держусь и не оставляю их с трудом» – то тогда он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn15:8.1><span>Sace, āvuso, bhikkhu paccavekkhamāno sabbepime pāpake akusale dhamme appahīne attani samanupassati, tenāvuso, bhikkhunā sabbesaṁyeva imesaṁ pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sv">Друзья, когда монах пересматривает себя таким образом, то если он видит, что эти плохие, неблагие состояния не все отброшены в нём, то тогда ему следует приложить усилие к отбрасыванию их всех. </span></div><p><div class=verse-container id=mn15:8.2><span>Sace panāvuso, bhikkhu paccavekkhamāno sabbepime pāpake akusale dhamme pahīne attani samanupassati, tenāvuso, bhikkhunā teneva pītipāmojjena vihātabbaṁ, ahorattānusikkhinā kusalesu dhammesu. </span><span class="translation sv">Но если, когда он пересматривает себя так, он видит, что они все отброшены в нём, то тогда он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn15:8.3><span>Seyyathāpi, āvuso, itthī vā puriso vā, daharo yuvā maṇḍanajātiko, ādāse vā parisuddhe pariyodāte, acche vā udakapatte, sakaṁ mukhanimittaṁ paccavekkhamāno, sace tattha passati rajaṁ vā aṅgaṇaṁ vā, tasseva rajassa vā aṅgaṇassa vā pahānāya vāyamati; </span><span class="translation sv">Подобно мужчине или женщине – юной, молодой, которой нравятся украшения, которая изучает отражение своего лица в ярком чистом зеркале или в чаше с чистой водой, – если она увидит грязь или пятно на нём, она постарается устранить его. </span></div><p><div class=verse-container id=mn15:8.4><span>no ce tattha passati rajaṁ vā aṅgaṇaṁ vā, teneva attamano hoti: </span><span class="translation sv">Если она не увидит ни грязи, ни пятна на нём, она будет рада: </span></div><p><div class=verse-container id=mn15:8.5><span>‘lābhā vata me, parisuddhaṁ vata me’ti. </span><span class="translation sv">«Как прекрасно, что оно чистое!» </span></div><p><div class=verse-container id=mn15:8.6><span>Evameva kho, āvuso, sace bhikkhu paccavekkhamāno sabbepime pāpake akusale dhamme appahīne attani samanupassati, tenāvuso, bhikkhunā sabbesaṁyeva imesaṁ pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sv">Точно также, когда монах пересматривает сам себя таким образом, то если он видит, что эти плохие, неблагие состояния не все отброшены в нём, то тогда ему следует приложить усилие к отбрасыванию их всех.</span></div><p><div class=verse-container id=mn15:8.7><span>Sace panāvuso, bhikkhu paccavekkhamāno sabbepime pāpake akusale dhamme pahīne attani samanupassati, tenāvuso, bhikkhunā teneva pītipāmojjena vihātabbaṁ, ahorattānusikkhinā kusalesu dhammesū”ti. </span><span class="translation sv">Но если, когда он пересматривает себя так, он видит, что они все отброшены в нём, то тогда он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn15:8.8><span>Idamavocāyasmā mahāmoggallāno. </span><span class="translation sv">Так сказал достопочтенный Махамоггаллана. </span></div><p><div class=verse-container id=mn15:8.9><span>Attamanā te bhikkhū āyasmato mahāmoggallānassa bhāsitaṁ abhinandunti. </span><span class="translation sv">Монахи были довольны и восхитились словами достопочтенного Махамоггалланы. </span></div><p><div class=verse-container id=mn15:8.10><span>Anumānasuttaṁ niṭṭhitaṁ pañcamaṁ. </span></div><div class=flex-between><a href=/canon/ru/pli/ms/sutta/mn/mn0014.html>Previous</a><a href=/canon/ru/pli/ms/sutta/mn/mn0016.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>