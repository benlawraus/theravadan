<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0015.html>Deutsch</a> , <a href=/canon/en/pli/ms/sutta/mn/mn0015.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0014.html>Previous</a><a href=/canon/ru/pli/ms/sutta/mn/mn0016.html>Next</a></div><p id=mn15:0.1><span class=root>Majjhima Nikāya 15 </span><br> <span class=sv>Мадджхима Никая 15 </span><br><p id=mn15:0.2><span class="root big-bold">Anumānasutta </span><br> <span class=sv>Умозаключение </span><br><p id=mn15:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn15:1.2><span class=root>ekaṁ samayaṁ āyasmā mahāmoggallāno bhaggesu viharati susumāragire bhesakaḷāvane migadāye. </span><br> <span class=sv>Однажды достопочтенный Махамоггаллана проживал в стране Бхаггов возле Сунсумарагиры, роще Бхесакалы в Оленьем парке. </span><br><p id=mn15:1.3><span class=root>Tatra kho āyasmā mahāmoggallāno bhikkhū āmantesi: </span><br> <span class=sv>Там он обратился к монахам так: </span><br><p id=mn15:1.4><span class=root>“āvuso bhikkhavo”ti. </span><br> <span class=sv>– Друзья монахи! </span><br><p id=mn15:1.5><span class=root>“Āvuso”ti kho te bhikkhū āyasmato mahāmoggallānassa paccassosuṁ. </span><br> <span class=sv>– Друг, – ответили они. </span><br><p id=mn15:1.6><span class=root>Āyasmā mahāmoggallāno etadavoca: </span><br> <span class=sv>Достопочтенный Махамоггаллана сказал: </span><br><p id=mn15:2.1><span class=root>“Pavāreti cepi, āvuso, bhikkhu: </span><br> <span class=sv>Друзья, хотя монах просит так: </span><br><p id=mn15:2.2><span class=root>‘vadantu maṁ āyasmanto, vacanīyomhi āyasmantehī’ti, so ca hoti dubbaco, dovacassakaraṇehi dhammehi samannāgato, akkhamo appadakkhiṇaggāhī anusāsaniṁ, atha kho naṁ sabrahmacārī na ceva vattabbaṁ maññanti, na ca anusāsitabbaṁ maññanti, na ca tasmiṁ puggale vissāsaṁ āpajjitabbaṁ maññanti. </span><br> <span class=sv>«Пусть достопочтенные делают мне замечания, мне нужно, чтобы достопочтенные делали мне замечания» – всё же, если ему трудно делать замечания, и [если] он обладает качествами, из-за которых ему трудно делать замечания, если он нетерпелив и не следует наставлениям подобающе, то тогда его товарищам по святой жизни не следует делать ему замечания, наставлять его. Они считают его тем, кому нельзя доверять. </span><br><p id=mn15:3.1><span class=root>Katame cāvuso, dovacassakaraṇā dhammā? </span><br> <span class=sv>И из-за каких [его] качеств ему трудно делать замечания? </span><br><p id=mn15:3.2><span class=root>Idhāvuso, bhikkhu pāpiccho hoti, pāpikānaṁ icchānaṁ vasaṁ gato. </span><br> <span class=sv>Вот монах имеет порочные желания и одолеваем порочными желаниями. </span><br><p id=mn15:3.3><span class=root>Yaṁpāvuso, bhikkhu pāpiccho hoti, pāpikānaṁ icchānaṁ vasaṁ gato—</span><br><p id=mn15:3.4><span class=root>ayampi dhammo dovacassakaraṇo. </span><br> <span class=sv>Из-за этого качества ему трудно делать замечания. </span><br><p id=mn15:3.5><span class=root>Puna caparaṁ, āvuso, bhikkhu attukkaṁsako hoti paravambhī. </span><br> <span class=sv>Далее, монах восхваляет себя и принижает других… </span><br><p id=mn15:3.6><span class=root>Yaṁpāvuso, bhikkhu attukkaṁsako hoti paravambhī—</span><br><p id=mn15:3.7><span class=root>ayampi dhammo dovacassakaraṇo. </span><br><p id=mn15:3.8><span class=root>Puna caparaṁ, āvuso, bhikkhu kodhano hoti kodhābhibhūto. </span><br> <span class=sv>Далее, монах злой и одолеваем злостью… </span><br><p id=mn15:3.9><span class=root>Yaṁpāvuso, bhikkhu kodhano hoti kodhābhibhūto—</span><br><p id=mn15:3.10><span class=root>ayampi dhammo dovacassakaraṇo. </span><br><p id=mn15:3.11><span class=root>Puna caparaṁ, āvuso, bhikkhu kodhano hoti kodhahetu upanāhī. </span><br> <span class=sv>Далее, монах злой и негодующий из-за злости… </span><br><p id=mn15:3.12><span class=root>Yaṁpāvuso, bhikkhu kodhano hoti kodhahetu upanāhī—</span><br><p id=mn15:3.13><span class=root>ayampi dhammo dovacassakaraṇo. </span><br><p id=mn15:3.14><span class=root>Puna caparaṁ, āvuso, bhikkhu kodhano hoti kodhahetu abhisaṅgī. </span><br> <span class=sv>Далее, монах злой и упрямый из-за злости… </span><br><p id=mn15:3.15><span class=root>Yaṁpāvuso, bhikkhu kodhano hoti kodhahetu abhisaṅgī—</span><br><p id=mn15:3.16><span class=root>ayampi dhammo dovacassakaraṇo. </span><br><p id=mn15:3.17><span class=root>Puna caparaṁ, āvuso, bhikkhu kodhano hoti kodhasāmantā vācaṁ nicchāretā. </span><br> <span class=sv>Далее, монах злой и говорит слова, граничащие со злостью… </span><br><p id=mn15:3.18><span class=root>Yaṁpāvuso, bhikkhu kodhano hoti kodhasāmantā vācaṁ nicchāretā—</span><br><p id=mn15:3.19><span class=root>ayampi dhammo dovacassakaraṇo. </span><br><p id=mn15:3.20><span class=root>Puna caparaṁ, āvuso, bhikkhu codito codakena codakaṁ paṭippharati. </span><br> <span class=sv>Далее, монаха упрекают, и он противится тому, кто его упрекает… </span><br><p id=mn15:3.21><span class=root>Yaṁpāvuso, bhikkhu codito codakena codakaṁ paṭippharati—</span><br><p id=mn15:3.22><span class=root>ayampi dhammo dovacassakaraṇo. </span><br><p id=mn15:3.23><span class=root>Puna caparaṁ, āvuso, bhikkhu codito codakena codakaṁ apasādeti. </span><br> <span class=sv>Далее, монаха упрекают, и он клевещет на того, кто его упрекает… </span><br><p id=mn15:3.24><span class=root>Yaṁpāvuso, bhikkhu codito codakena codakaṁ apasādeti—</span><br><p id=mn15:3.25><span class=root>ayampi dhammo dovacassakaraṇo. </span><br><p id=mn15:3.26><span class=root>Puna caparaṁ, āvuso, bhikkhu codito codakena codakassa paccāropeti. </span><br> <span class=sv>Далее, монаха упрекают, и он упрекает упрекающего в ответ…</span><br><p id=mn15:3.27><span class=root>Yaṁpāvuso, bhikkhu codito codakena codakassa paccāropeti—</span><br><p id=mn15:3.28><span class=root>ayampi dhammo dovacassakaraṇo. </span><br><p id=mn15:3.29><span class=root>Puna caparaṁ, āvuso, bhikkhu codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti. </span><br> <span class=sv>Далее, монаха упрекают, и он увиливает, уходит от разговора, проявляет злобу, ненависть и горечь… </span><br><p id=mn15:3.30><span class=root>Yaṁpāvuso, bhikkhu codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti—</span><br><p id=mn15:3.31><span class=root>ayampi dhammo dovacassakaraṇo. </span><br><p id=mn15:3.32><span class=root>Puna caparaṁ, āvuso, bhikkhu codito codakena apadāne na sampāyati. </span><br> <span class=sv>Далее, монаха упрекают, и он не признаёт своего [неблагого] поведения </span><br><p id=mn15:3.33><span class=root>Yaṁpāvuso, bhikkhu codito codakena apadāne na sampāyati—</span><br><p id=mn15:3.34><span class=root>ayampi dhammo dovacassakaraṇo. </span><br><p id=mn15:3.35><span class=root>Puna caparaṁ, āvuso, bhikkhu makkhī hoti paḷāsī. </span><br> <span class=sv>Далее, монах надменный и кичливый… </span><br><p id=mn15:3.36><span class=root>Yaṁpāvuso, bhikkhu makkhī hoti paḷāsī—</span><br><p id=mn15:3.37><span class=root>ayampi dhammo dovacassakaraṇo. </span><br><p id=mn15:3.38><span class=root>Puna caparaṁ, āvuso, bhikkhu issukī hoti maccharī. </span><br> <span class=sv>Далее, монах завистливый и скупой…</span><br><p id=mn15:3.39><span class=root>Yaṁpāvuso, bhikkhu issukī hoti maccharī—</span><br><p id=mn15:3.40><span class=root>ayampi dhammo dovacassakaraṇo. </span><br><p id=mn15:3.41><span class=root>Puna caparaṁ, āvuso, bhikkhu saṭho hoti māyāvī. </span><br> <span class=sv>Далее, монах неискренний и лживый…</span><br><p id=mn15:3.42><span class=root>Yaṁpāvuso, bhikkhu saṭho hoti māyāvī—</span><br><p id=mn15:3.43><span class=root>ayampi dhammo dovacassakaraṇo. </span><br><p id=mn15:3.44><span class=root>Puna caparaṁ, āvuso, bhikkhu thaddho hoti atimānī. </span><br> <span class=sv>Далее, монах упрямый и высокомерный… </span><br><p id=mn15:3.45><span class=root>Yaṁpāvuso, bhikkhu thaddho hoti atimānī—</span><br><p id=mn15:3.46><span class=root>ayampi dhammo dovacassakaraṇo. </span><br><p id=mn15:3.47><span class=root>Puna caparaṁ, āvuso, bhikkhu sandiṭṭhiparāmāsī hoti ādhānaggāhī duppaṭinissaggī. </span><br> <span class=sv>Далее, монах придерживается своих собственных воззрений, прочно за них держится и оставляет их с трудом. </span><br><p id=mn15:3.48><span class=root>Yaṁpāvuso, bhikkhu sandiṭṭhiparāmāsī hoti ādhānaggāhī duppaṭinissaggī—</span><br><p id=mn15:3.49><span class=root>ayampi dhammo dovacassakaraṇo. </span><br> <span class=sv>Из-за этого качества ему трудно делать замечания. </span><br><p id=mn15:3.50><span class=root>Ime vuccantāvuso, dovacassakaraṇā dhammā. </span><br> <span class=sv>Друзья, эти называются качествами, из-за которых ему трудно делать замечания. </span><br><p id=mn15:4.1><span class=root>No cepi, āvuso, bhikkhu pavāreti: </span><br> <span class=sv>Друзья, хотя монах не просит так: </span><br><p id=mn15:4.2><span class=root>‘vadantu maṁ āyasmanto, vacanīyomhi āyasmantehī’ti, so ca hoti suvaco, sovacassakaraṇehi dhammehi samannāgato, khamo padakkhiṇaggāhī anusāsaniṁ, atha kho naṁ sabrahmacārī vattabbañceva maññanti, anusāsitabbañca maññanti, tasmiñca puggale vissāsaṁ āpajjitabbaṁ maññanti. </span><br> <span class=sv>«Пусть достопочтенные делают мне замечания, мне нужно, чтобы достопочтенные делали мне замечания» – всё же, если ему легко делать замечания, и [если] он обладает качествами, из-за которых ему легко делать замечания, если он терпелив и следует наставлениям подобающе, то тогда его товарищам по святой жизни следует делать ему замечания, наставлять его. Они считают его тем, кому можно доверять. </span><br><p id=mn15:5.1><span class=root>Katame cāvuso, sovacassakaraṇā dhammā? </span><br> <span class=sv>И из-за каких [его] качеств ему легко делать замечания? </span><br><p id=mn15:5.2><span class=root>Idhāvuso, bhikkhu na pāpiccho hoti, na pāpikānaṁ icchānaṁ vasaṁ gato. </span><br> <span class=sv>Вот у монаха нет порочных желаний, и он не одолеваем порочными желаниями… Из-за этого качества ему легко делать замечания. </span><br><p id=mn15:5.3><span class=root>Yaṁpāvuso, bhikkhu na pāpiccho hoti na pāpikānaṁ icchānaṁ vasaṁ gato—</span><br><p id=mn15:5.4><span class=root>ayampi dhammo sovacassakaraṇo. </span><br><p id=mn15:5.5><span class=root>Puna caparaṁ, āvuso, bhikkhu anattukkaṁsako hoti aparavambhī. </span><br><p id=mn15:5.6><span class=root>Yaṁpāvuso, bhikkhu anattukkaṁsako hoti aparavambhī—</span><br><p id=mn15:5.7><span class=root>ayampi dhammo sovacassakaraṇo. </span><br><p id=mn15:5.8><span class=root>Puna caparaṁ, āvuso, bhikkhu na kodhano hoti na kodhābhibhūto. </span><br><p id=mn15:5.9><span class=root>Yaṁpāvuso, bhikkhu na kodhano hoti na kodhābhibhūto—</span><br><p id=mn15:5.10><span class=root>ayampi dhammo sovacassakaraṇo. </span><br><p id=mn15:5.11><span class=root>Puna caparaṁ, āvuso, bhikkhu na kodhano hoti na kodhahetu upanāhī. </span><br><p id=mn15:5.12><span class=root>Yaṁpāvuso, bhikkhu na kodhano hoti na kodhahetu upanāhī—</span><br><p id=mn15:5.13><span class=root>ayampi dhammo sovacassakaraṇo. </span><br><p id=mn15:5.14><span class=root>Puna caparaṁ, āvuso, bhikkhu na kodhano hoti na kodhahetu abhisaṅgī. </span><br><p id=mn15:5.15><span class=root>Yaṁpāvuso, bhikkhu na kodhano hoti na kodhahetu abhisaṅgī—</span><br><p id=mn15:5.16><span class=root>ayampi dhammo sovacassakaraṇo. </span><br><p id=mn15:5.17><span class=root>Puna caparaṁ, āvuso, bhikkhu na kodhano hoti na kodhasāmantā vācaṁ nicchāretā. </span><br><p id=mn15:5.18><span class=root>Yaṁpāvuso, bhikkhu na kodhano hoti na kodhasāmantā vācaṁ nicchāretā—</span><br><p id=mn15:5.19><span class=root>ayampi dhammo sovacassakaraṇo. </span><br><p id=mn15:5.20><span class=root>Puna caparaṁ, āvuso, bhikkhu codito codakena codakaṁ nappaṭippharati. </span><br><p id=mn15:5.21><span class=root>Yaṁpāvuso, bhikkhu codito codakena codakaṁ nappaṭippharati—</span><br><p id=mn15:5.22><span class=root>ayampi dhammo sovacassakaraṇo. </span><br><p id=mn15:5.23><span class=root>Puna caparaṁ, āvuso, bhikkhu codito codakena codakaṁ na apasādeti. </span><br><p id=mn15:5.24><span class=root>Yaṁpāvuso, bhikkhu codito codakena codakaṁ na apasādeti—</span><br><p id=mn15:5.25><span class=root>ayampi dhammo sovacassakaraṇo. </span><br><p id=mn15:5.26><span class=root>Puna caparaṁ, āvuso, bhikkhu codito codakena codakassa na paccāropeti. </span><br><p id=mn15:5.27><span class=root>Yaṁpāvuso, bhikkhu codito codakena codakassa na paccāropeti—</span><br><p id=mn15:5.28><span class=root>ayampi dhammo sovacassakaraṇo. </span><br><p id=mn15:5.29><span class=root>Puna caparaṁ, āvuso, bhikkhu codito codakena na aññenaññaṁ paṭicarati, na bahiddhā kathaṁ apanāmeti, na kopañca dosañca appaccayañca pātukaroti. </span><br><p id=mn15:5.30><span class=root>Yaṁpāvuso, bhikkhu codito codakena na aññenaññaṁ paṭicarati, na bahiddhā kathaṁ apanāmeti, na kopañca dosañca appaccayañca pātukaroti—</span><br><p id=mn15:5.31><span class=root>ayampi dhammo sovacassakaraṇo. </span><br><p id=mn15:5.32><span class=root>Puna caparaṁ, āvuso, bhikkhu codito codakena apadāne sampāyati. </span><br><p id=mn15:5.33><span class=root>Yaṁpāvuso, bhikkhu codito codakena apadāne sampāyati—</span><br><p id=mn15:5.34><span class=root>ayampi dhammo sovacassakaraṇo. </span><br><p id=mn15:5.35><span class=root>Puna caparaṁ, āvuso, bhikkhu amakkhī hoti apaḷāsī. </span><br><p id=mn15:5.36><span class=root>Yaṁpāvuso, bhikkhu amakkhī hoti apaḷāsī—</span><br><p id=mn15:5.37><span class=root>ayampi dhammo sovacassakaraṇo. </span><br><p id=mn15:5.38><span class=root>Puna caparaṁ, āvuso, bhikkhu anissukī hoti amaccharī. </span><br><p id=mn15:5.39><span class=root>Yaṁpāvuso, bhikkhu anissukī hoti amaccharī—</span><br><p id=mn15:5.40><span class=root>ayampi dhammo sovacassakaraṇo. </span><br><p id=mn15:5.41><span class=root>Puna caparaṁ, āvuso, bhikkhu asaṭho hoti amāyāvī. </span><br><p id=mn15:5.42><span class=root>Yaṁpāvuso, bhikkhu asaṭho hoti amāyāvī—</span><br><p id=mn15:5.43><span class=root>ayampi dhammo sovacassakaraṇo. </span><br><p id=mn15:5.44><span class=root>Puna caparaṁ, āvuso, bhikkhu atthaddho hoti anatimānī. </span><br><p id=mn15:5.45><span class=root>Yaṁpāvuso, bhikkhu atthaddho hoti anatimānī—</span><br><p id=mn15:5.46><span class=root>ayampi dhammo sovacassakaraṇo. </span><br><p id=mn15:5.47><span class=root>Puna caparaṁ, āvuso, bhikkhu asandiṭṭhiparāmāsī hoti anādhānaggāhī suppaṭinissaggī. </span><br> <span class=sv>Далее, монах не придерживается своих собственных воззрений, не держится за них прочно, оставляет их с лёгкостью. </span><br><p id=mn15:5.48><span class=root>Yaṁpāvuso, bhikkhu asandiṭṭhiparāmāsī hoti, anādhānaggāhī suppaṭinissaggī—</span><br> <span class=sv>Из-за этого качества ему легко делать замечания.</span><br><p id=mn15:5.49><span class=root>ayampi dhammo sovacassakaraṇo. </span><br><p id=mn15:5.50><span class=root>Ime vuccantāvuso, sovacassakaraṇā dhammā. </span><br> <span class=sv>Друзья, эти называются качествами, из-за которых ему легко делать замечания. </span><br><p id=mn15:6.1><span class=root>Tatrāvuso, bhikkhunā attanāva attānaṁ evaṁ anuminitabbaṁ: </span><br> <span class=sv>И теперь, друзья, монаху следует сделать умозаключение в отношении себя таким образом: </span><br><p id=mn15:6.2><span class=root>‘yo khvāyaṁ puggalo pāpiccho, pāpikānaṁ icchānaṁ vasaṁ gato, ayaṁ me puggalo appiyo amanāpo; </span><br> <span class=sv>«Тот, у кого порочные желания, и кто одолеваем порочными желаниями, – не мил и не приятен мне. </span><br><p id=mn15:6.3><span class=root>ahañceva kho panassaṁ pāpiccho pāpikānaṁ icchānaṁ vasaṁ gato, ahampāssaṁ paresaṁ appiyo amanāpo’ti. </span><br> <span class=sv>Если бы у меня были порочные желания, если бы я был одолеваем порочными желаниями, то я был бы не мил и не приятен другим». </span><br><p id=mn15:6.4><span class=root>Evaṁ jānantenāvuso, bhikkhunā ‘na pāpiccho bhavissāmi, na pāpikānaṁ icchānaṁ vasaṁ gato’ti cittaṁ uppādetabbaṁ. </span><br> <span class=sv>Монах, который знает это, должен побудить свой ум следующим образом: «У меня не будет порочных желаний, я не буду одолеваем порочными желаниями».… </span><br><p id=mn15:6.5><span class=root>‘Yo khvāyaṁ puggalo attukkaṁsako paravambhī, ayaṁ me puggalo appiyo amanāpo; </span><br><p id=mn15:6.6><span class=root>ahañceva kho panassaṁ attukkaṁsako paravambhī, ahampāssaṁ paresaṁ appiyo amanāpo’ti. </span><br> <span class=sv>Если бы я придерживался своих собственных воззрений… то я был бы не мил и не приятен другим».</span><br><p id=mn15:6.7><span class=root>Evaṁ jānantenāvuso, bhikkhunā ‘anattukkaṁsako bhavissāmi aparavambhī’ti cittaṁ uppādetabbaṁ. </span><br><p id=mn15:6.8><span class=root>‘Yo khvāyaṁ puggalo kodhano kodhābhibhūto, ayaṁ me puggalo appiyo amanāpo. </span><br><p id=mn15:6.9><span class=root>Ahañceva kho panassaṁ kodhano kodhābhibhūto, ahampāssaṁ paresaṁ appiyo amanāpo’ti. </span><br><p id=mn15:6.10><span class=root>Evaṁ jānantenāvuso, bhikkhunā ‘na kodhano bhavissāmi na kodhābhibhūto’ti cittaṁ uppādetabbaṁ. </span><br><p id=mn15:6.11><span class=root>‘Yo khvāyaṁ puggalo kodhano kodhahetu upanāhī, ayaṁ me puggalo appiyo amanāpo; </span><br><p id=mn15:6.12><span class=root>ahañceva kho panassaṁ kodhano kodhahetu upanāhī, ahampāssaṁ paresaṁ appiyo amanāpo’ti. </span><br><p id=mn15:6.13><span class=root>Evaṁ jānantenāvuso, bhikkhunā ‘na kodhano bhavissāmi na kodhahetu upanāhī’ti cittaṁ uppādetabbaṁ. </span><br><p id=mn15:6.14><span class=root>‘Yo khvāyaṁ puggalo kodhano kodhahetu abhisaṅgī, ayaṁ me puggalo appiyo amanāpo; </span><br><p id=mn15:6.15><span class=root>ahañceva kho panassaṁ kodhano kodhahetu abhisaṅgī, ahampāssaṁ paresaṁ appiyo amanāpo’ti. </span><br><p id=mn15:6.16><span class=root>Evaṁ jānantenāvuso, bhikkhunā ‘na kodhano bhavissāmi na kodhahetu abhisaṅgī’ti cittaṁ uppādetabbaṁ. </span><br><p id=mn15:6.17><span class=root>‘Yo khvāyaṁ puggalo kodhano kodhasāmantā vācaṁ nicchāretā, ayaṁ me puggalo appiyo amanāpo; </span><br><p id=mn15:6.18><span class=root>ahañceva kho panassaṁ kodhano kodhasāmantā vācaṁ nicchāretā, ahampāssaṁ paresaṁ appiyo amanāpo’ti. </span><br><p id=mn15:6.19><span class=root>Evaṁ jānantenāvuso, bhikkhunā ‘na kodhano bhavissāmi na kodhasāmantā vācaṁ nicchāressāmī’ti cittaṁ uppādetabbaṁ. </span><br><p id=mn15:6.20><span class=root>‘Yo khvāyaṁ puggalo codito codakena codakaṁ paṭippharati, ayaṁ me puggalo appiyo amanāpo; </span><br><p id=mn15:6.21><span class=root>ahañceva kho pana codito codakena codakaṁ paṭipphareyyaṁ, ahampāssaṁ paresaṁ appiyo amanāpo’ti. </span><br><p id=mn15:6.22><span class=root>Evaṁ jānantenāvuso, bhikkhunā ‘codito codakena codakaṁ nappaṭippharissāmī’ti cittaṁ uppādetabbaṁ. </span><br><p id=mn15:6.23><span class=root>‘Yo khvāyaṁ puggalo codito codakena codakaṁ apasādeti, ayaṁ me puggalo appiyo amanāpo; </span><br><p id=mn15:6.24><span class=root>ahañceva kho pana codito codakena codakaṁ apasādeyyaṁ, ahampāssaṁ paresaṁ appiyo amanāpo’ti. </span><br><p id=mn15:6.25><span class=root>Evaṁ jānantenāvuso, bhikkhunā ‘codito codakena codakaṁ na apasādessāmī’ti cittaṁ uppādetabbaṁ. </span><br><p id=mn15:6.26><span class=root>‘Yo khvāyaṁ puggalo codito codakena codakassa paccāropeti, ayaṁ me puggalo appiyo amanāpo; </span><br><p id=mn15:6.27><span class=root>ahañceva kho pana codito codakena codakassa paccāropeyyaṁ, ahampāssaṁ paresaṁ appiyo amanāpo’ti. </span><br><p id=mn15:6.28><span class=root>Evaṁ jānantenāvuso, bhikkhunā ‘codito codakena codakassa na paccāropessāmī’ti cittaṁ uppādetabbaṁ. </span><br><p id=mn15:6.29><span class=root>‘Yo khvāyaṁ puggalo codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti, ayaṁ me puggalo appiyo amanāpo; </span><br><p id=mn15:6.30><span class=root>ahañceva kho pana codito codakena aññenaññaṁ paṭicareyyaṁ, bahiddhā kathaṁ apanāmeyyaṁ, kopañca dosañca appaccayañca pātukareyyaṁ, ahampāssaṁ paresaṁ appiyo amanāpo’ti. </span><br><p id=mn15:6.31><span class=root>Evaṁ jānantenāvuso, bhikkhunā ‘codito codakena na aññenaññaṁ paṭicarissāmi, na bahiddhā kathaṁ apanāmessāmi, na kopañca dosañca appaccayañca pātukarissāmī’ti cittaṁ uppādetabbaṁ. </span><br><p id=mn15:6.32><span class=root>‘Yo khvāyaṁ puggalo codito codakena apadāne na sampāyati, ayaṁ me puggalo appiyo amanāpo; </span><br><p id=mn15:6.33><span class=root>ahañceva kho pana codito codakena apadāne na sampāyeyyaṁ, ahampāssaṁ paresaṁ appiyo amanāpo’ti. </span><br><p id=mn15:6.34><span class=root>Evaṁ jānantenāvuso, bhikkhunā ‘codito codakena apadāne sampāyissāmī’ti cittaṁ uppādetabbaṁ. </span><br><p id=mn15:6.35><span class=root>‘Yo khvāyaṁ puggalo makkhī paḷāsī, ayaṁ me puggalo appiyo amanāpo; </span><br><p id=mn15:6.36><span class=root>ahañceva kho panassaṁ makkhī paḷāsī, ahampāssaṁ paresaṁ appiyo amanāpo’ti. </span><br><p id=mn15:6.37><span class=root>Evaṁ jānantenāvuso, bhikkhunā ‘amakkhī bhavissāmi apaḷāsī’ti cittaṁ uppādetabbaṁ. </span><br><p id=mn15:6.38><span class=root>‘Yo khvāyaṁ puggalo issukī maccharī, ayaṁ me puggalo appiyo amanāpo; </span><br><p id=mn15:6.39><span class=root>ahañceva kho panassaṁ issukī maccharī, ahampāssaṁ paresaṁ appiyo amanāpo’ti. </span><br><p id=mn15:6.40><span class=root>Evaṁ jānantenāvuso, bhikkhunā ‘anissukī bhavissāmi amaccharī’ti cittaṁ uppādetabbaṁ. </span><br><p id=mn15:6.41><span class=root>‘Yo khvāyaṁ puggalo saṭho māyāvī, ayaṁ me puggalo appiyo amanāpo; </span><br><p id=mn15:6.42><span class=root>ahañceva kho panassaṁ saṭho māyāvī, ahampāssaṁ paresaṁ appiyo amanāpo’ti. </span><br><p id=mn15:6.43><span class=root>Evaṁ jānantenāvuso, bhikkhunā ‘asaṭho bhavissāmi amāyāvī’ti cittaṁ uppādetabbaṁ. </span><br><p id=mn15:6.44><span class=root>‘Yo khvāyaṁ puggalo thaddho atimānī, ayaṁ me puggalo appiyo amanāpo; </span><br><p id=mn15:6.45><span class=root>ahañceva kho panassaṁ thaddho atimānī, ahampāssaṁ paresaṁ appiyo amanāpo’ti. </span><br><p id=mn15:6.46><span class=root>Evaṁ jānantenāvuso, bhikkhunā ‘atthaddho bhavissāmi anatimānī’ti cittaṁ uppādetabbaṁ. </span><br><p id=mn15:6.47><span class=root>‘Yo khvāyaṁ puggalo sandiṭṭhiparāmāsī ādhānaggāhī duppaṭinissaggī, ayaṁ me puggalo appiyo amanāpo; </span><br> <span class=sv>«Тот, кто восхваляет себя и принижает других… придерживается своих собственных воззрений, прочно за них держится, и оставляет их с трудом – не мил и не приятен мне. </span><br><p id=mn15:6.48><span class=root>ahañceva kho panassaṁ sandiṭṭhiparāmāsī ādhānaggāhī duppaṭinissaggī, ahampāssaṁ paresaṁ appiyo amanāpo’ti. </span><br> <span class=sv>Если бы я придерживался своих собственных воззрений… то я был бы не мил и не приятен другим». </span><br><p id=mn15:6.49><span class=root>Evaṁ jānantenāvuso, bhikkhunā ‘asandiṭṭhiparāmāsī bhavissāmi anādhānaggāhī suppaṭinissaggī’ti cittaṁ uppādetabbaṁ. </span><br> <span class=sv>Монах, который знает это, должен побудить свой ум следующим образом: «Я не буду придерживаться своих собственных воззрений, не буду прочно за них держаться и буду оставлять их с лёгкостью». </span><br><p id=mn15:7.1><span class=root>Tatrāvuso, bhikkhunā attanāva attānaṁ evaṁ paccavekkhitabbaṁ: </span><br> <span class=sv>И теперь, друзья, монаху следует пересматривать себя таким образом: </span><br><p id=mn15:7.2><span class=root>‘kiṁ nu khomhi pāpiccho, pāpikānaṁ icchānaṁ vasaṁ gato’ti? </span><br> <span class=sv>«Есть ли у меня порочные желания, одолеваем ли я порочными желаниями?»</span><br><p id=mn15:7.3><span class=root>Sace, āvuso, bhikkhu paccavekkhamāno evaṁ jānāti: </span><br> <span class=sv>Если, когда он пересматривает так, он знает: </span><br><p id=mn15:7.4><span class=root>‘pāpiccho khomhi, pāpikānaṁ icchānaṁ vasaṁ gato’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br> <span class=sv>«У меня есть порочные желания, я одолеваем порочными желаниями», то тогда ему следует приложить усилие к оставлению этих плохих, неблагих состояний. </span><br><p id=mn15:7.5><span class=root>Sace panāvuso, bhikkhu paccavekkhamāno evaṁ jānāti: </span><br> <span class=sv>Но если, когда он пересматривает так, он знает: </span><br><p id=mn15:7.6><span class=root>‘na khomhi pāpiccho, na pāpikānaṁ icchānaṁ vasaṁ gato’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br> <span class=sv>«У меня нет порочных желаний, я не одолеваем порочными желаниями» – то тогда он может пребывать счастливым и радостным, тренируясь день и ночь в благих состояниях… </span><br><p id=mn15:7.7><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.8><span class=root>‘kiṁ nu khomhi attukkaṁsako paravambhī’ti? </span><br><p id=mn15:7.9><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.10><span class=root>‘attukkaṁsako khomhi paravambhī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.11><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.12><span class=root>‘anattukkaṁsako khomhi aparavambhī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.13><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.14><span class=root>‘kiṁ nu khomhi kodhano kodhābhibhūto’ti? </span><br><p id=mn15:7.15><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.16><span class=root>‘kodhano khomhi kodhābhibhūto’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.17><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.18><span class=root>‘na khomhi kodhano kodhābhibhūto’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.19><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.20><span class=root>‘kiṁ nu khomhi kodhano kodhahetu upanāhī’ti? </span><br><p id=mn15:7.21><span class=root>Sace, āvuso, bhikkhu paccavekkhamāno evaṁ jānāti ‘kodhano khomhi kodhahetu upanāhī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.22><span class=root>Sace panāvuso, bhikkhu paccavekkhamāno evaṁ jānāti ‘na khomhi kodhano kodhahetu upanāhī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.23><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.24><span class=root>‘kiṁ nu khomhi kodhano kodhahetu abhisaṅgī’ti? </span><br><p id=mn15:7.25><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.26><span class=root>‘kodhano khomhi kodhahetu abhisaṅgī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.27><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.28><span class=root>‘na khomhi kodhano kodhahetu abhisaṅgī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.29><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.30><span class=root>‘kiṁ nu khomhi kodhano kodhasāmantā vācaṁ nicchāretā’ti? </span><br><p id=mn15:7.31><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.32><span class=root>‘kodhano khomhi kodhasāmantā vācaṁ nicchāretā’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.33><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.34><span class=root>‘na khomhi kodhano kodhasāmantā vācaṁ nicchāretā’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.35><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.36><span class=root>‘kiṁ nu khomhi codito codakena codakaṁ paṭippharāmī’ti? </span><br><p id=mn15:7.37><span class=root>Sace, āvuso, bhikkhu paccavekkhamāno evaṁ jānāti ‘codito khomhi codakena codakaṁ paṭippharāmī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.38><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.39><span class=root>‘codito khomhi codakena codakaṁ nappaṭippharāmī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.40><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.41><span class=root>‘kiṁ nu khomhi codito codakena codakaṁ apasādemī’ti? </span><br><p id=mn15:7.42><span class=root>Sace, āvuso, bhikkhu paccavekkhamāno evaṁ jānāti ‘codito khomhi codakena codakaṁ apasādemī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.43><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.44><span class=root>‘codito khomhi codakena codakaṁ na apasādemī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.45><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.46><span class=root>‘kiṁ nu khomhi codito codakena codakassa paccāropemī’ti? </span><br><p id=mn15:7.47><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.48><span class=root>‘codito khomhi codakena codakassa paccāropemī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.49><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.50><span class=root>‘codito khomhi codakena codakassa na paccāropemī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.51><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.52><span class=root>‘kiṁ nu khomhi codito codakena aññenaññaṁ paṭicarāmi, bahiddhā kathaṁ apanāmemi, kopañca dosañca appaccayañca pātukaromī’ti? </span><br><p id=mn15:7.53><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.54><span class=root>‘codito khomhi codakena aññenaññaṁ paṭicarāmi, bahiddhā kathaṁ apanāmemi, kopañca dosañca appaccayañca pātukaromī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.55><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.56><span class=root>‘codito khomhi codakena na aññenaññaṁ paṭicarāmi, na bahiddhā kathaṁ apanāmemi, na kopañca dosañca appaccayañca pātukaromī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.57><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.58><span class=root>‘kiṁ nu khomhi codito codakena apadāne na sampāyāmī’ti? </span><br><p id=mn15:7.59><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.60><span class=root>‘codito khomhi codakena apadāne na sampāyāmī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.61><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.62><span class=root>‘codito khomhi codakena apadāne sampāyāmī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.63><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.64><span class=root>‘kiṁ nu khomhi makkhī paḷāsī’ti? </span><br><p id=mn15:7.65><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.66><span class=root>‘makkhī khomhi paḷāsī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.67><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.68><span class=root>‘amakkhī khomhi apaḷāsī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.69><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.70><span class=root>‘kiṁ nu khomhi issukī maccharī’ti? </span><br><p id=mn15:7.71><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.72><span class=root>‘issukī khomhi maccharī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.73><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.74><span class=root>‘anissukī khomhi amaccharī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.75><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.76><span class=root>‘kiṁ nu khomhi saṭho māyāvī’ti? </span><br><p id=mn15:7.77><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.78><span class=root>‘saṭho khomhi māyāvī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.79><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.80><span class=root>‘asaṭho khomhi amāyāvī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.81><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.82><span class=root>‘kiṁ nu khomhi thaddho atimānī’ti? </span><br><p id=mn15:7.83><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.84><span class=root>‘thaddho khomhi atimānī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.85><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.86><span class=root>‘atthaddho khomhi anatimānī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.87><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.88><span class=root>‘kiṁ nu khomhi sandiṭṭhiparāmāsī ādhānaggāhī duppaṭinissaggī’ti? </span><br><p id=mn15:7.89><span class=root>Sace, āvuso, bhikkhu paccavekkhamāno evaṁ jānāti: </span><br> <span class=sv>Далее, друзья, монаху следует пересматривать себя таким образом: </span><br><p id=mn15:7.90><span class=root>‘sandiṭṭhiparāmāsī khomhi ādhānaggāhī duppaṭinissaggī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br> <span class=sv>«…придерживаюсь ли своих собственных воззрений, прочно ли за них держусь, и оставляю ли их с трудом?» Если, когда он пересматривает так, он знает… следует приложить усилие к оставлению этих плохих, неблагих состояний. </span><br><p id=mn15:7.91><span class=root>Sace panāvuso, bhikkhu paccavekkhamāno evaṁ jānāti: </span><br> <span class=sv>Если, когда он пересматривает так, он знает: </span><br><p id=mn15:7.92><span class=root>‘asandiṭṭhiparāmāsī khomhi anādhānaggāhī suppaṭinissaggī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br> <span class=sv>«Я не придерживаюсь своих собственных воззрений, я не держусь прочно за них держусь и не оставляю их с трудом» – то тогда он может пребывать счастливым и радостным, тренируясь день и ночь в благих состояниях. </span><br><p id=mn15:8.1><span class=root>Sace, āvuso, bhikkhu paccavekkhamāno sabbepime pāpake akusale dhamme appahīne attani samanupassati, tenāvuso, bhikkhunā sabbesaṁyeva imesaṁ pāpakānaṁ akusalānaṁ dhammānaṁ pahānāya vāyamitabbaṁ. </span><br> <span class=sv>Друзья, когда монах пересматривает себя таким образом, то если он видит, что эти плохие, неблагие состояния не все отброшены в нём, то тогда ему следует приложить усилие к отбрасыванию их всех. </span><br><p id=mn15:8.2><span class=root>Sace panāvuso, bhikkhu paccavekkhamāno sabbepime pāpake akusale dhamme pahīne attani samanupassati, tenāvuso, bhikkhunā teneva pītipāmojjena vihātabbaṁ, ahorattānusikkhinā kusalesu dhammesu. </span><br> <span class=sv>Но если, когда он пересматривает себя так, он видит, что они все отброшены в нём, то тогда он может пребывать счастливым и радостным, тренируясь день и ночь в благих состояниях. </span><br><p id=mn15:8.3><span class=root>Seyyathāpi, āvuso, itthī vā puriso vā, daharo yuvā maṇḍanajātiko, ādāse vā parisuddhe pariyodāte, acche vā udakapatte, sakaṁ mukhanimittaṁ paccavekkhamāno, sace tattha passati rajaṁ vā aṅgaṇaṁ vā, tasseva rajassa vā aṅgaṇassa vā pahānāya vāyamati; </span><br> <span class=sv>Подобно мужчине или женщине – юной, молодой, которой нравятся украшения, которая изучает отражение своего лица в ярком чистом зеркале или в чаше с чистой водой, – если она увидит грязь или пятно на нём, она постарается устранить его. </span><br><p id=mn15:8.4><span class=root>no ce tattha passati rajaṁ vā aṅgaṇaṁ vā, teneva attamano hoti: </span><br> <span class=sv>Если она не увидит ни грязи, ни пятна на нём, она будет рада: </span><br><p id=mn15:8.5><span class=root>‘lābhā vata me, parisuddhaṁ vata me’ti. </span><br> <span class=sv>«Как прекрасно, что оно чистое!» </span><br><p id=mn15:8.6><span class=root>Evameva kho, āvuso, sace bhikkhu paccavekkhamāno sabbepime pāpake akusale dhamme appahīne attani samanupassati, tenāvuso, bhikkhunā sabbesaṁyeva imesaṁ pāpakānaṁ akusalānaṁ dhammānaṁ pahānāya vāyamitabbaṁ. </span><br> <span class=sv>Точно также, когда монах пересматривает сам себя таким образом, то если он видит, что эти плохие, неблагие состояния не все отброшены в нём, то тогда ему следует приложить усилие к отбрасыванию их всех.</span><br><p id=mn15:8.7><span class=root>Sace panāvuso, bhikkhu paccavekkhamāno sabbepime pāpake akusale dhamme pahīne attani samanupassati, tenāvuso, bhikkhunā teneva pītipāmojjena vihātabbaṁ, ahorattānusikkhinā kusalesu dhammesū”ti. </span><br> <span class=sv>Но если, когда он пересматривает себя так, он видит, что они все отброшены в нём, то тогда он может пребывать счастливым и радостным, тренируясь день и ночь в благих состояниях. </span><br><p id=mn15:8.8><span class=root>Idamavocāyasmā mahāmoggallāno. </span><br> <span class=sv>Так сказал достопочтенный Махамоггаллана. </span><br><p id=mn15:8.9><span class=root>Attamanā te bhikkhū āyasmato mahāmoggallānassa bhāsitaṁ abhinandunti. </span><br> <span class=sv>Монахи были довольны и восхитились словами достопочтенного Махамоггалланы. </span><br><p id=mn15:8.10><span class=root>Anumānasuttaṁ niṭṭhitaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>