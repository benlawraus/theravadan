<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0042.html>Deutsch</a> , <a href=/canon/en/pli/ms/sutta/mn/mn0042.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0041.html>Previous</a><a href=/canon/ru/pli/ms/sutta/mn/mn0043.html>Next</a></div><p id=mn42:0.1><span class=root>Majjhima Nikāya 42 </span><br> <span class=sv>Мадджхима Никая 42 </span><br><p id=mn42:0.2><span class="root big-bold">Verañjakasutta </span><br> <span class=sv>Брахманы из Вераньджи </span><br><p id=mn42:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn42:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn42:2.1><span class=root>Tena kho pana samayena verañjakā brāhmaṇagahapatikā sāvatthiyaṁ paṭivasanti kenacideva karaṇīyena. </span><br> <span class=sv>И в то время некие домохозяева-брахманы из Вераньджи находились в Саваттхи по некоему делу. </span><br><p id=mn42:2.2><span class=root>Assosuṁ kho verañjakā brāhmaṇagahapatikā: </span><br> <span class=sv>Домохозяева-брахманы из Вераньджи услышали: </span><br><p id=mn42:2.3><span class=root>“samaṇo khalu, bho, gotamo sakyaputto sakyakulā pabbajito sāvatthiyaṁ viharati jetavane anāthapiṇḍikassa ārāme. </span><br> <span class=sv>«Отшельник Готама, сын Сакьев, ушедший из клана Сакьев в бездомную жизнь, находится в Саваттхи, в роще Джеты, в парке Анатхапиндики. </span><br><p id=mn42:2.4><span class=root>Taṁ kho pana bhavantaṁ gotamaṁ evaṁ kalyāṇo kittisaddo abbhuggato: </span><br> <span class=sv>«Благословенный – это тот, кто достиг совершенства, полностью просветлённый, совершенный в истинном знании и поведении, высочайший, знаток миров, непревзойдённый вожак тех, кто должен обуздать себя, учитель богов и людей, просветлённый, благословенный. </span><br><p id=mn42:2.5><span class=root>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’. </span><br> <span class=sv>Он постиг своим собственным прозрением этот мир — с его богами, Марами и Брахмами, с его поколением жрецов и отшельников, князей и [простых] людей, — и он делает это известным другим. </span><br><p id=mn42:2.6><span class=root>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><br> <span class=sv>Он обучает Дхамме – прекрасной в начале, прекрасной в середине и прекрасной в конце – в правильных значениях и формулировках. </span><br><p id=mn42:2.7><span class=root>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ; kevalaparipuṇṇaṁ parisuddhaṁ brahmacariyaṁ pakāseti. </span><br> <span class=sv>Он раскрывает святую жизнь, всецело совершенную и чистую». </span><br><p id=mn42:2.8><span class=root>Sādhu kho pana tathārūpānaṁ arahataṁ dassanaṁ hotī”ti. </span><br> <span class=sv>Хорошо было бы увидеть таких арахантов». </span><br><p id=mn42:3.1><span class=root>Atha kho verañjakā brāhmaṇagahapatikā yena bhagavā tenupasaṅkamiṁsu; upasaṅkamitvā appekacce bhagavantaṁ abhivādetvā ekamantaṁ nisīdiṁsu; appekacce bhagavatā saddhiṁ sammodiṁsu, sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu; appekacce yena bhagavā tenañjaliṁ paṇāmetvā ekamantaṁ nisīdiṁsu; appekacce bhagavato santike nāmagottaṁ sāvetvā ekamantaṁ nisīdiṁsu; appekacce tuṇhībhūtā ekamantaṁ nisīdiṁsu. Ekamantaṁ nisinnā kho verañjakā brāhmaṇagahapatikā bhagavantaṁ etadavocuṁ: </span><br> <span class=sv>И тогда домохозяева-брахманы Вераньджи отправились к Благословенному. Некоторые поклонились Благословенному и сели рядом. Некоторые обменялись с ним приветствиями и после обмена вежливыми приветствиями и любезностями сели рядом. Некоторые из них сели рядом, поприветствовав Благословенного сложенными у груди ладонями. Некоторые из них сели рядом, объявив перед Благословенным своё имя и имя клана. Некоторые из них сели рядом [просто] молча. Когда они уселись, они сказали Благословенному: </span><br><p id=mn42:4.1><span class=root>“ko nu kho, bho gotama, hetu, ko paccayo yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti? </span><br> <span class=sv>- Господин Готама, в чем условие и причина, почему некоторые существа с распадом тела, после смерти, возникают в состоянии лишений, в несчастливом уделе, в погибели, даже в аду? </span><br><p id=mn42:4.2><span class=root>Ko pana, bho gotama, hetu, ko paccayo yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti? </span><br> <span class=sv>И в чём условие и причина, почему некоторые существа с распадом тела, после смерти, возникают в счастливом уделе, даже в небесном мире? </span><br><p id=mn42:5.1><span class=root>“Adhammacariyāvisamacariyāhetu kho, gahapatayo, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><br> <span class=sv>– Домохозяева, тот, кто не соблюдает поведение, которое соответствует Дхамме, обладает неправедным поведением с распадом тела, после смерти, возникает в состоянии лишений, в несчастливом уделе, в погибели, даже в аду. </span><br><p id=mn42:5.2><span class=root>Dhammacariyāsamacariyāhetu kho, gahapatayo, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti. </span><br> <span class=sv>Тот, кто соблюдает поведение, которое соответствует Дхамме, обладает праведным поведением с распадом тела, после смерти, возникает в счастливом уделе, даже в небесном мире. </span><br><p id=mn42:6.1><span class=root>“Na kho mayaṁ imassa bhoto gotamassa saṅkhittena bhāsitassa, vitthārena atthaṁ avibhattassa, vitthārena atthaṁ ājānāma. </span><br> <span class=sv>– Мы не понимаем подробного значения утверждения господина Готамы, которое он произнёс кратко без разъяснения подробного значения. </span><br><p id=mn42:6.2><span class=root>Sādhu no bhavaṁ gotamo tathā dhammaṁ desetu yathā mayaṁ imassa bhoto gotamassa saṅkhittena bhāsitassa, vitthārena atthaṁ avibhattassa, vitthārena atthaṁ ājāneyyāmā”ti. </span><br> <span class=sv>Было бы хорошо, если бы господин Готама научил нас Дхамме так, чтобы мы могли понять подробное значение его утверждения. </span><br><p id=mn42:6.3><span class=root>“Tena hi, gahapatayo, suṇātha sādhukaṁ manasi karotha, bhāsissāmī”ti. </span><br> <span class=sv>– В таком случае, домохозяева, слушайте внимательно то, о чём я буду говорить. </span><br><p id=mn42:6.4><span class=root>“Evaṁ, bho”ti kho verañjakā brāhmaṇagahapatikā bhagavato paccassosuṁ. </span><br> <span class=sv>- Да, господин, - ответили они. </span><br><p id=mn42:6.5><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn42:7.1><span class=root>“Tividhaṁ kho, gahapatayo, kāyena adhammacārī visamacārī hoti, catubbidhaṁ vācāya adhammacārī visamacārī hoti, tividhaṁ manasā adhammacārī visamacārī hoti. </span><br> <span class=sv>- Домохозяева, есть три вида телесного поведения, которое не соответствует Дхамме, неправедного поведения. Есть четыре вида словесного поведения, которое не соответствует Дхамме, неправедного поведения. Есть три вида умственного поведения, которое не соответствует Дхамме, неправедного поведения. </span><br><p id=mn42:8.1><span class=root>Kathañca, gahapatayo, tividhaṁ kāyena adhammacārī visamacārī hoti? </span><br><p id=mn42:8.2><span class=root>Idha, gahapatayo, ekacco pāṇātipātī hoti. Luddo lohitapāṇi hatappahate niviṭṭho adayāpanno pāṇabhūtesu. </span><br><p id=mn42:8.3><span class=root>Adinnādāyī kho pana hoti. Yaṁ taṁ parassa paravittūpakaraṇaṁ … taṁ adinnaṁ theyyasaṅkhātaṁ ādātā hoti. </span><br><p id=mn42:8.4><span class=root>Kāmesumicchācārī kho pana hoti. Yā tā māturakkhitā … tathārūpāsu cārittaṁ āpajjitā hoti. </span><br><p id=mn42:8.5><span class=root>Evaṁ kho, gahapatayo, tividhaṁ kāyena adhammacārī visamacārī hoti. </span><br><p id=mn42:9.1><span class=root>Kathañca, gahapatayo, catubbidhaṁ vācāya adhammacārī visamacārī hoti? </span><br><p id=mn42:9.2><span class=root>Idha, gahapatayo, ekacco musāvādī hoti. Sabhāgato vā … sampajānamusā bhāsitā hoti. </span><br><p id=mn42:9.3><span class=root>Pisuṇavāco kho pana hoti. Ito sutvā amutra akkhātā … vaggakaraṇiṁ vācaṁ bhāsitā hoti. </span><br><p id=mn42:9.4><span class=root>Pharusavāco kho pana hoti. Yā sā vācā aṇḍakā kakkasā … tathārūpiṁ vācaṁ bhāsitā hoti. </span><br><p id=mn42:9.5><span class=root>Samphappalāpī kho pana hoti. Akālavādī … apariyantavatiṁ anatthasaṁhitaṁ. </span><br><p id=mn42:9.6><span class=root>Evaṁ kho, gahapatayo, catubbidhaṁ vācāya adhammacārī visamacārī hoti. </span><br><p id=mn42:10.1><span class=root>Kathañca, gahapatayo, tividhaṁ manasā adhammacārī visamacārī hoti? </span><br><p id=mn42:10.2><span class=root>Idha, gahapatayo, ekacco abhijjhālu hoti …pe… taṁ mamassā’ti. </span><br><p id=mn42:10.3><span class=root>Byāpannacitto kho pana hoti paduṭṭhamanasaṅkappo: ‘ime sattā haññantu vā … mā vā ahesun’ti. </span><br><p id=mn42:10.4><span class=root>Micchādiṭṭhiko kho pana hoti viparītadassano: </span><br><p id=mn42:10.5><span class=root>‘natthi dinnaṁ, natthi yiṭṭhaṁ … sacchikatvā pavedentī’ti. </span><br><p id=mn42:10.6><span class=root>Evaṁ kho, gahapatayo, tividhaṁ manasā adhammacārī visamacārī hoti. </span><br><p id=mn42:10.7><span class=root>Evaṁ adhammacariyāvisamacariyāhetu kho, gahapatayo, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><br><p id=mn42:11.1><span class=root>Tividhaṁ kho, gahapatayo, kāyena dhammacārī samacārī hoti, catubbidhaṁ vācāya dhammacārī samacārī hoti, tividhaṁ manasā dhammacārī samacārī hoti. </span><br><p id=mn42:12.1><span class=root>Kathañca, gahapatayo, tividhaṁ kāyena dhammacārī samacārī hoti? </span><br><p id=mn42:12.2><span class=root>Idha, gahapatayo, ekacco pāṇātipātaṁ pahāya pāṇātipātā paṭivirato hoti, nihitadaṇḍo nihitasattho lajjī dayāpanno sabbapāṇabhūtahitānukampī viharati. </span><br><p id=mn42:12.3><span class=root>Adinnādānaṁ pahāya adinnādānā paṭivirato hoti, yaṁ taṁ parassa … taṁ nādinnaṁ theyyasaṅkhātaṁ ādātā hoti. </span><br><p id=mn42:12.4><span class=root>Kāmesumicchācāraṁ pahāya … tathārūpāsu na cārittaṁ āpajjitā hoti. </span><br><p id=mn42:12.5><span class=root>Evaṁ kho, gahapatayo, tividhaṁ kāyena dhammacārī samacārī hoti. </span><br><p id=mn42:13.1><span class=root>Kathañca, gahapatayo, catubbidhaṁ vācāya dhammacārī samacārī hoti? </span><br><p id=mn42:13.2><span class=root>Idha, gahapatayo, ekacco musāvādaṁ pahāya musāvādā paṭivirato hoti. Sabhāgato vā …pe… na sampajānamusā bhāsitā hoti. </span><br><p id=mn42:13.3><span class=root>Pisuṇaṁ vācaṁ pahāya … samaggakaraṇiṁ vācaṁ bhāsitā hoti. </span><br><p id=mn42:13.4><span class=root>Pharusaṁ vācaṁ pahāya … tathārūpaṁ vācaṁ bhāsitā hoti. </span><br><p id=mn42:13.5><span class=root>Samphappalāpaṁ pahāya … kālena sāpadesaṁ pariyantavatiṁ atthasaṁhitaṁ. </span><br><p id=mn42:13.6><span class=root>Evaṁ kho, gahapatayo, catubbidhaṁ vācāya dhammacārī samacārī hoti. </span><br><p id=mn42:14.1><span class=root>Kathañca, gahapatayo, tividhaṁ manasā dhammacārī samacārī hoti? </span><br><p id=mn42:14.2><span class=root>Idha, gahapatayo, ekacco anabhijjhālu hoti. Yaṁ taṁ parassa paravittūpakaraṇaṁ taṁ nābhijjhātā hoti: ‘aho vata yaṁ parassa, taṁ mamassā’ti. </span><br><p id=mn42:14.3><span class=root>Abyāpannacitto kho pana hoti appaduṭṭhamanasaṅkappo: ‘ime sattā averā abyābajjhā anīghā sukhī attānaṁ pariharantū’ti. </span><br><p id=mn42:14.4><span class=root>Sammādiṭṭhiko kho pana hoti aviparītadassano: </span><br><p id=mn42:14.5><span class=root>‘atthi dinnaṁ, atthi yiṭṭhaṁ … sayaṁ abhiññā sacchikatvā pavedentī’ti. </span><br><p id=mn42:14.6><span class=root>Evaṁ kho, gahapatayo, tividhaṁ manasā dhammacārī samacārī hoti. </span><br><p id=mn42:14.7><span class=root>Evaṁ dhammacariyāsamacariyāhetu kho, gahapatayo, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti. </span><br><p id=mn42:15.1><span class=root>Ākaṅkheyya ce, gahapatayo, dhammacārī samacārī: </span><br><p id=mn42:15.2><span class=root>‘aho vatāhaṁ kāyassa bhedā paraṁ maraṇā khattiyamahāsālānaṁ sahabyataṁ upapajjeyyan’ti; </span><br><p id=mn42:15.3><span class=root>ṭhānaṁ kho panetaṁ vijjati, yaṁ so kāyassa bhedā paraṁ maraṇā khattiyamahāsālānaṁ sahabyataṁ upapajjeyya. </span><br><p id=mn42:15.4><span class=root>Taṁ kissa hetu? </span><br><p id=mn42:15.5><span class=root>Tathā hi so dhammacārī samacārī. </span><br><p id=mn42:16-17.1><span class=root>Ākaṅkheyya ce, gahapatayo, dhammacārī samacārī: </span><br><p id=mn42:16-17.2><span class=root>‘aho vatāhaṁ kāyassa bhedā paraṁ maraṇā brāhmaṇamahāsālānaṁ …pe… </span><br><p id=mn42:16-17.3><span class=root>gahapatimahāsālānaṁ sahabyataṁ upapajjeyyan’ti; </span><br><p id=mn42:16-17.4><span class=root>ṭhānaṁ kho panetaṁ vijjati, yaṁ so kāyassa bhedā paraṁ maraṇā gahapatimahāsālānaṁ sahabyataṁ upapajjeyya. </span><br><p id=mn42:16-17.5><span class=root>Taṁ kissa hetu? </span><br><p id=mn42:16-17.6><span class=root>Tathā hi so dhammacārī samacārī. </span><br><p id=mn42:18-42.1><span class=root>Ākaṅkheyya ce, gahapatayo, dhammacārī samacārī: </span><br><p id=mn42:18-42.2><span class=root>‘aho vatāhaṁ kāyassa bhedā paraṁ maraṇā cātumahārājikānaṁ devānaṁ sahabyataṁ upapajjeyyan’ti; </span><br><p id=mn42:18-42.3><span class=root>ṭhānaṁ kho panetaṁ vijjati, yaṁ so kāyassa bhedā paraṁ maraṇā cātumahārājikānaṁ devānaṁ sahabyataṁ upapajjeyya. </span><br><p id=mn42:18-42.4><span class=root>Taṁ kissa hetu? </span><br><p id=mn42:18-42.5><span class=root>Tathā hi so dhammacārī samacārī. </span><br><p id=mn42:18-42.6><span class=root>Ākaṅkheyya ce, gahapatayo, dhammacārī samacārī: </span><br><p id=mn42:18-42.7><span class=root>‘aho vatāhaṁ kāyassa bhedā paraṁ maraṇā tāvatiṁsānaṁ devānaṁ … </span><br><p id=mn42:18-42.8><span class=root>yāmānaṁ devānaṁ … </span><br><p id=mn42:18-42.9><span class=root>tusitānaṁ devānaṁ … </span><br><p id=mn42:18-42.10><span class=root>nimmānaratīnaṁ devānaṁ … </span><br><p id=mn42:18-42.11><span class=root>paranimmitavasavattīnaṁ devānaṁ … </span><br><p id=mn42:18-42.12><span class=root>brahmakāyikānaṁ devānaṁ sahabyataṁ upapajjeyyan’ti; </span><br><p id=mn42:18-42.13><span class=root>ṭhānaṁ kho panetaṁ vijjati, yaṁ so kāyassa bhedā paraṁ maraṇā brahmakāyikānaṁ devānaṁ sahabyataṁ upapajjeyya. </span><br><p id=mn42:18-42.14><span class=root>Taṁ kissa hetu? </span><br><p id=mn42:18-42.15><span class=root>Tathā hi so dhammacārī samacārī. </span><br><p id=mn42:18-42.16><span class=root>Ākaṅkheyya ce, gahapatayo, dhammacārī samacārī: </span><br><p id=mn42:18-42.17><span class=root>‘aho vatāhaṁ kāyassa bhedā paraṁ maraṇā ābhānaṁ devānaṁ sahabyataṁ upapajjeyyan’ti; </span><br><p id=mn42:18-42.18><span class=root>ṭhānaṁ kho panetaṁ vijjati, yaṁ so kāyassa bhedā paraṁ maraṇā ābhānaṁ devānaṁ sahabyataṁ upapajjeyya. </span><br><p id=mn42:18-42.19><span class=root>Taṁ kissa hetu? </span><br><p id=mn42:18-42.20><span class=root>Tathā hi so dhammacārī samacārī. </span><br><p id=mn42:18-42.21><span class=root>Ākaṅkheyya ce, gahapatayo, dhammacārī samacārī: </span><br><p id=mn42:18-42.22><span class=root>‘aho vatāhaṁ kāyassa bhedā paraṁ maraṇā parittābhānaṁ devānaṁ …pe… </span><br><p id=mn42:18-42.23><span class=root>appamāṇābhānaṁ devānaṁ … </span><br><p id=mn42:18-42.24><span class=root>ābhassarānaṁ devānaṁ … </span><br><p id=mn42:18-42.25><span class=root>parittasubhānaṁ devānaṁ … </span><br><p id=mn42:18-42.26><span class=root>appamāṇasubhānaṁ devānaṁ … </span><br><p id=mn42:18-42.27><span class=root>subhakiṇhānaṁ devānaṁ … </span><br><p id=mn42:18-42.28><span class=root>vehapphalānaṁ devānaṁ … </span><br><p id=mn42:18-42.29><span class=root>avihānaṁ devānaṁ … </span><br><p id=mn42:18-42.30><span class=root>atappānaṁ devānaṁ … </span><br><p id=mn42:18-42.31><span class=root>sudassānaṁ devānaṁ … </span><br><p id=mn42:18-42.32><span class=root>sudassīnaṁ devānaṁ … </span><br><p id=mn42:18-42.33><span class=root>akaniṭṭhānaṁ devānaṁ … </span><br><p id=mn42:18-42.34><span class=root>ākāsānañcāyatanūpagānaṁ devānaṁ … </span><br><p id=mn42:18-42.35><span class=root>viññāṇañcāyatanūpagānaṁ devānaṁ … </span><br><p id=mn42:18-42.36><span class=root>ākiñcaññāyatanūpagānaṁ devānaṁ … </span><br><p id=mn42:18-42.37><span class=root>nevasaññānāsaññāyatanūpagānaṁ devānaṁ sahabyataṁ upapajjeyyan’ti; </span><br><p id=mn42:18-42.38><span class=root>ṭhānaṁ kho panetaṁ vijjati, yaṁ so kāyassa bhedā paraṁ maraṇā nevasaññānāsaññāyatanūpagānaṁ devānaṁ sahabyataṁ upapajjeyya. </span><br><p id=mn42:18-42.39><span class=root>Taṁ kissa hetu? </span><br><p id=mn42:18-42.40><span class=root>Tathā hi so dhammacārī samacārī. </span><br><p id=mn42:43.1><span class=root>Ākaṅkheyya ce, gahapatayo, dhammacārī samacārī: </span><br><p id=mn42:43.2><span class=root>‘aho vatāhaṁ āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti; </span><br><p id=mn42:43.3><span class=root>ṭhānaṁ kho panetaṁ vijjati, ‘yaṁ so āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyya. </span><br><p id=mn42:43.4><span class=root>Taṁ kissa hetu? </span><br><p id=mn42:43.5><span class=root>Tathā hi so dhammacārī samacārī’”ti. </span><br><p id=mn42:44.1><span class=root>Evaṁ vutte, verañjakā brāhmaṇagahapatikā bhagavantaṁ etadavocuṁ: </span><br><p id=mn42:44.2><span class=root>“abhikkantaṁ, bho gotama, abhikkantaṁ, bho gotama. </span><br><p id=mn42:44.3><span class=root>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><br><p id=mn42:44.4><span class=root>Ete mayaṁ bhavantaṁ gotamaṁ saraṇaṁ gacchāma dhammañca bhikkhusaṅghañca. </span><br><p id=mn42:44.5><span class=root>Upāsake no bhavaṁ gotamo dhāretu ajjatagge pāṇupete saraṇaṁ gate”ti. </span><br><p id=mn42:44.6><span class=root>Verañjakasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>