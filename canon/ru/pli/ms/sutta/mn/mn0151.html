<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sv:not(:checked)) .translation.sv{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0151.html>English</a><p>From: <label class=translator-toggle><input checked class=toggle-input id=toggle-sv type=checkbox> <span class="toggle-label sv">SV theravada.ru</span></label><div class=flex-between><a href=/canon/ru/pli/ms/sutta/mn/mn0150.html>Previous</a><a href=/canon/ru/pli/ms/sutta/mn/mn0152.html>Next</a></div><p><div class=verse-container id=mn151:0.1><span>Majjhima Nikāya 151 </span><span class="translation sv">Мадджхима Никая 151 </span></div><p><div class=verse-container id=mn151:0.2><span class=big-bold>Piṇḍapātapārisuddhisutta </span><span class="translation sv">Очищение еды, полученной с подаяний </span></div><p><div class=verse-container id=mn151:1.1><span>Evaṁ me sutaṁ—</span><span class="translation sv">Так я слышал. </span></div><p><div class=verse-container id=mn151:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sv">Однажды Благословенный пребывал в Раджагахе, в Бамбуковой роще, в Беличьем Святилище. </span></div><p><div class=verse-container id=mn151:1.3><span>Atha kho āyasmā sāriputto sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca: </span><span class="translation sv">И тогда, вечером, достопочтенный Сарипутта вышел из медитации и отправился к Благословенному. Поклонившись ему, он сел рядом. Затем Благословенный сказал ему: </span></div><p><div class=verse-container id=mn151:2.1><span>“Vippasannāni kho te, sāriputta, indriyāni, parisuddho chavivaṇṇo pariyodāto. </span><span class="translation sv">«Сарипутта, твои способности чисты. Цвет твоей кожи чистый и яркий. </span></div><p><div class=verse-container id=mn151:2.2><span>Katamena kho tvaṁ, sāriputta, vihārena etarahi bahulaṁ viharasī”ti? </span><span class="translation sv">Сарипутта, в каком пребывании сейчас ты часто пребываешь?» </span></div><p><div class=verse-container id=mn151:2.3><span>“Suññatāvihārena kho ahaṁ, bhante, etarahi bahulaṁ viharāmī”ti. </span><span class="translation sv">«Уважаемый, я часто пребываю в пустотности». </span></div><p><div class=verse-container id=mn151:2.4><span>“Sādhu sādhu, sāriputta. </span><span class="translation sv">«Хорошо, хорошо, Сарипутта! </span></div><p><div class=verse-container id=mn151:2.5><span>Mahāpurisavihārena kira tvaṁ, sāriputta, etarahi bahulaṁ viharasi. </span><span class="translation sv">Воистину, сейчас ты часто пребываешь в пребывании великого человека. </span></div><p><div class=verse-container id=mn151:2.6><span>Mahāpurisavihāro eso, sāriputta, yadidaṁ—</span><span class="translation sv">Ведь это пребывание великого человека, то есть, пустотность. </span></div><p><div class=verse-container id=mn151:2.7><span>suññatā. </span></div><p><div class=verse-container id=mn151:3.1><span>Tasmātiha, sāriputta, bhikkhu sace ākaṅkheyya: </span><span class="translation sv">Сарипутта, если монах пожелает: </span></div><p><div class=verse-container id=mn151:3.2><span>‘suññatāvihārena bahulaṁ vihareyyan’ti, tena, sāriputta, bhikkhunā iti paṭisañcikkhitabbaṁ: </span><span class="translation sv">«Пусть я сейчас буду часто пребывать в пустотности» – то ему следует рассуждать так: </span></div><p><div class=verse-container id=mn151:3.3><span>‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, atthi nu kho me tattha cakkhuviññeyyesu rūpesu chando vā rāgo vā doso vā moho vā paṭighaṁ vāpi cetaso’ti? </span><span class="translation sv">«По дороге, по которой я шёл в деревню за подаяниями, или же в месте, где я ходил собирать подаяния, или же по дороге, по которой я возвращался с хождения за подаяниями, было ли какое-либо желание, страсть, злоба, заблуждение, или же отвращение в моём уме по отношению к формам, познаваемым глазом?» </span></div><p><div class=verse-container id=mn151:3.4><span>Sace, sāriputta, bhikkhu paccavekkhamāno evaṁ jānāti: </span><span class="translation sv">Если, пересматривая свой ум, монах знает: </span></div><p><div class=verse-container id=mn151:3.5><span>‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, atthi me tattha cakkhuviññeyyesu rūpesu chando vā rāgo vā doso vā moho vā paṭighaṁ vāpi cetaso’ti, tena, sāriputta, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sv">«По дороге… было желание, страсть, злоба, заблуждение, или же отвращение в моём уме... » – то ему следует приложить усилие для отбрасывания этих плохих неблагих состояний. </span></div><p><div class=verse-container id=mn151:3.6><span>Sace pana, sāriputta, bhikkhu paccavekkhamāno evaṁ jānāti: </span><span class="translation sv">Но если, пересматривая свой ум, монах знает: </span></div><p><div class=verse-container id=mn151:3.7><span>‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, natthi me tattha cakkhuviññeyyesu rūpesu chando vā rāgo vā doso vā moho vā paṭighaṁ vāpi cetaso’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«По дороге… не было желания… отвращения…» – то он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn151:4-8.1><span>Puna caparaṁ, sāriputta, bhikkhunā iti paṭisañcikkhitabbaṁ: </span><span class="translation sv">Далее, Сарипутта, монаху следует рассуждать так: </span></div><p><div class=verse-container id=mn151:4-8.2><span>‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, atthi nu kho me tattha sotaviññeyyesu saddesu …pe… </span><span class="translation sv">«По дороге, по которой я шёл в деревню за подаяниями, или же в месте, где я ходил собирать подаяния, или же по дороге, по которой я возвращался с хождения за подаяниями, было ли какое-либо желание, страсть, злоба, заблуждение, или же отвращение в моём уме по отношению к звукам, познаваемым ухом... </span></div><p><div class=verse-container id=mn151:4-8.3><span>ghānaviññeyyesu gandhesu … </span><span class="translation sv">запахам, познаваемым носом… </span></div><p><div class=verse-container id=mn151:4-8.4><span>jivhāviññeyyesu rasesu … </span><span class="translation sv">вкусам, познаваемым языком… </span></div><p><div class=verse-container id=mn151:4-8.5><span>kāyaviññeyyesu phoṭṭhabbesu … </span><span class="translation sv">осязаемым вещам, познаваемым телом... </span></div><p><div class=verse-container id=mn151:4-8.6><span>manoviññeyyesu dhammesu chando vā rāgo vā doso vā moho vā paṭighaṁ vāpi cetaso’ti? </span><span class="translation sv">умственным феноменам, познаваемым умом?» </span></div><p><div class=verse-container id=mn151:4-8.7><span>Sace, sāriputta, bhikkhu paccavekkhamāno evaṁ jānāti: </span><span class="translation sv">Если, пересматривая свой ум, монах знает: </span></div><p><div class=verse-container id=mn151:4-8.8><span>‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, atthi me tattha manoviññeyyesu dhammesu chando vā rāgo vā doso vā moho vā paṭighaṁ vāpi cetaso’ti, tena, sāriputta, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sv">«По дороге… было желание, страсть, злоба, заблуждение, или же отвращение в моём уме... » – то ему следует приложить усилие для отбрасывания этих плохих неблагих состояний. </span></div><p><div class=verse-container id=mn151:4-8.9><span>Sace pana, sāriputta, bhikkhu paccavekkhamāno evaṁ jānāti: </span><span class="translation sv">Но если, пересматривая свой ум, монах знает: </span></div><p><div class=verse-container id=mn151:4-8.10><span>‘yena cāhaṁ maggena gāmaṁ piṇḍāya pāvisiṁ, yasmiñca padese piṇḍāya acariṁ, yena ca maggena gāmato piṇḍāya paṭikkamiṁ, natthi me tattha manoviññeyyesu dhammesu chando vā rāgo vā doso vā moho vā paṭighaṁ vāpi cetaso’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«По дороге… не было желания… отвращения…» – то он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn151:9.1><span>Puna caparaṁ, sāriputta, bhikkhunā iti paṭisañcikkhitabbaṁ: </span><span class="translation sv">Далее, Сарипутта, монаху следует рассуждать так: </span></div><p><div class=verse-container id=mn151:9.2><span>‘pahīnā nu kho me pañca kāmaguṇā’ti? </span><span class="translation sv">«Отброшены ли во мне пять нитей чувственного удовольствия?» </span></div><p><div class=verse-container id=mn151:9.3><span>Sace, sāriputta, bhikkhu paccavekkhamāno evaṁ jānāti: </span><span class="translation sv">Если, пересматривая, монах знает: </span></div><p><div class=verse-container id=mn151:9.4><span>‘appahīnā kho me pañca kāmaguṇā’ti, tena, sāriputta, bhikkhunā pañcannaṁ kāmaguṇānaṁ pahānāya vāyamitabbaṁ. </span><span class="translation sv">«Пять нитей чувственного удовольствия не отброшены во мне» – то ему следует приложить усилие для отбрасывания этих пяти нитей чувственного удовольствия. </span></div><p><div class=verse-container id=mn151:9.5><span>Sace pana, sāriputta, bhikkhu paccavekkhamāno evaṁ jānāti: </span><span class="translation sv">Но если, пересматривая, монах знает: </span></div><p><div class=verse-container id=mn151:9.6><span>‘pahīnā kho me pañca kāmaguṇā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«Пять нитей чувственного удовольствия отброшены во мне» – то он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn151:10.1><span>Puna caparaṁ, sāriputta, bhikkhunā iti paṭisañcikkhitabbaṁ: </span><span class="translation sv">Далее, Сарипутта, монаху следует рассуждать так: </span></div><p><div class=verse-container id=mn151:10.2><span>‘pahīnā nu kho me pañca nīvaraṇā’ti? </span><span class="translation sv">«Отброшены ли во мне пять помех?» </span></div><p><div class=verse-container id=mn151:10.3><span>Sace, sāriputta, bhikkhu paccavekkhamāno evaṁ jānāti: </span><span class="translation sv">Если, пересматривая свой ум, монах знает: </span></div><p><div class=verse-container id=mn151:10.4><span>‘appahīnā kho me pañca nīvaraṇā’ti, tena, sāriputta, bhikkhunā pañcannaṁ nīvaraṇānaṁ pahānāya vāyamitabbaṁ. </span><span class="translation sv">«Пять помех не отброшены во мне» – то ему следует приложить усилие для отбрасывания этих пяти помех. </span></div><p><div class=verse-container id=mn151:10.5><span>Sace pana, sāriputta, bhikkhu paccavekkhamāno evaṁ jānāti: </span><span class="translation sv">Но если, пересматривая свой ум, монах знает: </span></div><p><div class=verse-container id=mn151:10.6><span>‘pahīnā kho me pañca nīvaraṇā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«Пять помех отброшены во мне» – то он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn151:11.1><span>Puna caparaṁ, sāriputta, bhikkhunā iti paṭisañcikkhitabbaṁ: </span><span class="translation sv">Далее, Сарипутта, монаху следует рассуждать так: </span></div><p><div class=verse-container id=mn151:11.2><span>‘pariññātā nu kho me pañcupādānakkhandhā’ti? </span><span class="translation sv">«Поняты ли полностью мной пять совокупностей, подверженных цеплянию?» </span></div><p><div class=verse-container id=mn151:11.3><span>Sace, sāriputta, bhikkhu paccavekkhamāno evaṁ jānāti: </span><span class="translation sv">Если, пересматривая свой ум, монах знает: </span></div><p><div class=verse-container id=mn151:11.4><span>‘apariññātā kho me pañcupādānakkhandhā’ti, tena, sāriputta, bhikkhunā pañcannaṁ upādānakkhandhānaṁ pariññāya vāyamitabbaṁ. </span><span class="translation sv">«Пять совокупностей, подверженные цеплянию, не полностью поняты мной» – то ему следует приложить усилие, чтобы полностью понять эти пять совокупностей, подверженных цеплянию. </span></div><p><div class=verse-container id=mn151:11.5><span>Sace pana, sāriputta, bhikkhu paccavekkhamāno evaṁ jānāti: </span><span class="translation sv">Но если, пересматривая свой ум, монах знает: </span></div><p><div class=verse-container id=mn151:11.6><span>‘pariññātā kho me pañcupādānakkhandhā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«Пять совокупностей, подверженные цеплянию, полностью поняты мной» – то он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn151:12.1><span>Puna caparaṁ, sāriputta, bhikkhunā iti paṭisañcikkhitabbaṁ: </span><span class="translation sv">Далее, Сарипутта, монаху следует рассуждать так: </span></div><p><div class=verse-container id=mn151:12.2><span>‘bhāvitā nu kho me cattāro satipaṭṭhānā’ti? </span><span class="translation sv">«Развиты ли во мне четыре основы осознанности? </span></div><p><div class=verse-container id=mn151:12.3><span>Sace, sāriputta, bhikkhu paccavekkhamāno evaṁ jānāti: </span><span class="translation sv">Если, пересматривая, монах знает: </span></div><p><div class=verse-container id=mn151:12.4><span>‘abhāvitā kho me cattāro satipaṭṭhānā’ti, tena, sāriputta, bhikkhunā catunnaṁ satipaṭṭhānānaṁ bhāvanāya vāyamitabbaṁ. </span><span class="translation sv">«Успокоение и прозрение не развиты во мне» – то ему следует приложить усилие, чтобы развить успокоение и прозрение. </span></div><p><div class=verse-container id=mn151:12.5><span>Sace pana, sāriputta, bhikkhu paccavekkhamāno evaṁ jānāti: </span><span class="translation sv">Но если, пересматривая, монах знает: </span></div><p><div class=verse-container id=mn151:12.6><span>‘bhāvitā kho me cattāro satipaṭṭhānā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«Истинное знание и освобождение реализованы мной» – то он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn151:13.1><span>Puna caparaṁ, sāriputta, bhikkhunā iti paṭisañcikkhitabbaṁ: </span><span class="translation sv">Далее, Сарипутта, монаху следует рассуждать так: </span></div><p><div class=verse-container id=mn151:13.2><span>‘bhāvitā nu kho me cattāro sammappadhānā’ti? </span><span class="translation sv">«Развиты ли во мне четыре вида правильного старания?... </span></div><p><div class=verse-container id=mn151:13.3><span>Sace, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:13.4><span>‘abhāvitā kho me cattāro sammappadhānā’ti, tena, sāriputta, bhikkhunā catunnaṁ sammappadhānānaṁ bhāvanāya vāyamitabbaṁ. </span></div><p><div class=verse-container id=mn151:13.5><span>Sace pana, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:13.6><span>‘bhāvitā kho me cattāro sammappadhānā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn151:14.1><span>Puna caparaṁ, sāriputta, bhikkhunā iti paṭisañcikkhitabbaṁ: </span></div><p><div class=verse-container id=mn151:14.2><span>‘bhāvitā nu kho me cattāro iddhipādā’ti? </span><span class="translation sv">четыре основы сверхъестественной силы... </span></div><p><div class=verse-container id=mn151:14.3><span>Sace, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:14.4><span>‘abhāvitā kho me cattāro iddhipādā’ti, tena, sāriputta, bhikkhunā catunnaṁ iddhipādānaṁ bhāvanāya vāyamitabbaṁ. </span></div><p><div class=verse-container id=mn151:14.5><span>Sace pana, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:14.6><span>‘bhāvitā kho me cattāro iddhipādā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn151:15.1><span>Puna caparaṁ, sāriputta, bhikkhunā iti paṭisañcikkhitabbaṁ: </span></div><p><div class=verse-container id=mn151:15.2><span>‘bhāvitāni nu kho me pañcindriyānī’ti? </span><span class="translation sv">пять качеств... </span></div><p><div class=verse-container id=mn151:15.3><span>Sace, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:15.4><span>‘abhāvitāni kho me pañcindriyānī’ti, tena, sāriputta, bhikkhunā pañcannaṁ indriyānaṁ bhāvanāya vāyamitabbaṁ. </span></div><p><div class=verse-container id=mn151:15.5><span>Sace pana, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:15.6><span>‘bhāvitāni kho me pañcindriyānī’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn151:16.1><span>Puna caparaṁ, sāriputta, bhikkhunā iti paṭisañcikkhitabbaṁ: </span></div><p><div class=verse-container id=mn151:16.2><span>‘bhāvitāni nu kho me pañca balānī’ti? </span><span class="translation sv">пять сил... </span></div><p><div class=verse-container id=mn151:16.3><span>Sace, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:16.4><span>‘abhāvitāni kho me pañca balānī’ti, tena, sāriputta, bhikkhunā pañcannaṁ balānaṁ bhāvanāya vāyamitabbaṁ. </span></div><p><div class=verse-container id=mn151:16.5><span>Sace pana, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:16.6><span>‘bhāvitāni kho me pañca balānī’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn151:17.1><span>Puna caparaṁ, sāriputta, bhikkhunā iti paṭisañcikkhitabbaṁ: </span></div><p><div class=verse-container id=mn151:17.2><span>‘bhāvitā nu kho me satta bojjhaṅgā’ti? </span><span class="translation sv">семь факторов просветления... </span></div><p><div class=verse-container id=mn151:17.3><span>Sace, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:17.4><span>‘abhāvitā kho me satta bojjhaṅgā’ti, tena, sāriputta, bhikkhunā sattannaṁ bojjhaṅgānaṁ bhāvanāya vāyamitabbaṁ. </span></div><p><div class=verse-container id=mn151:17.5><span>Sace pana, sāriputta, bhikkhu paccavekkhamāno evaṁ jānāti: </span></div><p><div class=verse-container id=mn151:17.6><span>‘bhāvitā kho me satta bojjhaṅgā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn151:18.1><span>Puna caparaṁ, sāriputta, bhikkhunā iti paṭisañcikkhitabbaṁ: </span></div><p><div class=verse-container id=mn151:18.2><span>‘bhāvito nu kho me ariyo aṭṭhaṅgiko maggo’ti? </span><span class="translation sv">Благородный восьмеричный путь... </span></div><p><div class=verse-container id=mn151:18.3><span>Sace, sāriputta, bhikkhu paccavekkhamāno evaṁ jānāti: </span><span class="translation sv">Если, пересматривая, монах знает: </span></div><p><div class=verse-container id=mn151:18.4><span>‘abhāvito kho me ariyo aṭṭhaṅgiko maggo’ti, tena, sāriputta, bhikkhunā ariyassa aṭṭhaṅgikassa maggassa bhāvanāya vāyamitabbaṁ. </span><span class="translation sv">«… не развиты во мне» – то ему следует приложить усилие, чтобы развить... </span></div><p><div class=verse-container id=mn151:18.5><span>Sace pana, sāriputta, bhikkhu paccavekkhamāno evaṁ jānāti: </span><span class="translation sv">Но если, пересматривая, монах знает: </span></div><p><div class=verse-container id=mn151:18.6><span>‘bhāvito kho me ariyo aṭṭhaṅgiko maggo’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«…развиты во мне» – то он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn151:19.1><span>Puna caparaṁ, sāriputta, bhikkhunā iti paṭisañcikkhitabbaṁ: </span><span class="translation sv">Далее, Сарипутта, монаху следует рассуждать так: </span></div><p><div class=verse-container id=mn151:19.2><span>‘bhāvitā nu kho me samatho ca vipassanā cā’ti? </span><span class="translation sv">«Развиты ли во мне успокоение и прозрение?» </span></div><p><div class=verse-container id=mn151:19.3><span>Sace, sāriputta, bhikkhu paccavekkhamāno evaṁ jānāti: </span><span class="translation sv">Если, пересматривая, монах знает: </span></div><p><div class=verse-container id=mn151:19.4><span>‘abhāvitā kho me samatho ca vipassanā cā’ti, tena, sāriputta, bhikkhunā samathavipassanānaṁ bhāvanāya vāyamitabbaṁ. </span><span class="translation sv">«Успокоение и прозрение не развиты во мне» – то ему следует приложить усилие, чтобы развить успокоение и прозрение. </span></div><p><div class=verse-container id=mn151:19.5><span>Sace pana, sāriputta, bhikkhu paccavekkhamāno evaṁ jānāti: </span><span class="translation sv">Но если, пересматривая, монах знает: </span></div><p><div class=verse-container id=mn151:19.6><span>‘bhāvitā kho me samatho ca vipassanā cā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«Успокоение и прозрение развиты во мне» – то он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn151:20.1><span>Puna caparaṁ, sāriputta, bhikkhunā iti paṭisañcikkhitabbaṁ: </span><span class="translation sv">Далее, Сарипутта, монаху следует рассуждать так: </span></div><p><div class=verse-container id=mn151:20.2><span>‘sacchikatā nu kho me vijjā ca vimutti cā’ti? </span><span class="translation sv">«Реализованы ли мной истинное знание и освобождение?» </span></div><p><div class=verse-container id=mn151:20.3><span>Sace, sāriputta, bhikkhu paccavekkhamāno evaṁ jānāti: </span><span class="translation sv">Если, пересматривая, монах знает: </span></div><p><div class=verse-container id=mn151:20.4><span>‘asacchikatā kho me vijjā ca vimutti cā’ti, tena, sāriputta, bhikkhunā vijjāya vimuttiyā sacchikiriyāya vāyamitabbaṁ. </span><span class="translation sv">«Истинное знание и освобождение не реализованы мной» – то ему следует приложить усилие, чтобы реализовать истинное знание и освобождение. </span></div><p><div class=verse-container id=mn151:20.5><span>Sace pana, sāriputta, bhikkhu paccavekkhamāno evaṁ jānāti: </span><span class="translation sv">Но если, пересматривая, монах знает: </span></div><p><div class=verse-container id=mn151:20.6><span>‘sacchikatā kho me vijjā ca vimutti cā’ti, tena, sāriputta, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sv">«Истинное знание и освобождение реализованы мной» – то он может пребывать счастливым и радостным, тренируясь день и ночь в благих состояниях. </span></div><p><div class=verse-container id=mn151:21.1><span>Ye hi keci, sāriputta, atītamaddhānaṁ samaṇā vā brāhmaṇā vā piṇḍapātaṁ parisodhesuṁ, sabbe te evameva paccavekkhitvā paccavekkhitvā piṇḍapātaṁ parisodhesuṁ. </span><span class="translation sv">Сарипутта, любые жрецы и отшельники в прошлом, которые очищали свою еду, полученную с подаяний, делали так, постоянно пересматривая подобным образом. </span></div><p><div class=verse-container id=mn151:21.2><span>Yepi hi keci, sāriputta, anāgatamaddhānaṁ samaṇā vā brāhmaṇā vā piṇḍapātaṁ parisodhessanti, sabbe te evameva paccavekkhitvā paccavekkhitvā piṇḍapātaṁ parisodhessanti. </span></div><p><div class=verse-container id=mn151:21.3><span>Yepi hi keci, sāriputta, etarahi samaṇā vā brāhmaṇā vā piṇḍapātaṁ parisodhenti, sabbe te evameva paccavekkhitvā paccavekkhitvā piṇḍapātaṁ parisodhenti. </span></div><p><div class=verse-container id=mn151:21.4><span>Tasmātiha, sāriputta, ‘paccavekkhitvā paccavekkhitvā piṇḍapātaṁ parisodhessāmā’ti—</span><span class="translation sv">Любые жрецы и отшельники в будущем, которые будут очищать свою еду, полученную с подаяний, будут делать так, постоянно пересматривая подобным образом. </span></div><p><div class=verse-container id=mn151:21.5><span>evañhi vo, sāriputta, sikkhitabban”ti. </span></div><p><div class=verse-container id=mn151:21.6><span>Idamavoca bhagavā. </span><span class="translation sv">Так сказал Благословенный. </span></div><p><div class=verse-container id=mn151:21.7><span>Attamano āyasmā sāriputto bhagavato bhāsitaṁ abhinandīti. </span><span class="translation sv">Достопочтенный Сарипутта был доволен и восхитился словами Благословенного. </span></div><p><div class=verse-container id=mn151:21.8><span>Piṇḍapātapārisuddhisuttaṁ niṭṭhitaṁ navamaṁ. </span></div><div class=flex-between><a href=/canon/ru/pli/ms/sutta/mn/mn0150.html>Previous</a><a href=/canon/ru/pli/ms/sutta/mn/mn0152.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>