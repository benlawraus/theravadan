<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0005.html>Deutsch</a> , <a href=/canon/en/pli/ms/sutta/mn/mn0005.html>English</a> , <a href=/canon/gu/pli/ms/sutta/mn/mn0005.html>ગુજરાતી</a> , <a href=/canon/pl/pli/ms/sutta/mn/mn0005.html>Polski</a> , <a href=/canon/sr/pli/ms/sutta/mn/mn0005.html>Srpski</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0004.html>Previous</a><a href=/canon/ru/pli/ms/sutta/mn/mn0006.html>Next</a></div><p id=mn5:0.1><span class=root>Majjhima Nikāya 5 </span><br> <span class=sv>Мадджхима Никая 5</span><br><p id=mn5:0.2><span class="root big-bold">Anaṅgaṇasutta </span><br> <span class=sv>Анангана-сутта: Без изъянов </span><br><p id=mn5:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn5:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn5:1.3><span class=root>Tatra kho āyasmā sāriputto bhikkhū āmantesi: </span><br> <span class=sv>Там достопочтенный Сарипутта обратился к монахам так: </span><br><p id=mn5:1.4><span class=root>“āvuso bhikkhave”ti. </span><br> <span class=sv>– Друзья монахи! </span><br><p id=mn5:1.5><span class=root>“Āvuso”ti kho te bhikkhū āyasmato sāriputtassa paccassosuṁ. </span><br> <span class=sv>– Друг! – ответили они. </span><br><p id=mn5:1.6><span class=root>Āyasmā sāriputto etadavoca: </span><br> <span class=sv>Достопочтенный Сарипутта сказал следующее:</span><br><p id=mn5:2.1><span class=root>“Cattārome, āvuso, puggalā santo saṁvijjamānā lokasmiṁ. </span><br> <span class=sv>“Друзья, есть эти четыре типа личностей в мире. </span><br><p id=mn5:2.2><span class=root>Katame cattāro? </span><br> <span class=sv>Какие четыре? </span><br><p id=mn5:2.3><span class=root>Idhāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti. </span><br> <span class=sv>Бывает так, когда некий человек с изъяном не понимает в соответствии с действительностью: «Во мне есть изъян». </span><br><p id=mn5:2.4><span class=root>Idha panāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti. </span><br> <span class=sv>Бывает так, когда некий человек с изъяном понимает в соответствии с действительностью: «Во мне есть изъян». </span><br><p id=mn5:2.5><span class=root>Idhāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti. </span><br> <span class=sv>Бывает так, когда некий человек без изъяна не понимает в соответствии с действительностью: «Во мне нет изъяна». </span><br><p id=mn5:2.6><span class=root>Idha panāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti. </span><br> <span class=sv>Бывает так, когда некий человек без изъяна понимает в соответствии с действительностью: «Во мне нет изъяна». </span><br><p id=mn5:2.7><span class=root>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ hīnapuriso akkhāyati. </span><br> <span class=sv>Человек с изъяном, который не понимает в соответствии с действительностью: «Во мне есть изъян» – зовётся низшим из этих двух типов личностей с изъяном. </span><br><p id=mn5:2.8><span class=root>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ seṭṭhapuriso akkhāyati. </span><br> <span class=sv>Человек с изъяном, который понимает в соответствии с действительностью: «Во мне есть изъян» – зовётся высшим из этих двух типов личностей с изъяном. </span><br><p id=mn5:2.9><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ hīnapuriso akkhāyati. </span><br> <span class=sv>Человек без изъяна, который не понимает в соответствии с действительностью: «Во мне нет изъяна» – зовётся низшим из этих двух типов личностей без изъяна. </span><br><p id=mn5:2.10><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ seṭṭhapuriso akkhāyatī”ti. </span><br> <span class=sv>Человек без изъяна, который понимает в соответствии с действительностью: «Во мне нет изъяна» – зовётся высшим из этих двух типов личностей без изъяна.” </span><br><p id=mn5:3.1><span class=root>Evaṁ vutte, āyasmā mahāmoggallāno āyasmantaṁ sāriputtaṁ etadavoca: </span><br> <span class=sv>Когда так было сказано, достопочтенный Махамоггаллана спросил достопочтенного Сарипутту: </span><br><p id=mn5:3.2><span class=root>“Ko nu kho, āvuso sāriputta, hetu ko paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati? </span><br> <span class=sv>– Друг Сарипутта, в чём условие и причина, почему из этих двух типов личностей с изъяном один зовётся низшим, а другой зовётся высшим?</span><br><p id=mn5:3.3><span class=root>Ko panāvuso sāriputta, hetu ko paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti? </span><br> <span class=sv>В чём условие и причина, почему из этих двух типов личностей без изъяна один зовётся низшим, а другой зовётся высшим?</span><br><p id=mn5:4.1><span class=root>“Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—na chandaṁ janessati na vāyamissati na vīriyaṁ ārabhissati tassaṅgaṇassa pahānāya; </span><br> <span class=sv>– Друг, когда человек с изъяном не понимает в соответствии с действительностью: «Во мне есть изъян», то можно ожидать, что он не будет зарождать рвение, делать усилие, вызывать усердие, чтобы отбросить этот изъян, </span><br><p id=mn5:4.2><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sv>и что он умрёт с жаждой, злобой, заблуждением, с изъяном, с загрязнённым умом. </span><br><p id=mn5:4.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā. </span><br> <span class=sv>Представь, как если бы из лавки или же из кузницы принесли бронзовую тарелку с грязью и пятнами, </span><br><p id=mn5:4.4><span class=root>Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ. </span><br> <span class=sv>и владельцы бы ни использовали её, ни почистили, но положили в пыльный угол. </span><br><p id=mn5:4.5><span class=root>Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti? </span><br> <span class=sv>Стала бы бронзовая тарелка более загрязнённой и запятнанной позже? </span><br><p id=mn5:4.6><span class=root>“Evamāvuso”ti. </span><br> <span class=sv>– Да, друг.</span><br><p id=mn5:4.7><span class=root>“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—na chandaṁ janessati na vāyamissati na vīriyaṁ ārabhissati tassaṅgaṇassa pahānāya; </span><br> <span class=sv>– Точно также, друг, когда человек с изъяном не понимает в соответствии с действительностью: «Во мне есть изъян», то можно ожидать, что он не будет зарождать рвение…</span><br><p id=mn5:4.8><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sv>умрёт… с загрязнённым умом. </span><br><p id=mn5:5.1><span class=root>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ ārabhissati tassaṅgaṇassa pahānāya; </span><br> <span class=sv>Когда человек с изъяном понимает в соответствии с действительностью: «Во мне есть изъян», то можно ожидать того, что он будет зарождать рвение, делать усилие, вызывать усердие, чтобы отбросить этот изъян, </span><br><p id=mn5:5.2><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sv>и что он умрёт без жажды, злобы, заблуждения, без изъяна, с незагрязнённым умом. </span><br><p id=mn5:5.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā. </span><br> <span class=sv>Представь, как если бы из лавки или же из кузницы принесли бронзовую тарелку с грязью и пятнами, </span><br><p id=mn5:5.4><span class=root>Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ. </span><br> <span class=sv>и владельцы бы использовали её, почистили, не положили в пыльный угол. </span><br><p id=mn5:5.5><span class=root>Evañhi sā, āvuso, kaṁsapāti aparena samayena parisuddhatarā assa pariyodātā”ti? </span><br> <span class=sv>Стала бы бронзовая тарелка более чистой и яркой позже?»</span><br><p id=mn5:5.6><span class=root>“Evamāvuso”ti. </span><br> <span class=sv>– Да, друг. </span><br><p id=mn5:5.7><span class=root>“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ ārabhissati tassaṅgaṇassa pahānāya; </span><br> <span class=sv>“– Точно также, друг, когда человек с изъяном понимает в соответствии с действительностью: «Во мне есть изъян», то можно ожидать, что он будет зарождать рвение… </span><br><p id=mn5:5.8><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sv>умрёт… с незагрязнённым умом. </span><br><p id=mn5:6.1><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—subhanimittaṁ manasi karissati, tassa subhanimittassa manasikārā rāgo cittaṁ anuddhaṁsessati; </span><br> <span class=sv>Когда человек без изъяна не понимает в соответствии с действительностью: «Во мне нет изъяна», то можно ожидать, что он будет уделять внимание образу красивого, и из-за этого жажда наводнит его ум, </span><br><p id=mn5:6.2><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sv>и он умрёт с жаждой, злобой, заблуждением, с изъяном, с загрязнённым умом. </span><br><p id=mn5:6.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sv>Представь, как если бы из лавки или же из кузницы принесли чистую и яркую бронзовую тарелку, </span><br><p id=mn5:6.4><span class=root>Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ. </span><br> <span class=sv>и владельцы бы ни использовали её, ни почистили, но положили в пыльный угол. </span><br><p id=mn5:6.5><span class=root>Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti? </span><br> <span class=sv>Стала бы бронзовая тарелка более загрязнённой и запятнанной позже? </span><br><p id=mn5:6.6><span class=root>“Evamāvuso”ti. </span><br> <span class=sv>– Да, друг. </span><br><p id=mn5:6.7><span class=root>“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—subhanimittaṁ manasi karissati, tassa subhanimittassa manasikārā rāgo cittaṁ anuddhaṁsessati; </span><br> <span class=sv>– Точно также, друг, когда человек без изъяна не понимает в соответствии с действительностью: «Во мне нет изъяна», то можно ожидать… </span><br><p id=mn5:6.8><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sv>умрёт… с загрязнённым умом. </span><br><p id=mn5:7.1><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—subhanimittaṁ na manasi karissati, tassa subhanimittassa amanasikārā rāgo cittaṁ nānuddhaṁsessati; </span><br> <span class=sv>Когда человек без изъяна понимает в соответствии с действительностью: «Во мне нет изъяна», то можно ожидать, что он не будет уделять внимание образу красивого, и из-за этого жажда не наводнит его ум, </span><br><p id=mn5:7.2><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sv>и он умрёт без жажды, злобы, заблуждения, без изъяна, с незагрязнённым умом. </span><br><p id=mn5:7.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sv>Представь, как если бы из лавки или же из кузницы принесли чистую и яркую бронзовую тарелку, </span><br><p id=mn5:7.4><span class=root>Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ. </span><br> <span class=sv>и владельцы бы использовали её, почистили, не положили в пыльный угол. </span><br><p id=mn5:7.5><span class=root>Evañhi sā, āvuso, kaṁsapāti aparena samayena parisuddhatarā assa pariyodātā”ti? </span><br> <span class=sv>Стала бы бронзовая тарелка более чистой и яркой позже?» </span><br><p id=mn5:7.6><span class=root>“Evamāvuso”ti. </span><br> <span class=sv>– Да, друг.” </span><br><p id=mn5:7.7><span class=root>“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—subhanimittaṁ na manasi karissati, tassa subhanimittassa amanasikārā rāgo cittaṁ nānuddhaṁsessati; </span><br> <span class=sv>– Точно также, друг, когда человек без изъяна понимает в соответствии с действительностью: «Во мне нет изъяна», то можно ожидать… </span><br><p id=mn5:7.8><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sv>умрёт… с незагрязнённым умом. </span><br><p id=mn5:8.1><span class=root>Ayaṁ kho, āvuso moggallāna, hetu ayaṁ paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati. </span><br> <span class=sv>Вот в чём условие и причина, почему из этих двух типов личностей с изъяном один зовётся низшим, а другой зовётся высшим. </span><br><p id=mn5:8.2><span class=root>Ayaṁ panāvuso moggallāna, hetu ayaṁ paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti. </span><br> <span class=sv>Вот в чём условие и причина, почему из этих двух типов личностей без изъяна один зовётся низшим, а другой зовётся высшим. </span><br><p id=mn5:9.1><span class=root>“Aṅgaṇaṁ aṅgaṇanti, āvuso, vuccati. </span><br> <span class=sv>– Изъян, изъян – так говорится, друг. </span><br><p id=mn5:9.2><span class=root>Kissa nu kho etaṁ, āvuso, adhivacanaṁ yadidaṁ aṅgaṇan”ti? </span><br> <span class=sv>Но что обозначает это слово «изъян»?</span><br><p id=mn5:9.3><span class=root>“Pāpakānaṁ kho etaṁ, āvuso, akusalānaṁ icchāvacarānaṁ adhivacanaṁ, yadidaṁ aṅgaṇan”ti. </span><br> <span class=sv>– «Изъян», друг, обозначает сферу порочных, неблагих желаний. </span><br><p id=mn5:10.1><span class=root>“Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает: </span><br><p id=mn5:10.2><span class=root>‘āpattiñca vata āpanno assaṁ, na ca maṁ bhikkhū jāneyyuṁ āpattiṁ āpanno’ti. </span><br> <span class=sv>«Если я совершу проступок, пусть монахи не узнают о том, что я совершил проступок».</span><br><p id=mn5:10.3><span class=root>Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū jāneyyuṁ: </span><br> <span class=sv>И может быть так, что монахи узнают о том,</span><br><p id=mn5:10.4><span class=root>‘āpattiṁ āpanno’ti. </span><br> <span class=sv>что этот монах совершил проступок. </span><br><p id=mn5:10.5><span class=root>‘Jānanti maṁ bhikkhū āpattiṁ āpanno’ti—</span><br> <span class=sv>Из-за этого он злится и проявляет горечь так: </span><br><p id=mn5:10.6><span class=root>iti so kupito hoti appatīto. </span><br> <span class=sv>«Монахи знают, что я совершил проступок».</span><br><p id=mn5:10.7><span class=root>Yo ceva kho, āvuso, kopo yo ca appaccayo—</span><br> <span class=sv>Злость и горечь – </span><br><p id=mn5:10.8><span class=root>ubhayametaṁ aṅgaṇaṁ. </span><br> <span class=sv>оба [эти качества] являются изъяном. </span><br><p id=mn5:11.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает: </span><br><p id=mn5:11.2><span class=root>‘āpattiñca vata āpanno assaṁ, anuraho maṁ bhikkhū codeyyuṁ, no saṅghamajjhe’ti. </span><br> <span class=sv>«Если я совершу проступок, пусть монахи сделают мне выговор в частном порядке, а не в присутствии общины монахов». </span><br><p id=mn5:11.3><span class=root>Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū saṅghamajjhe codeyyuṁ, no anuraho. </span><br> <span class=sv>И может быть так, что монахи сделают ему выговор в присутствии общины монахов, а не в частном порядке. </span><br><p id=mn5:11.4><span class=root>‘Saṅghamajjhe maṁ bhikkhū codenti, no anuraho’ti—</span><br> <span class=sv>Из-за этого он злится и проявляет горечь так:</span><br><p id=mn5:11.5><span class=root>iti so kupito hoti appatīto. </span><br> <span class=sv>«Монахи сделали мне выговор в присутствии общины монахов, а не в частном порядке». </span><br><p id=mn5:11.6><span class=root>Yo ceva kho, āvuso, kopo yo ca appaccayo—</span><br> <span class=sv>Злость и горечь – </span><br><p id=mn5:11.7><span class=root>ubhayametaṁ aṅgaṇaṁ. </span><br> <span class=sv>оба [эти качества] являются изъяном. </span><br><p id=mn5:12.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает: </span><br><p id=mn5:12.2><span class=root>‘āpattiñca vata āpanno assaṁ, sappaṭipuggalo maṁ codeyya, no appaṭipuggalo’ti. </span><br> <span class=sv>«Если я совершу проступок, пусть только равный мне сделает мне выговор, а не тот, кто не равен мне». </span><br><p id=mn5:12.3><span class=root>Ṭhānaṁ kho panetaṁ, āvuso, vijjati yaṁ taṁ bhikkhuṁ appaṭipuggalo codeyya, no sappaṭipuggalo. </span><br> <span class=sv>И может быть так, что тот, кто не равен ему, сделает ему выговор, а не тот, кто равен ему. </span><br><p id=mn5:12.4><span class=root>‘Appaṭipuggalo maṁ codeti, no sappaṭipuggalo’ti—</span><br> <span class=sv>Из-за этого он злится и проявляет горечь так:</span><br><p id=mn5:12.5><span class=root>iti so kupito hoti appatīto. </span><br> <span class=sv>«Тот, кто не равен мне, делает мне выговор, а не тот, кто равен мне».</span><br><p id=mn5:12.6><span class=root>Yo ceva kho, āvuso, kopo yo ca appaccayo—</span><br> <span class=sv>Злость и горечь –</span><br><p id=mn5:12.7><span class=root>ubhayametaṁ aṅgaṇaṁ. </span><br> <span class=sv>оба [эти качества] являются изъяном.</span><br><p id=mn5:13.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает:</span><br><p id=mn5:13.2><span class=root>‘aho vata mameva satthā paṭipucchitvā paṭipucchitvā bhikkhūnaṁ dhammaṁ deseyya, na aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyyā’ti. </span><br> <span class=sv>«Пусть Учитель обучает Дхамме монахов, задавая мне ряд вопросов, а не некоему другому монаху!» </span><br><p id=mn5:13.3><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyya, na taṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyya. </span><br> <span class=sv>И может быть так, что Учитель обучает Дхамме монахов, задавая ряд вопросов некоему другому монаху, а не тому монаху. </span><br><p id=mn5:13.4><span class=root>‘Aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseti, na maṁ satthā paṭipucchitvā paṭipucchitvā bhikkhūnaṁ dhammaṁ desetī’ti—</span><br> <span class=sv>Из-за этого он злится и проявляет горечь так:</span><br><p id=mn5:13.5><span class=root>iti so kupito hoti appatīto. </span><br> <span class=sv>«Учитель обучает… другому монаху, а не мне». </span><br><p id=mn5:13.6><span class=root>Yo ceva kho, āvuso, kopo yo ca appaccayo—</span><br> <span class=sv>Злость и горечь –</span><br><p id=mn5:13.7><span class=root>ubhayametaṁ aṅgaṇaṁ. </span><br> <span class=sv>оба [эти качества] являются изъяном.</span><br><p id=mn5:14.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает: </span><br><p id=mn5:14.2><span class=root>‘aho vata mameva bhikkhū purakkhatvā purakkhatvā gāmaṁ bhattāya paviseyyuṁ, na aññaṁ bhikkhuṁ bhikkhū purakkhatvā purakkhatvā gāmaṁ bhattāya paviseyyun’ti. </span><br> <span class=sv>«Пусть монахи входят в деревню за подаяниями, ставя меня во главе, а не некоего другого монаха!» </span><br><p id=mn5:14.3><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū purakkhatvā purakkhatvā gāmaṁ bhattāya paviseyyuṁ, na taṁ bhikkhuṁ bhikkhū purakkhatvā purakkhatvā gāmaṁ bhattāya paviseyyuṁ. </span><br> <span class=sv>И может быть так, что монахи входят в деревню за подаяниями, ставя во главе некоего другого монаха, но не того монаха. </span><br><p id=mn5:14.4><span class=root>‘Aññaṁ bhikkhuṁ bhikkhū purakkhatvā purakkhatvā gāmaṁ bhattāya pavisanti, na maṁ bhikkhū purakkhatvā purakkhatvā gāmaṁ bhattāya pavisantī’ti—</span><br> <span class=sv>Из-за этого он злится и проявляет горечь так: </span><br><p id=mn5:14.5><span class=root>iti so kupito hoti appatīto. </span><br> <span class=sv>«Монахи входят в деревню за подаяниями, ставя во главе некоего другого монаха, но не меня».</span><br><p id=mn5:14.6><span class=root>Yo ceva kho, āvuso, kopo yo ca appaccayo—</span><br> <span class=sv>Злость и горечь –</span><br><p id=mn5:14.7><span class=root>ubhayametaṁ aṅgaṇaṁ. </span><br> <span class=sv>оба [эти качества] являются изъяном.</span><br><p id=mn5:15.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает: </span><br><p id=mn5:15.2><span class=root>‘aho vata ahameva labheyyaṁ bhattagge aggāsanaṁ aggodakaṁ aggapiṇḍaṁ, na añño bhikkhu labheyya bhattagge aggāsanaṁ aggodakaṁ aggapiṇḍan’ti. </span><br> <span class=sv>Пусть мне достанется лучшее сиденье, лучшая вода, лучшая еда в трапезной, но не некоему другому монаху!» </span><br><p id=mn5:15.3><span class=root>Ṭhānaṁ kho panetaṁ, āvuso, vijjati yaṁ añño bhikkhu labheyya bhattagge aggāsanaṁ aggodakaṁ aggapiṇḍaṁ, na so bhikkhu labheyya bhattagge aggāsanaṁ aggodakaṁ aggapiṇḍaṁ. </span><br> <span class=sv>И может быть так, что лучшее сиденье, лучшая вода, лучшая еда в трапезной достанутся другому монаху, а не тому монаху… </span><br><p id=mn5:15.4><span class=root>‘Añño bhikkhu labhati bhattagge aggāsanaṁ aggodakaṁ aggapiṇḍaṁ, nāhaṁ labhāmi bhattagge aggāsanaṁ aggodakaṁ aggapiṇḍan’ti—</span><br><p id=mn5:15.5><span class=root>iti so kupito hoti appatīto. </span><br><p id=mn5:15.6><span class=root>Yo ceva kho, āvuso, kopo yo ca appaccayo—</span><br><p id=mn5:15.7><span class=root>ubhayametaṁ aṅgaṇaṁ. </span><br><p id=mn5:16.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает: </span><br><p id=mn5:16.2><span class=root>‘aho vata ahameva bhattagge bhuttāvī anumodeyyaṁ, na añño bhikkhu bhattagge bhuttāvī anumodeyyā’ti. </span><br> <span class=sv>«Пусть я буду давать благословения в трапезной после принятия пищи, а не некий другой монах!»… </span><br><p id=mn5:16.3><span class=root>Ṭhānaṁ kho panetaṁ, āvuso, vijjati yaṁ añño bhikkhu bhattagge bhuttāvī anumodeyya, na so bhikkhu bhattagge bhuttāvī anumodeyya. </span><br> <span class=sv>И может быть так, что давать благословения в трапезной после принятия пищи будет другой монах, а не тот монах. </span><br><p id=mn5:16.4><span class=root>‘Añño bhikkhu bhattagge bhuttāvī anumodati, nāhaṁ bhattagge bhuttāvī anumodāmī’ti—</span><br><p id=mn5:16.5><span class=root>iti so kupito hoti appatīto. </span><br><p id=mn5:16.6><span class=root>Yo ceva kho, āvuso, kopo yo ca appaccayo—</span><br><p id=mn5:16.7><span class=root>ubhayametaṁ aṅgaṇaṁ. </span><br><p id=mn5:17.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает: </span><br><p id=mn5:17.2><span class=root>‘aho vata ahameva ārāmagatānaṁ bhikkhūnaṁ dhammaṁ deseyyaṁ, na añño bhikkhu ārāmagatānaṁ bhikkhūnaṁ dhammaṁ deseyyā’ti. </span><br> <span class=sv>Пусть я буду обучать Дхамме монахов!»… «Пусть я буду обучать Дхамме монахинь!»… «Пусть я буду обучать Дхамме мирян, которые посещают монастырь!»… «Пусть я буду обучать Дхамме мирянок, которые посещают монастырь!»… </span><br><p id=mn5:17.3><span class=root>Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ bhikkhūnaṁ dhammaṁ deseyya, na so bhikkhu ārāmagatānaṁ bhikkhūnaṁ dhammaṁ deseyya. </span><br><p id=mn5:17.4><span class=root>‘Añño bhikkhu ārāmagatānaṁ bhikkhūnaṁ dhammaṁ deseti, nāhaṁ ārāmagatānaṁ bhikkhūnaṁ dhammaṁ desemī’ti—</span><br><p id=mn5:17.5><span class=root>iti so kupito hoti appatīto. </span><br><p id=mn5:17.6><span class=root>Yo ceva kho, āvuso, kopo yo ca appaccayo—</span><br><p id=mn5:17.7><span class=root>ubhayametaṁ aṅgaṇaṁ. </span><br><p id=mn5:18-20.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br><p id=mn5:18-20.2><span class=root>‘aho vata ahameva ārāmagatānaṁ bhikkhunīnaṁ dhammaṁ deseyyaṁ …pe… </span><br><p id=mn5:18-20.3><span class=root>upāsakānaṁ dhammaṁ deseyyaṁ …pe… </span><br><p id=mn5:18-20.4><span class=root>upāsikānaṁ dhammaṁ deseyyaṁ, na añño bhikkhu ārāmagatānaṁ upāsikānaṁ dhammaṁ deseyyā’ti. </span><br><p id=mn5:18-20.5><span class=root>Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ upāsikānaṁ dhammaṁ deseyya, na so bhikkhu ārāmagatānaṁ upāsikānaṁ dhammaṁ deseyya. </span><br> <span class=sv>И может быть так, что другой монах будет обучать Дхамме… </span><br><p id=mn5:18-20.6><span class=root>‘Añño bhikkhu ārāmagatānaṁ upāsikānaṁ dhammaṁ deseti, nāhaṁ ārāmagatānaṁ upāsikānaṁ dhammaṁ desemī’ti—</span><br><p id=mn5:18-20.7><span class=root>iti so kupito hoti appatīto. </span><br><p id=mn5:18-20.8><span class=root>Yo ceva kho, āvuso, kopo yo ca appaccayo—</span><br><p id=mn5:18-20.9><span class=root>ubhayametaṁ aṅgaṇaṁ. </span><br><p id=mn5:21.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает: </span><br><p id=mn5:21.2><span class=root>‘aho vata mameva bhikkhū sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyun’ti. </span><br> <span class=sv>«Пусть монахи чтят, уважают, почитают, выражают почтение мне, а не другому монаху!»… «Пусть монахини… миряне… мирянки чтят, уважают, почитают, выражают почтение мне, а не другому монаху!»… </span><br><p id=mn5:21.3><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ. </span><br><p id=mn5:21.4><span class=root>‘Aññaṁ bhikkhuṁ bhikkhū sakkaronti garuṁ karonti mānenti pūjenti, na maṁ bhikkhū sakkaronti garuṁ karonti mānenti pūjentī’ti—</span><br><p id=mn5:21.5><span class=root>iti so kupito hoti appatīto. </span><br><p id=mn5:21.6><span class=root>Yo ceva kho, āvuso, kopo yo ca appaccayo—</span><br><p id=mn5:21.7><span class=root>ubhayametaṁ aṅgaṇaṁ. </span><br><p id=mn5:22-24.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br><p id=mn5:22-24.2><span class=root>‘aho vata mameva bhikkhuniyo …pe… </span><br><p id=mn5:22-24.3><span class=root>upāsakā …pe… </span><br><p id=mn5:22-24.4><span class=root>upāsikā sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyun’ti. </span><br><p id=mn5:22-24.5><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ. </span><br> <span class=sv>И может быть так, чтить, уважать, почитать… будут другого монаха… </span><br><p id=mn5:22-24.6><span class=root>‘Aññaṁ bhikkhuṁ upāsikā sakkaronti garuṁ karonti mānenti pūjenti, na maṁ upāsikā sakkaronti garuṁ karonti mānenti pūjentī’ti—</span><br><p id=mn5:22-24.7><span class=root>iti so kupito hoti appatīto. </span><br><p id=mn5:22-24.8><span class=root>Yo ceva kho, āvuso, kopo yo ca appaccayo—</span><br><p id=mn5:22-24.9><span class=root>ubhayametaṁ aṅgaṇaṁ. </span><br><p id=mn5:25.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sv>Может быть так, что монах пожелает: </span><br><p id=mn5:25.2><span class=root>‘aho vata ahameva lābhī assaṁ paṇītānaṁ cīvarānaṁ, na añño bhikkhu lābhī assa paṇītānaṁ cīvarānan’ti. </span><br> <span class=sv>«Пусть я буду тем, кто получает лучшее одеяние, а не некий другой монах!»… «Пусть я буду тем, кто получает лучшую еду… лучшее жилище… лучшие необходимые для лечения вещи, а не некий другой монах!» </span><br><p id=mn5:25.3><span class=root>Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ cīvarānaṁ, na so bhikkhu lābhī assa paṇītānaṁ cīvarānaṁ. </span><br> <span class=sv>И может быть так, что некий другой монах получает лучшую еду… лучшие необходимые для лечения вещи, но не тот монах. </span><br><p id=mn5:25.4><span class=root>‘Añño bhikkhu lābhī paṇītānaṁ cīvarānaṁ, nāhaṁ lābhī paṇītānaṁ cīvarānan’ti—</span><br><p id=mn5:25.5><span class=root>iti so kupito hoti appatīto. </span><br><p id=mn5:25.6><span class=root>Yo ceva kho, āvuso, kopo yo ca appaccayo—</span><br><p id=mn5:25.7><span class=root>ubhayametaṁ aṅgaṇaṁ. </span><br><p id=mn5:26-27.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br><p id=mn5:26-27.2><span class=root>‘aho vata ahameva lābhī assaṁ paṇītānaṁ piṇḍapātānaṁ …pe… </span><br><p id=mn5:26-27.3><span class=root>paṇītānaṁ senāsanānaṁ …pe… </span><br><p id=mn5:26-27.4><span class=root>paṇītānaṁ gilānappaccayabhesajjaparikkhārānaṁ, na añño bhikkhu lābhī assa paṇītānaṁ gilānappaccayabhesajjaparikkhārānan’ti. </span><br><p id=mn5:26-27.5><span class=root>Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ gilānappaccayabhesajjaparikkhārānaṁ, na so bhikkhu lābhī assa paṇītānaṁ gilānappaccayabhesajjaparikkhārānaṁ. </span><br><p id=mn5:26-27.6><span class=root>‘Añño bhikkhu lābhī paṇītānaṁ gilānappaccayabhesajjaparikkhārānaṁ, nāhaṁ lābhī paṇītānaṁ gilānappaccayabhesajjaparikkhārānan’ti—</span><br> <span class=sv>Из-за этого он злится и проявляет горечь так: </span><br><p id=mn5:26-27.7><span class=root>iti so kupito hoti appatīto. </span><br> <span class=sv>«Другой монах является тем, кто получает лучшее одеяние… лучшие необходимые для лечения вещи, но не я». </span><br><p id=mn5:26-27.8><span class=root>Yo ceva kho, āvuso, kopo yo ca appaccayo—</span><br> <span class=sv>Злость и горечь –</span><br><p id=mn5:26-27.9><span class=root>ubhayametaṁ aṅgaṇaṁ. </span><br> <span class=sv>оба [эти качества] являются изъяном.</span><br><p id=mn5:28.1><span class=root>Imesaṁ kho etaṁ, āvuso, pāpakānaṁ akusalānaṁ icchāvacarānaṁ adhivacanaṁ, yadidaṁ aṅgaṇanti. </span><br> <span class=sv>«Изъян», друг, обозначает сферу этих порочных, неблагих желаний.</span><br><p id=mn5:29.1><span class=root>Yassa kassaci, āvuso, bhikkhuno ime pāpakā akusalā icchāvacarā appahīnā dissanti ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ karonti na mānenti na pūjenti. </span><br> <span class=sv>Если [другие] видят и слышат, что сферы этих порочных, неблагих желаний не отброшены в каком-либо монахе, то для всех он может быть тем, кто живёт в лесу, часто [затворяется] в уединённых обиталищах, ест [только ту еду], что получена [им лично] с [хождения за] подаяниями, ходит [собирать подаяния] от дома к дому [не пропуская ни одного], носит [только] обноски, носит грубые одежды, но всё равно его товарищи по святой жизни не чтят, не почитают, не уважают [его], не выражают ему почтения. </span><br><p id=mn5:29.2><span class=root>Taṁ kissa hetu? </span><br> <span class=sv>И почему? </span><br><p id=mn5:29.3><span class=root>Te hi tassa āyasmato pāpakā akusalā icchāvacarā appahīnā dissanti ceva sūyanti ca. </span><br> <span class=sv>Потому что [они] видят и слышат, что сферы этих порочных, неблагих желаний не отброшены в этом достопочтенном. </span><br><p id=mn5:29.4><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sv>Представь, как если бы из лавки или же из кузницы принесли чистую и яркую бронзовую тарелку. </span><br><p id=mn5:29.5><span class=root>Tamenaṁ sāmikā ahikuṇapaṁ vā kukkurakuṇapaṁ vā manussakuṇapaṁ vā racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ. </span><br> <span class=sv>И владельцы положили бы на неё труп змеи, или собаки, или человека, и, накрыв другой тарелкой, отнесли бы обратно на рынок. </span><br><p id=mn5:29.6><span class=root>Tamenaṁ jano disvā evaṁ vadeyya: </span><br> <span class=sv>Люди увидели бы и сказали: </span><br><p id=mn5:29.7><span class=root>‘ambho, kimevidaṁ harīyati jaññajaññaṁ viyā’ti? </span><br> <span class=sv>«Что это ты там несёшь, будто сокровище?» </span><br><p id=mn5:29.8><span class=root>Tamenaṁ uṭṭhahitvā apāpuritvā olokeyya. </span><br> <span class=sv>И затем, подняв крышку, раскрыв, они бы заглянули, </span><br><p id=mn5:29.9><span class=root>Tassa sahadassanena amanāpatā ca saṇṭhaheyya, pāṭikulyatā ca saṇṭhaheyya, jegucchatā ca saṇṭhaheyya; </span><br> <span class=sv>и как только увидели [содержимое], то в них возникло бы такое отвращение, омерзение, брезгливость, </span><br><p id=mn5:29.10><span class=root>jighacchitānampi na bhottukamyatā assa, pageva suhitānaṁ. </span><br> <span class=sv>то даже те, кто был голоден, не захотели есть, уж не говоря о тех, кто был сыт. </span><br><p id=mn5:29.11><span class=root>Evameva kho, āvuso, yassa kassaci bhikkhuno ime pāpakā akusalā icchāvacarā appahīnā dissanti ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ karonti na mānenti na pūjenti. </span><br> <span class=sv>Точно также, если [другие] видят и слышат, что сферы этих порочных, неблагих желаний не отброшены в каком-либо монахе… не выражают ему почтения. </span><br><p id=mn5:29.12><span class=root>Taṁ kissa hetu? </span><br> <span class=sv>И почему? </span><br><p id=mn5:29.13><span class=root>Te hi tassa āyasmato pāpakā akusalā icchāvacarā appahīnā dissanti ceva sūyanti ca. </span><br> <span class=sv>Потому что [они] видят и слышат, что сферы этих порочных, неблагих желаний не отброшены в этом достопочтенном. </span><br><p id=mn5:30.1><span class=root>Yassa kassaci, āvuso, bhikkhuno ime pāpakā akusalā icchāvacarā pahīnā dissanti ceva sūyanti ca, kiñcāpi so hoti gāmantavihārī nemantaniko gahapaticīvaradharo, atha kho naṁ sabrahmacārī sakkaronti garuṁ karonti mānenti pūjenti. </span><br> <span class=sv>Если [другие] видят и слышат, что сферы этих порочных, неблагих желаний отброшены в каком-либо монахе, то для всех он может быть тем, кто проживает в деревне, принимает приглашения [на обеды], носит одеяния, подаренные ему домохозяевами, но всё равно его товарищи по святой жизни чтят, почитают, уважают [его], выражают ему почтение. </span><br><p id=mn5:30.2><span class=root>Taṁ kissa hetu? </span><br> <span class=sv>И почему? </span><br><p id=mn5:30.3><span class=root>Te hi tassa āyasmato pāpakā akusalā icchāvacarā pahīnā dissanti ceva sūyanti ca. </span><br> <span class=sv>Потому что [они] видят и слышат, что сферы этих порочных, неблагих желаний отброшены в этом достопочтенном.</span><br><p id=mn5:30.4><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sv>Представь, как если бы из лавки или же из кузницы принесли чистую и яркую бронзовую тарелку. </span><br><p id=mn5:30.5><span class=root>Tamenaṁ sāmikā sālīnaṁ odanaṁ vicitakāḷakaṁ anekasūpaṁ anekabyañjanaṁ racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ. </span><br> <span class=sv>И владельцы положили бы на неё чистый варёный рис и различные супы и подливки, и, накрыв другой тарелкой, отнесли обратно на рынок. </span><br><p id=mn5:30.6><span class=root>Tamenaṁ jano disvā evaṁ vadeyya: </span><br> <span class=sv>Люди увидели бы и сказали:</span><br><p id=mn5:30.7><span class=root>‘ambho, kimevidaṁ harīyati jaññajaññaṁ viyā’ti? </span><br> <span class=sv>«Что это ты там несёшь, будто сокровище?» </span><br><p id=mn5:30.8><span class=root>Tamenaṁ uṭṭhahitvā apāpuritvā olokeyya. </span><br> <span class=sv>И затем, подняв крышку, раскрыв, </span><br><p id=mn5:30.9><span class=root>Tassa saha dassanena manāpatā ca saṇṭhaheyya, appāṭikulyatā ca saṇṭhaheyya, ajegucchatā ca saṇṭhaheyya; </span><br> <span class=sv>они бы заглянули, и как только увидели [содержимое], в них возникла бы такая приязнь, аппетит, удовольствие, </span><br><p id=mn5:30.10><span class=root>suhitānampi bhottukamyatā assa, pageva jighacchitānaṁ. </span><br> <span class=sv>что даже те, кто был сыт, захотели бы поесть, не говоря уж о тех, кто был голоден. </span><br><p id=mn5:30.11><span class=root>Evameva kho, āvuso, yassa kassaci bhikkhuno ime pāpakā akusalā icchāvacarā pahīnā dissanti ceva sūyanti ca, kiñcāpi so hoti gāmantavihārī nemantaniko gahapaticīvaradharo, atha kho naṁ sabrahmacārī sakkaronti garuṁ karonti mānenti pūjenti. </span><br> <span class=sv>Точно также, если [другие] видят и слышат, что сферы этих порочных, неблагих желаний отброшены в каком-либо монахе… выражают ему почтение. </span><br><p id=mn5:30.12><span class=root>Taṁ kissa hetu? </span><br> <span class=sv>И почему?</span><br><p id=mn5:30.13><span class=root>Te hi tassa āyasmato pāpakā akusalā icchāvacarā pahīnā dissanti ceva sūyanti cā”ti. </span><br> <span class=sv>Потому что [они] видят и слышат, что сферы этих порочных, неблагих желаний отброшены в этом достопочтенном. </span><br><p id=mn5:31.1><span class=root>Evaṁ vutte, āyasmā mahāmoggallāno āyasmantaṁ sāriputtaṁ etadavoca: </span><br> <span class=sv>Когда так было сказано, достопочтенный Махамоггаллана обратился к достопочтенному Сарипутте: </span><br><p id=mn5:31.2><span class=root>“upamā maṁ, āvuso sāriputta, paṭibhātī”ti. </span><br> <span class=sv>– Придумалась мне метафора, друг Сарипутта. </span><br><p id=mn5:31.3><span class=root>“Paṭibhātu taṁ, āvuso moggallānā”ti. </span><br> <span class=sv>– Расскажи, друг Моггаллана. </span><br><p id=mn5:31.4><span class=root>“Ekamidāhaṁ, āvuso, samayaṁ rājagahe viharāmi giribbaje. </span><br> <span class=sv>– Однажды, друг, я проживал в Горной Крепости в Раджагахе. </span><br><p id=mn5:31.5><span class=root>Atha khvāhaṁ, āvuso, pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisiṁ. </span><br> <span class=sv>И тогда, утром, я оделся, взял чашу и одеяние, и вошёл в Раджагаху собирать подаяния. </span><br><p id=mn5:31.6><span class=root>Tena kho pana samayena samīti yānakāraputto rathassa nemiṁ tacchati. </span><br> <span class=sv>И в то время Самити, сын изготовителя повозок, строгал обод, </span><br><p id=mn5:31.7><span class=root>Tamenaṁ paṇḍuputto ājīvako purāṇayānakāraputto paccupaṭṭhito hoti. </span><br> <span class=sv>а адживака Пандупутта, сын бывшего изготовителя повозок, стоял рядом. </span><br><p id=mn5:31.8><span class=root>Atha kho, āvuso, paṇḍuputtassa ājīvakassa purāṇayānakāraputtassa evaṁ cetaso parivitakko udapādi: </span><br> <span class=sv>И тогда следующая мысль возникла в уме адживаки Пандупутты: </span><br><p id=mn5:31.9><span class=root>‘aho vatāyaṁ samīti yānakāraputto imissā nemiyā imañca vaṅkaṁ imañca jimhaṁ imañca dosaṁ taccheyya, evāyaṁ nemi apagatavaṅkā apagatajimhā apagatadosā suddhā assa sāre patiṭṭhitā’ti. </span><br> <span class=sv>«Пусть этот Самити, сын изготовителя повозок, выровняет этот изгиб, эту скрученность, этот изъян в ободе, так чтобы он не имел бы изгибов, скрученностей, изъянов, и состоял бы из чистейшей древесной сердцевины». </span><br><p id=mn5:31.10><span class=root>Yathā yathā kho, āvuso, paṇḍuputtassa ājīvakassa purāṇayānakāraputtassa cetaso parivitakko hoti tathā tathā samīti yānakāraputto tassā nemiyā tañca vaṅkaṁ tañca jimhaṁ tañca dosaṁ tacchati. </span><br> <span class=sv>И как только эта мысль проскользнула у него в уме, Самити, сын изготовителя повозок, выровнял этот изгиб, эту скрученность, этот изъян в ободе. </span><br><p id=mn5:31.11><span class=root>Atha kho, āvuso, paṇḍuputto ājīvako purāṇayānakāraputto attamano attamanavācaṁ nicchāresi: </span><br> <span class=sv>И тогда адживака Пандупутта, сын бывшего изготовителя повозок, обрадовался и огласил свою радость так: </span><br><p id=mn5:31.12><span class=root>‘hadayā hadayaṁ maññe aññāya tacchatī’ti. </span><br> <span class=sv>«Он выправляет так, как если бы знал мой ум своим умом!» </span><br><p id=mn5:32.1><span class=root>Evameva kho, āvuso, ye te puggalā assaddhā, jīvikatthā na saddhā agārasmā anagāriyaṁ pabbajitā, saṭhā māyāvino ketabino uddhatā unnaḷā capalā mukharā vikiṇṇavācā, indriyesu aguttadvārā, bhojane amattaññuno, jāgariyaṁ ananuyuttā, sāmaññe anapekkhavanto, sikkhāya na tibbagāravā, bāhulikā sāthalikā, okkamane pubbaṅgamā, paviveke nikkhittadhurā, kusītā hīnavīriyā muṭṭhassatī asampajānā asamāhitā vibbhantacittā duppaññā eḷamūgā, tesaṁ āyasmā sāriputto iminā dhammapariyāyena hadayā hadayaṁ maññe aññāya tacchati. </span><br> <span class=sv>Точно также, друг, бывают люди, не имеющие веры, которые ушли из жизни домохозяйской в жизнь бездомную не из-за веры, а ради того, чтобы добыть себе средства к жизни. Они жуликоватые, лживые, предательские, высокомерные, неискренние, самовлюблённые, грубые, беспорядочные в своих речах, не охраняют способности [органов чувств], неумеренны в еде, не предаются бодрствованию, не интересуются затворничеством, не особо уважают тренировку, проживают в роскоши, беспечные, превосходят других в своём падении, пренебрегают затворничеством, ленивые, не имеющие усердия, не осознанные, не бдительные, не сосредоточенные, с блуждающими умами, лишённые мудрости, тупоумные. Достопочтенный Сарипутта своей беседой по Дхамме выправляет их изъяны, как если бы он знал мой ум своим умом! </span><br><p id=mn5:32.2><span class=root>Ye pana te kulaputtā saddhā agārasmā anagāriyaṁ pabbajitā, asaṭhā amāyāvino aketabino anuddhatā anunnaḷā acapalā amukharā avikiṇṇavācā, indriyesu guttadvārā, bhojane mattaññuno, jāgariyaṁ anuyuttā, sāmaññe apekkhavanto, sikkhāya tibbagāravā, na bāhulikā na sāthalikā, okkamane nikkhittadhurā, paviveke pubbaṅgamā, āraddhavīriyā pahitattā upaṭṭhitassatī sampajānā samāhitā ekaggacittā paññavanto aneḷamūgā, te āyasmato sāriputtassa imaṁ dhammapariyāyaṁ sutvā pivanti maññe, ghasanti maññe vacasā ceva manasā ca: </span><br> <span class=sv>Но есть представители клана, которые ушли из жизни домохозяйской в жизнь бездомную благодаря вере, не жуликоватые… не беспорядочные в своих речах; которые охраняют способности [органов чувств], предаются бодрствованию, интересуются затворничеством, имеют великое уважение к тренировке, не проживают в роскоши и не беспечны, усердны в том, чтобы избежать падения, они превосходят других в затворничестве, усердные, решительные, утверждены в осознанности, бдительные, сосредоточенные, с собранными умами, обладающие мудростью, не тупоумные. Эти, услышав беседу по Дхамме от достопочтенного Сарипутты, словом и мыслью как будто бы едят и пьют её. </span><br><p id=mn5:32.3><span class=root>‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’ti. </span><br> <span class=sv>Воистину благостно, что он делает так, что его товарищи по святой жизни покидают неблагое и утверждаются в благом. </span><br><p id=mn5:33.1><span class=root>Seyyathāpi, āvuso, itthī vā puriso vā daharo yuvā maṇḍanakajātiko sīsaṁnhāto uppalamālaṁ vā vassikamālaṁ vā atimuttakamālaṁ vā labhitvā ubhohi hatthehi paṭiggahetvā uttamaṅge sirasmiṁ patiṭṭhapeyya; </span><br> <span class=sv>Подобно тому, как женщина или мужчина – молодой, юный, радующийся украшениям, с помытой головой принял бы гирлянду из лотосов, жасмина, или роз; взял бы её обеими руками и поместил на голову – </span><br><p id=mn5:33.2><span class=root>evameva kho, āvuso, ye te kulaputtā saddhā agārasmā anagāriyaṁ pabbajitā, asaṭhā amāyāvino aketabino anuddhatā anunnaḷā acapalā amukharā avikiṇṇavācā, indriyesu guttadvārā, bhojane mattaññuno, jāgariyaṁ anuyuttā, sāmaññe apekkhavanto, sikkhāya tibbagāravā, na bāhulikā na sāthalikā, okkamane nikkhittadhurā, paviveke pubbaṅgamā, āraddhavīriyā pahitattā upaṭṭhitassatī sampajānā samāhitā ekaggacittā paññavanto aneḷamūgā, te āyasmato sāriputtassa imaṁ dhammapariyāyaṁ sutvā pivanti maññe, ghasanti maññe vacasā ceva manasā ca: </span><br> <span class=sv>точно также, есть представители клана, которые ушли из жизни домохозяйской… словом и мыслью как будто бы едят и пьют её. </span><br><p id=mn5:33.3><span class=root>‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’”ti. </span><br> <span class=sv>Воистину благостно, что он делает так, что его товарищи по святой жизни покидают неблагое и утверждаются в благом </span><br><p id=mn5:33.4><span class=root>Itiha te ubho mahānāgā aññamaññassa subhāsitaṁ samanumodiṁsūti. </span><br> <span class=sv>И так оно было, что эти двое великих существ возрадовались благим словам друг друга. </span><br><p id=mn5:33.5><span class=root>Anaṅgaṇasuttaṁ niṭṭhitaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>