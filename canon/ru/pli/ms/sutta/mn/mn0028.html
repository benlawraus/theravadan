<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0028.html>Deutsch</a> , <a href=/canon/en/pli/ms/sutta/mn/mn0028.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0027.html>Previous</a><a href=/canon/ru/pli/ms/sutta/mn/mn0029.html>Next</a></div><p id=mn28:0.1><span class=root>Majjhima Nikāya 28 </span><br> <span class=sv>Мадджхима Никая 28 </span><br><p id=mn28:0.2><span class="root big-bold">Mahāhatthipadopamasutta </span><br> <span class=sv>Большой пример со следами слона </span><br><p id=mn28:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn28:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Так я слышал. Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn28:1.3><span class=root>Tatra kho āyasmā sāriputto bhikkhū āmantesi: </span><br> <span class=sv>Там достопочтенный Сарипутта обратился к монахам так: </span><br><p id=mn28:1.4><span class=root>“āvuso bhikkhave”ti. </span><br> <span class=sv>- Друзья, монахи! </span><br><p id=mn28:1.5><span class=root>“Āvuso”ti kho te bhikkhū āyasmato sāriputtassa paccassosuṁ. </span><br> <span class=sv>- Друг, - ответили они. </span><br><p id=mn28:1.6><span class=root>Āyasmā sāriputto etadavoca: </span><br> <span class=sv>Достопочтенный Сарипутта сказал: </span><br><p id=mn28:2.1><span class=root>“Seyyathāpi, āvuso, yāni kānici jaṅgalānaṁ pāṇānaṁ padajātāni sabbāni tāni hatthipade samodhānaṁ gacchanti, hatthipadaṁ tesaṁ aggamakkhāyati yadidaṁ mahantattena; </span><br> <span class=sv>– Друзья, подобно тому как след слона покрывает след любого ходячего живого существа, и след слона считается наибольшим среди них по размеру, </span><br><p id=mn28:2.2><span class=root>evameva kho, āvuso, ye keci kusalā dhammā sabbete catūsu ariyasaccesu saṅgahaṁ gacchanti. </span><br> <span class=sv>– точно так же и все благие качества [ума] могут быть включены в Четыре благородные истины. </span><br><p id=mn28:2.3><span class=root>Katamesu catūsu? </span><br> <span class=sv>В какие четыре? </span><br><p id=mn28:2.4><span class=root>Dukkhe ariyasacce, dukkhasamudaye ariyasacce, dukkhanirodhe ariyasacce, dukkhanirodhagāminiyā paṭipadāya ariyasacce. </span><br> <span class=sv>В благородную истину о страдании… о происхождении страдания… о прекращении страдания… о пути, ведущем к прекращению страдания. </span><br><p id=mn28:3.1><span class=root>Katamañcāvuso, dukkhaṁ ariyasaccaṁ? </span><br> <span class=sv>И что такое благородная истина о страдании? </span><br><p id=mn28:3.2><span class=root>Jātipi dukkhā, jarāpi dukkhā, maraṇampi dukkhaṁ, sokaparidevadukkhadomanassupāyāsāpi dukkhā, yampicchaṁ na labhati tampi dukkhaṁ; saṅkhittena, pañcupādānakkhandhā dukkhā. </span><br> <span class=sv>Рождение – это страдание; старение – страдание; смерть – страдание; печаль, стенание, боль, грусть и отчаяние – это страдание; неполучение желаемого – страдание. В общем, пять совокупностей, подверженных цеплянию, – это страдание. </span><br><p id=mn28:3.3><span class=root>Katame cāvuso, pañcupādānakkhandhā? </span><br> <span class=sv>И что такое пять совокупностей, подверженных цеплянию? </span><br><p id=mn28:3.4><span class=root>Seyyathidaṁ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><br> <span class=sv>Они таковы: совокупность материальной формы, подверженная цеплянию; совокупность чувства… совокупность восприятия… совокупность формаций… совокупность сознания, подверженная цеплянию. </span><br><p id=mn28:4.1><span class=root>Katamo cāvuso, rūpupādānakkhandho? </span><br> <span class=sv>И что такое совокупность материальной формы, подверженная цеплянию? </span><br><p id=mn28:4.2><span class=root>Cattāri ca mahābhūtāni, catunnañca mahābhūtānaṁ upādāya rūpaṁ. </span><br> <span class=sv>Это четыре великих элемента и составленная из них форма. </span><br><p id=mn28:5.1><span class=root>Katamā cāvuso, cattāro mahābhūtā? </span><br> <span class=sv>И что это за четыре великих элемента? </span><br><p id=mn28:5.2><span class=root>Pathavīdhātu, āpodhātu, tejodhātu, vāyodhātu. </span><br> <span class=sv>Это элемент земли, элемент воды, элемент огня, элемент воздуха. </span><br><p id=mn28:6.1><span class=root>Katamā cāvuso, pathavīdhātu? </span><br> <span class=sv>И что такое, друзья, элемент земли? </span><br><p id=mn28:6.2><span class=root>Pathavīdhātu siyā ajjhattikā, siyā bāhirā. </span><br> <span class=sv>Элемент земли может быть либо внутренним, либо внешним. </span><br><p id=mn28:6.3><span class=root>Katamā cāvuso, ajjhattikā pathavīdhātu? </span><br> <span class=sv>И что такое внутренний элемент земли? </span><br><p id=mn28:6.4><span class=root>Yaṁ ajjhattaṁ paccattaṁ kakkhaḷaṁ kharigataṁ upādinnaṁ, seyyathidaṁ—</span><br> <span class=sv>Это всё твёрдое и прочное, цепляемое, что находится внутри себя: </span><br><p id=mn28:6.5><span class=root>kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ, yaṁ vā panaññampi kiñci ajjhattaṁ paccattaṁ kakkhaḷaṁ kharigataṁ upādinnaṁ. </span><br> <span class=sv>волосы на голове, волосы на теле, ногти, зубы, кожа, плоть, сухожилия, кости, костный мозг, почки, сердце, печень, диафрагма, селезёнка, лёгкие, толстые кишки, тонкие кишки, содержимое желудка, фекалии и всё иное, что находится внутри, твёрдое, прочное, цепляемое. </span><br><p id=mn28:6.6><span class=root>Ayaṁ vuccatāvuso, ajjhattikā pathavīdhātu. </span><br> <span class=sv>Это называется внутренним элементом земли. </span><br><p id=mn28:6.7><span class=root>Yā ceva kho pana ajjhattikā pathavīdhātu, yā ca bāhirā pathavīdhātu, pathavīdhāturevesā. </span><br> <span class=sv>И внутренний, и внешний элементы земли – это лишь элемент земли. </span><br><p id=mn28:6.8><span class=root>‘Taṁ netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><br> <span class=sv>И его следует видеть правильной мудростью в соответствии с действительностью: «Это не моё, я не таков, это не моё Я». </span><br><p id=mn28:6.9><span class=root>Evametaṁ yathābhūtaṁ sammappaññāya disvā pathavīdhātuyā nibbindati, pathavīdhātuyā cittaṁ virājeti. </span><br> <span class=sv>Когда кто-либо видит его в соответствии с действительностью правильной мудростью, то он теряет очарованность элементом земли и делает ум беспристрастным по отношению к элементу земли. </span><br><p id=mn28:7.1><span class=root>Hoti kho so, āvuso, samayo yaṁ bāhirā āpodhātu pakuppati. </span><br> <span class=sv>И приходит время, когда тревожится внешний элемент воды, </span><br><p id=mn28:7.2><span class=root>Antarahitā tasmiṁ samaye bāhirā pathavīdhātu hoti. </span><br> <span class=sv>и в это время внешний элемент земли исчезает. </span><br><p id=mn28:7.3><span class=root>Tassā hi nāma, āvuso, bāhirāya pathavīdhātuyā tāva mahallikāya aniccatā paññāyissati, khayadhammatā paññāyissati, vayadhammatā paññāyissati, vipariṇāmadhammatā paññāyissati. </span><br> <span class=sv>Так что, если даже в отношении столь обширного внешнего элемента земли можно увидеть непостоянство, разрушение, исчезновение, изменение, </span><br><p id=mn28:7.4><span class=root>Kiṁ panimassa mattaṭṭhakassa kāyassa taṇhupādinnassa ‘ahanti vā mamanti vā asmī’ti vā? Atha khvāssa notevettha hoti. </span><br> <span class=sv>так что же тогда в этом непродолжительном теле, цепляемом жаждой, может быть «я», «моим», «тем, каковым я являюсь»? Ничего. </span><br><p id=mn28:8.1><span class=root>Tañce, āvuso, bhikkhuṁ pare akkosanti paribhāsanti rosenti vihesenti, so evaṁ pajānāti: </span><br> <span class=sv>И потому, если другие оскорбляют, бранят, ругают, изводят монаха, он понимает так: </span><br><p id=mn28:8.2><span class=root>‘uppannā kho me ayaṁ sotasamphassajā dukkhavedanā. </span><br> <span class=sv>«Болезненное [умственное] чувство, рождённое контактом уха, возникло во мне. </span><br><p id=mn28:8.3><span class=root>Sā ca kho paṭicca, no apaṭicca. </span><br> <span class=sv>И оно зависимо, а не независимо.</span><br><p id=mn28:8.4><span class=root>Kiṁ paṭicca? </span><br> <span class=sv>Зависимо от чего? </span><br><p id=mn28:8.5><span class=root>Phassaṁ paṭicca’. </span><br> <span class=sv>Зависимо от контакта.» </span><br><p id=mn28:8.6><span class=root>So phasso aniccoti passati, vedanā aniccāti passati, saññā aniccāti passati, saṅkhārā aniccāti passati, viññāṇaṁ aniccanti passati. </span><br> <span class=sv>И он видит, что контакт непостоянен, чувство непостоянно, восприятие непостоянно, формации непостоянны, сознание непостоянно. </span><br><p id=mn28:8.7><span class=root>Tassa dhātārammaṇameva cittaṁ pakkhandati pasīdati santiṭṭhati adhimuccati. </span><br> <span class=sv>Его ум, имея своей опорой элемент, входит [в эту опору] и обретает уверенность, устойчивость, твердость. </span><br><p id=mn28:9.1><span class=root>Tañce, āvuso, bhikkhuṁ pare aniṭṭhehi akantehi amanāpehi samudācaranti—</span><br> <span class=sv>И если другие нападают на монаха нежеланными, нежелательными, неприятными способами – </span><br><p id=mn28:9.2><span class=root>pāṇisamphassenapi leḍḍusamphassenapi daṇḍasamphassenapi satthasamphassenapi. </span><br> <span class=sv>контактами кулаков, камней, палок, ножей – </span><br><p id=mn28:9.3><span class=root>So evaṁ pajānāti: </span><br> <span class=sv>то монах понимает так: </span><br><p id=mn28:9.4><span class=root>‘tathābhūto kho ayaṁ kāyo yathābhūtasmiṁ kāye pāṇisamphassāpi kamanti, leḍḍusamphassāpi kamanti, daṇḍasamphassāpi kamanti, satthasamphassāpi kamanti. </span><br> <span class=sv>Это [моё] тело имеет такую природу, что подвергается контактам от кулаков, камней, палок, ножей. </span><br><p id=mn28:9.5><span class=root>Vuttaṁ kho panetaṁ bhagavatā kakacūpamovāde: </span><br> <span class=sv>Но вот что было сказано Благословенным в его примере с пилой: </span><br><p id=mn28:9.6><span class=root>“ubhatodaṇḍakena cepi, bhikkhave, kakacena corā ocarakā aṅgamaṅgāni okanteyyuṁ, tatrāpi yo mano padūseyya na me so tena sāsanakaro”ti. </span><br> <span class=sv>«Монахи, даже если бы разбойники беспощадно отрезали вам одну часть тела за другой двуручной пилой, тот, кто зародит злой ум по отношению к ним, не будет исполнять моего учения». </span><br><p id=mn28:9.7><span class=root>Āraddhaṁ kho pana me vīriyaṁ bhavissati asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ. </span><br> <span class=sv>Поэтому неутомимое усердие будет зарождено во мне и утверждена неослабевающая осознанность, моё тело будет безмятежным и непотревоженным, ум – объединённым и сосредоточенным. </span><br><p id=mn28:9.8><span class=root>Kāmaṁ dāni imasmiṁ kāye pāṇisamphassāpi kamantu, leḍḍusamphassāpi kamantu, daṇḍasamphassāpi kamantu, satthasamphassāpi kamantu, karīyati hidaṁ buddhānaṁ sāsanan’ti. </span><br> <span class=sv>И пусть теперь тело подвергается контакту [от ударов] кулаков, камней, палок, ножей, ведь [так мною] практикуется это учение будд». </span><br><p id=mn28:10.1><span class=root>Tassa ce, āvuso, bhikkhuno evaṁ buddhaṁ anussarato evaṁ dhammaṁ anussarato evaṁ saṅghaṁ anussarato upekkhā kusalanissitā na saṇṭhāti. </span><br> <span class=sv>Когда этот монах таким образом памятует о Будде, Дхамме, Сангхе, [но] невозмутимость, поддерживаемая благими [качествами ума], не утверждается в нём, </span><br><p id=mn28:10.2><span class=root>So tena saṁvijjati saṁvegaṁ āpajjati: </span><br> <span class=sv>то он зарождает чувство тревоги так: </span><br><p id=mn28:10.3><span class=root>‘alābhā vata me, na vata me lābhā; dulladdhaṁ vata me, na vata me suladdhaṁ, </span><br> <span class=sv>«Это потеря для меня, а не обретение; </span><br><p id=mn28:10.4><span class=root>yassa me evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhātī’ti. </span><br> <span class=sv>плохо для меня, а не хорошо, что, когда я таким образом памятую о Будде, Дхамме, Сангхе, невозмутимость, поддерживаемая благими [качествами ума], не утверждается во мне». </span><br><p id=mn28:10.5><span class=root>Seyyathāpi, āvuso, suṇisā sasuraṁ disvā saṁvijjati saṁvegaṁ āpajjati; </span><br> <span class=sv>Подобно невестке, которая, завидев свёкра, зарождает чувство тревоги [чтобы угодить ему], </span><br><p id=mn28:10.6><span class=root>evameva kho, āvuso, tassa ce bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhāti, so tena saṁvijjati saṁvegaṁ āpajjati: </span><br> <span class=sv>точно так же, если этот монах памятует о Будде, Дхамме, Сангхе таким способом,</span><br><p id=mn28:10.7><span class=root>‘alābhā vata me, na vata me lābhā; dulladdhaṁ vata me, na vata me suladdhaṁ, yassa me evaṁ buddhaṁ anussarato evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhātī’ti. </span><br> <span class=sv>[но] невозмутимость, поддерживаемая благими [качествами ума], не утверждается в нём, то он зарождает чувство тревоги.</span><br><p id=mn28:10.8><span class=root>Tassa ce, āvuso, bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato upekkhā kusalanissitā saṇṭhāti, so tena attamano hoti. </span><br> <span class=sv>Но если, когда он памятует таким образом о Будде, Дхамме, Сангхе, невозмутимость, поддерживаемая благими [качествами ума], утверждается в нём, то он удовлетворён этим. </span><br><p id=mn28:10.9><span class=root>Ettāvatāpi kho, āvuso, bhikkhuno bahukataṁ hoti. </span><br> <span class=sv>На этом этапе, друзья, этот монах [уже] осуществил многое. </span><br><p id=mn28:11.1><span class=root>Katamā cāvuso, āpodhātu? </span><br> <span class=sv>И что такое, друзья, элемент воды? </span><br><p id=mn28:11.2><span class=root>Āpodhātu siyā ajjhattikā, siyā bāhirā. </span><br> <span class=sv>Элемент воды может быть либо внутренним, либо внешним. </span><br><p id=mn28:11.3><span class=root>Katamā cāvuso, ajjhattikā āpodhātu? </span><br> <span class=sv>И что такое внутренний элемент воды? </span><br><p id=mn28:11.4><span class=root>Yaṁ ajjhattaṁ paccattaṁ āpo āpogataṁ upādinnaṁ, seyyathidaṁ—</span><br> <span class=sv>Это всё жидкое и водянистое, цепляемое, что находится внутри: </span><br><p id=mn28:11.5><span class=root>pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttaṁ, yaṁ vā panaññampi kiñci ajjhattaṁ paccattaṁ āpo āpogataṁ upādinnaṁ—</span><br> <span class=sv>желчь, мокрота, гной, кровь, пот, жир, слёзы, кожное масло, слюна, слизь, суставная жидкость, моча и всё иное, что находится внутри, – жидкое и водянистое, цепляемое. </span><br><p id=mn28:11.6><span class=root>ayaṁ vuccatāvuso, ajjhattikā āpodhātu. </span><br> <span class=sv>Это называется внутренним элементом воды. </span><br><p id=mn28:11.7><span class=root>Yā ceva kho pana ajjhattikā āpodhātu yā ca bāhirā āpodhātu, āpodhāturevesā. </span><br> <span class=sv>И внутренний, и внешний элементы воды – это лишь элемент воды. </span><br><p id=mn28:11.8><span class=root>‘Taṁ netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ. </span><br> <span class=sv>И его следует видеть правильной мудростью в соответствии с действительностью: «Это не моё, я не таков, это не моё Я». </span><br><p id=mn28:11.9><span class=root>Evametaṁ yathābhūtaṁ sammappaññāya disvā āpodhātuyā nibbindati, āpodhātuyā cittaṁ virājeti. </span><br> <span class=sv>Когда кто-либо видит его таким образом правильной мудростью, то он теряет очарованность элементом воды и делает ум беспристрастным по отношению к элементу воды. </span><br><p id=mn28:12.1><span class=root>Hoti kho so, āvuso, samayo yaṁ bāhirā āpodhātu pakuppati. </span><br> <span class=sv>И приходит время, когда провоцируется внешний элемент воды, </span><br><p id=mn28:12.2><span class=root>Sā gāmampi vahati, nigamampi vahati, nagarampi vahati, janapadampi vahati, janapadapadesampi vahati. </span><br> <span class=sv>и он смывает деревни, поселения, города, местности и страны. </span><br><p id=mn28:12.3><span class=root>Hoti kho so, āvuso, samayo yaṁ mahāsamudde yojanasatikānipi udakāni ogacchanti, dviyojanasatikānipi udakāni ogacchanti, tiyojanasatikānipi udakāni ogacchanti, catuyojanasatikānipi udakāni ogacchanti, pañcayojanasatikānipi udakāni ogacchanti, chayojanasatikānipi udakāni ogacchanti, sattayojanasatikānipi udakāni ogacchanti. </span><br> <span class=sv>Приходит время, когда вода в великом океане ниспадает на сто лиг, двести, триста, четыреста, пятьсот, шестьсот, семьсот лиг. </span><br><p id=mn28:12.4><span class=root>Hoti kho so, āvuso, samayo yaṁ mahāsamudde sattatālampi udakaṁ saṇṭhāti, chattālampi udakaṁ saṇṭhāti, pañcatālampi udakaṁ saṇṭhāti, catuttālampi udakaṁ saṇṭhāti, titālampi udakaṁ saṇṭhāti, dvitālampi udakaṁ saṇṭhāti, tālamattampi udakaṁ saṇṭhāti. </span><br> <span class=sv>Приходит время, когда вода в великом океане имеет глубину [длины] семи пальмовых деревьев, шести пальмовых деревьев, пяти, четырёх, трёх, двух, одного пальмового дерева. </span><br><p id=mn28:12.5><span class=root>Hoti kho so, āvuso, samayo yaṁ mahāsamudde sattaporisampi udakaṁ saṇṭhāti, chapporisampi udakaṁ saṇṭhāti, pañcaporisampi udakaṁ saṇṭhāti, catupporisampi udakaṁ saṇṭhāti, tiporisampi udakaṁ saṇṭhāti, dviporisampi udakaṁ saṇṭhāti, porisamattampi udakaṁ saṇṭhāti. </span><br> <span class=sv>Приходит время, когда вода в великом океане имеет глубину в семь саженей, шесть саженей, пять, четыре, три, два, в одну сажень. </span><br><p id=mn28:12.6><span class=root>Hoti kho so, āvuso, samayo yaṁ mahāsamudde aḍḍhaporisampi udakaṁ saṇṭhāti, kaṭimattampi udakaṁ saṇṭhāti, jāṇukamattampi udakaṁ saṇṭhāti, gopphakamattampi udakaṁ saṇṭhāti. </span><br> <span class=sv>Приходит время, когда вода в великом океане имеет глубину в пол-сажени, по пояс, по колено, по лодыжку. </span><br><p id=mn28:12.7><span class=root>Hoti kho so, āvuso, samayo, yaṁ mahāsamudde aṅgulipabbatemanamattampi udakaṁ na hoti. </span><br> <span class=sv>Приходит время, когда воды в великом океане не хватает даже для того, чтобы намочить одну фалангу пальца. </span><br><p id=mn28:12.8><span class=root>Tassā hi nāma, āvuso, bāhirāya āpodhātuyā tāva mahallikāya aniccatā paññāyissati, khayadhammatā paññāyissati, vayadhammatā paññāyissati, vipariṇāmadhammatā paññāyissati. </span><br> <span class=sv>Так что, если даже в отношении столь обширного внешнего элемента воды можно увидеть непостоянство, разрушение, исчезновение, изменение, </span><br><p id=mn28:13.1><span class=root>Kiṁ panimassa mattaṭṭhakassa kāyassa taṇhupādinnassa ‘ahanti vā mamanti vā asmī’ti vā? Atha khvāssa notevettha hoti …pe… </span><br> <span class=sv>так что же тогда в этом непродолжительном теле, цепляемом жаждой, может быть «я», «моим», «тем, каковым я являюсь»? Ничего… </span><br><p id=mn28:14.1><span class=root>tassa ce, āvuso, bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato upekkhā kusalanissitā saṇṭhāti. So tena attamano hoti. </span><br> <span class=sv>И потому, если другие оскорбляют, бранят, ругают, изводят монаха, он понимает… </span><br><p id=mn28:15.1><span class=root>Ettāvatāpi kho, āvuso, bhikkhuno bahukataṁ hoti. </span><br> <span class=sv>На этом этапе, друзья, этот монах [уже] осуществил многое. </span><br><p id=mn28:16.1><span class=root>Katamā cāvuso, tejodhātu? </span><br> <span class=sv>И что такое, друзья, элемент огня? </span><br><p id=mn28:16.2><span class=root>Tejodhātu siyā ajjhattikā, siyā bāhirā. </span><br> <span class=sv>Элемент огня может быть либо внутренним, либо внешним. </span><br><p id=mn28:16.3><span class=root>Katamā cāvuso, ajjhattikā tejodhātu? </span><br> <span class=sv>И что такое внутренний элемент огня? </span><br><p id=mn28:16.4><span class=root>Yaṁ ajjhattaṁ paccattaṁ tejo tejogataṁ upādinnaṁ, seyyathidaṁ—</span><br> <span class=sv>Это всё горячее и жгучее, цепляемое, что находится внутри себя: </span><br><p id=mn28:16.5><span class=root>yena ca santappati, yena ca jīrīyati, yena ca pariḍayhati, yena ca asitapītakhāyitasāyitaṁ sammā pariṇāmaṁ gacchati, yaṁ vā panaññampi kiñci ajjhattaṁ paccattaṁ tejo tejogataṁ upādinnaṁ—</span><br> <span class=sv>то, за счёт чего [тело] обогревается, стареет, охватывается [жаром]; и всё то, за счёт чего съеденное, выпитое, поглощённое и распробованное полностью переваривается, и всё иное, что находится внутри себя, – горячее и жгучее, цепляемое. </span><br><p id=mn28:16.6><span class=root>ayaṁ vuccatāvuso, ajjhattikā tejodhātu. </span><br> <span class=sv>Это называется внутренним элементом огня. </span><br><p id=mn28:16.7><span class=root>Yā ceva kho pana ajjhattikā tejodhātu yā ca bāhirā tejodhātu, tejodhāturevesā. </span><br> <span class=sv>И внутренний, и внешний элементы огня – это лишь элемент огня. </span><br><p id=mn28:16.8><span class=root>‘Taṁ netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ. </span><br> <span class=sv>И его следует видеть правильной мудростью в соответствии с действительностью: «Это не моё, я не таков, это не моё Я». </span><br><p id=mn28:16.9><span class=root>Evametaṁ yathābhūtaṁ sammappaññāya disvā tejodhātuyā nibbindati, tejodhātuyā cittaṁ virājeti. </span><br> <span class=sv>Когда кто-либо видит его таким образом правильной мудростью, то он теряет очарованность элементом огня и делает ум беспристрастным по отношению к элементу огня. </span><br><p id=mn28:17.1><span class=root>Hoti kho so, āvuso, samayo yaṁ bāhirā tejodhātu pakuppati. </span><br> <span class=sv>И приходит время, когда провоцируется внешний элемент огня, </span><br><p id=mn28:17.2><span class=root>Sā gāmampi dahati, nigamampi dahati, nagarampi dahati, janapadampi dahati, janapadapadesampi dahati. </span><br> <span class=sv>и он сжигает деревни, поселения, города, местности и страны. </span><br><p id=mn28:17.3><span class=root>Sā haritantaṁ vā panthantaṁ vā selantaṁ vā udakantaṁ vā ramaṇīyaṁ vā bhūmibhāgaṁ āgamma anāhārā nibbāyati. </span><br> <span class=sv>Он гаснет из-за нехватки топлива, только когда подходит к зелёной траве, к дороге, к скале, к воде, к светлой открытой местности. </span><br><p id=mn28:17.4><span class=root>Hoti kho so, āvuso, samayo yaṁ kukkuṭapattenapi nhārudaddulenapi aggiṁ gavesanti. </span><br> <span class=sv>И приходит время, когда люди пытаются разжечь огонь даже петушиным пером или обрезками шкуры. </span><br><p id=mn28:17.5><span class=root>Tassā hi nāma, āvuso, bāhirāya tejodhātuyā tāva mahallikāya aniccatā paññāyissati, khayadhammatā paññāyissati, vayadhammatā paññāyissati, vipariṇāmadhammatā paññāyissati. </span><br> <span class=sv>Так что если даже в отношении столь обширного внешнего элемента огня можно увидеть непостоянство, разрушение, исчезновение, изменение, </span><br><p id=mn28:17.6><span class=root>Kiṁ panimassa mattaṭṭhakassa kāyassa taṇhupādinnassa ‘ahanti vā mamanti vā asmī’ti vā? </span><br> <span class=sv>так что же тогда в этом непродолжительном теле, цепляемом жаждой, может быть «я», «моим», «тем, каковым я являюсь»? Ничего. … </span><br><p id=mn28:18-20.1><span class=root>Atha khvāssa notevettha hoti …pe… tassa ce, āvuso, bhikkhuno evaṁ buddhaṁ anussarato evaṁ dhammaṁ anussarato evaṁ saṅghaṁ anussarato upekkhā kusalanissitā saṇṭhāti, so tena attamano hoti. </span><br> <span class=sv>И потому, если другие оскорбляют, бранят, ругают, изводят монаха, он понимает… </span><br><p id=mn28:18-20.2><span class=root>Ettāvatāpi kho, āvuso, bhikkhuno bahukataṁ hoti. </span><br> <span class=sv>На этом этапе, друзья, этот монах [уже] осуществил многое. </span><br><p id=mn28:21.1><span class=root>Katamā cāvuso, vāyodhātu? </span><br> <span class=sv>И что такое, друзья, элемент воздуха? </span><br><p id=mn28:21.2><span class=root>Vāyodhātu siyā ajjhattikā, siyā bāhirā. </span><br> <span class=sv>Элемент воздуха может быть либо внутренним, либо внешним. </span><br><p id=mn28:21.3><span class=root>Katamā cāvuso, ajjhattikā vāyodhātu? </span><br> <span class=sv>И что такое внутренний элемент воздуха? </span><br><p id=mn28:21.4><span class=root>Yaṁ ajjhattaṁ paccattaṁ vāyo vāyogataṁ upādinnaṁ, seyyathidaṁ—</span><br> <span class=sv>Это всё воздушное и ветреное, цепляемое, что находится внутри: </span><br><p id=mn28:21.5><span class=root>uddhaṅgamā vātā, adhogamā vātā, kucchisayā vātā, koṭṭhāsayā vātā, aṅgamaṅgānusārino vātā, assāso passāso iti, yaṁ vā panaññampi kiñci ajjhattaṁ paccattaṁ vāyo vāyogataṁ upādinnaṁ—</span><br> <span class=sv>восходящие ветры, нисходящие ветры, ветры в желудке, ветры в кишечнике, ветры, идущие по членам тела, вдохи и выдохи, и всё иное, что находится внутри, – воздушное и ветреное, цепляемое. </span><br><p id=mn28:21.6><span class=root>ayaṁ vuccatāvuso, ajjhattikā vāyodhātu. </span><br> <span class=sv>Это называется внутренним элементом воздуха. </span><br><p id=mn28:21.7><span class=root>Yā ceva kho pana ajjhattikā vāyodhātu, yā ca bāhirā vāyodhātu, vāyodhāturevesā. </span><br> <span class=sv>И внутренний, и внешний элементы воздуха – это лишь элемент воздуха. </span><br><p id=mn28:21.8><span class=root>‘Taṁ netaṁ mama nesohamasmi na meso attā’ti evametaṁ yathābhūtaṁ sammappaññāya daṭṭhabbaṁ. </span><br> <span class=sv>И его следует видеть правильной мудростью в соответствии с действительностью: «Это не моё, я не таков, это не моё Я». </span><br><p id=mn28:21.9><span class=root>Evametaṁ yathābhūtaṁ sammappaññāya disvā vāyodhātuyā nibbindati vāyodhātuyā cittaṁ virājeti. </span><br> <span class=sv>Когда кто-либо видит его таким образом правильной мудростью, то он теряет очарованность элементом воздуха и делает ум беспристрастным по отношению к элементу воздуха. </span><br><p id=mn28:22.1><span class=root>Hoti kho so, āvuso, samayo yaṁ bāhirā vāyodhātu pakuppati. </span><br> <span class=sv>И приходит время, когда провоцируется внешний элемент воздуха, </span><br><p id=mn28:22.2><span class=root>Sā gāmampi vahati, nigamampi vahati, nagarampi vahati, janapadampi vahati, janapadapadesampi vahati. </span><br> <span class=sv>и он сдувает деревни, поселения, города, округа и страны. </span><br><p id=mn28:22.3><span class=root>Hoti kho so, āvuso, samayo yaṁ gimhānaṁ pacchime māse tālavaṇṭenapi vidhūpanenapi vātaṁ pariyesanti, ossavanepi tiṇāni na icchanti. </span><br> <span class=sv>[Но] приходит время, когда в последний месяц жаркого сезона люди ищут ветра, используя веер или меха, и даже трава у стока соломенной крыши не колышется. </span><br><p id=mn28:22.4><span class=root>Tassā hi nāma, āvuso, bāhirāya vāyodhātuyā tāva mahallikāya aniccatā paññāyissati, khayadhammatā paññāyissati, vayadhammatā paññāyissati, vipariṇāmadhammatā paññāyissati. </span><br> <span class=sv>Так что если даже в отношении столь обширного внешнего элемента воздуха можно увидеть непостоянство, разрушение, исчезновение, изменение, </span><br><p id=mn28:22.5><span class=root>Kiṁ panimassa mattaṭṭhakassa kāyassa taṇhupādinnassa ‘ahanti vā mamanti vā asmī’ti vā? Atha khvāssa notevettha hoti. </span><br> <span class=sv>так что же тогда в этом непродолжительном теле, цепляемом жаждой, может быть «я», «моим», «тем, каковым я являюсь»? Ничего. … </span><br><p id=mn28:23.1><span class=root>Tañce, āvuso, bhikkhuṁ pare akkosanti paribhāsanti rosenti vihesenti. </span><br> <span class=sv>И потому, если другие оскорбляют, бранят, ругают, изводят монаха, он понимает так: </span><br><p id=mn28:23.2><span class=root>So evaṁ pajānāti, uppannā kho me ayaṁ sotasamphassajā dukkhā vedanā. </span><br> <span class=sv>«Болезненное [умственное] чувство, рождённое контактом уха, возникло во мне. </span><br><p id=mn28:23.3><span class=root>Sā ca kho paṭicca, no apaṭicca. </span><br> <span class=sv>И оно зависимо, а не независимо. </span><br><p id=mn28:23.4><span class=root>Kiṁ paṭicca? </span><br> <span class=sv>Зависимо от чего? </span><br><p id=mn28:23.5><span class=root>Phassaṁ paṭicca. </span><br> <span class=sv>Зависимо от контакта». </span><br><p id=mn28:23.6><span class=root>Sopi phasso aniccoti passati, vedanā aniccāti passati, saññā aniccāti passati, saṅkhārā aniccāti passati, viññāṇaṁ aniccanti passati. </span><br> <span class=sv>И он видит, что контакт непостоянен, чувство непостоянно, восприятие непостоянно, формации непостоянны, сознание непостоянно. </span><br><p id=mn28:23.7><span class=root>Tassa dhātārammaṇameva cittaṁ pakkhandati pasīdati santiṭṭhati adhimuccati. </span><br> <span class=sv>Его ум, имея своей опорой элемент, входит [в эту опору] и обретает уверенность, устойчивость, твёрдость. </span><br><p id=mn28:24.1><span class=root>Tañce, āvuso, bhikkhuṁ pare aniṭṭhehi akantehi amanāpehi samudācaranti, pāṇisamphassenapi leḍḍusamphassenapi daṇḍasamphassenapi satthasamphassenapi. </span><br> <span class=sv>И если другие нападают на монаха нежеланными, нежелательными, неприятными способами – контактами кулаков, камней, палок, ножей – </span><br><p id=mn28:24.2><span class=root>So evaṁ pajānāti ‘tathābhūto kho ayaṁ kāyo yathābhūtasmiṁ kāye pāṇisamphassāpi kamanti, leḍḍusamphassāpi kamanti, daṇḍasamphassāpi kamanti, satthasamphassāpi kamanti. </span><br> <span class=sv>то монах понимает так: «Это [моё] тело имеет такую природу, что подвергается контактам от кулаков, камней, палок, ножей. </span><br><p id=mn28:24.3><span class=root>Vuttaṁ kho panetaṁ bhagavatā kakacūpamovāde “ubhatodaṇḍakena cepi, bhikkhave, kakacena corā ocarakā aṅgamaṅgāni okanteyyuṁ. Tatrāpi yo mano padūseyya, na me so tena sāsanakaro”ti. </span><br> <span class=sv>Но вот что было сказано Благословенным в его примере с пилой: «Монахи, даже если бы разбойники беспощадно отрезали вам одну часть тела за другой двуручной пилой, тот, кто зародит злой ум по отношению к ним, не будет исполнять моего учения». </span><br><p id=mn28:24.4><span class=root>Āraddhaṁ kho pana me vīriyaṁ bhavissati asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ. </span><br> <span class=sv>Поэтому неутомимое усердие будет зарождено во мне и утверждена неослабевающая осознанность, моё тело будет безмятежным и непотревоженным, ум – объединённым и сосредоточенным. </span><br><p id=mn28:24.5><span class=root>Kāmaṁ dāni imasmiṁ kāye pāṇisamphassāpi kamantu, leḍḍusamphassāpi kamantu, daṇḍasamphassāpi kamantu, satthasamphassāpi kamantu. Karīyati hidaṁ buddhānaṁ sāsanan’ti. </span><br> <span class=sv>И пусть теперь тело подвергается контакту [от ударов] кулаков, камней, палок, ножей, ведь [так мною] практикуется это учение будд». </span><br><p id=mn28:25.1><span class=root>Tassa ce, āvuso, bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato upekkhā kusalanissitā na saṇṭhāti. </span><br> <span class=sv>Когда этот монах таким образом памятует о Будде, Дхамме, Сангхе, [но] невозмутимость, поддерживаемая благими [качествами ума], не утверждается в нём, </span><br><p id=mn28:25.2><span class=root>So tena saṁvijjati saṁvegaṁ āpajjati: </span><br> <span class=sv>то он зарождает чувство тревоги так: </span><br><p id=mn28:25.3><span class=root>‘alābhā vata me, na vata me lābhā; dulladdhaṁ vata me, na vata me suladdhaṁ. </span><br> <span class=sv>«Это потеря для меня, а не обретение; плохо для меня, а не хорошо, </span><br><p id=mn28:25.4><span class=root>Yassa me evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato upekkhā kusalanissitā na saṇṭhātī’ti. </span><br> <span class=sv>что, когда я таким образом памятую о Будде, Дхамме, Сангхе, невозмутимость, поддерживаемая благими [качествами ума], не утверждается во мне». </span><br><p id=mn28:25.5><span class=root>Seyyathāpi, āvuso, suṇisā sasuraṁ disvā saṁvijjati saṁvegaṁ āpajjati; </span><br> <span class=sv>Подобно невестке, которая, завидев свёкра, зарождает чувство тревоги [чтобы угодить ему], </span><br><p id=mn28:25.6><span class=root>evameva kho, āvuso, tassa ce bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhāti. </span><br><p id=mn28:25.7><span class=root>So tena saṁvijjati saṁvegaṁ āpajjati: </span><br><p id=mn28:25.8><span class=root>‘alābhā vata me, na vata me lābhā; dulladdhaṁ vata me, na vata me suladdhaṁ. </span><br><p id=mn28:25.9><span class=root>Yassa me evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhātī’ti. </span><br><p id=mn28:25.10><span class=root>Tassa ce, āvuso, bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā saṇṭhāti, so tena attamano hoti. </span><br> <span class=sv>Но если, когда он памятует таким образом о Будде, Дхамме, Сангхе, невозмутимость, поддерживаемая благими [качествами ума], утверждается в нём, то он удовлетворён этим. </span><br><p id=mn28:25.11><span class=root>Ettāvatāpi kho, āvuso, bhikkhuno bahukataṁ hoti. </span><br> <span class=sv>На этом этапе, друзья, этот монах [уже] осуществил многое. </span><br><p id=mn28:26.1><span class=root>Seyyathāpi, āvuso, kaṭṭhañca paṭicca valliñca paṭicca tiṇañca paṭicca mattikañca paṭicca ākāso parivārito agārantveva saṅkhaṁ gacchati; </span><br> <span class=sv>Друзья, подобно тому как в зависимости от древесины, лозы, травы и глины окружённое ими пространство называют словом «дом», </span><br><p id=mn28:26.2><span class=root>evameva kho, āvuso, aṭṭhiñca paṭicca nhāruñca paṭicca maṁsañca paṭicca cammañca paṭicca ākāso parivārito rūpantveva saṅkhaṁ gacchati. </span><br> <span class=sv>так и когда пространство окружено костями, сухожилиями, мышцами и кожей, это называют «материальной формой». </span><br><p id=mn28:27.1><span class=root>Ajjhattikañceva, āvuso, cakkhuṁ aparibhinnaṁ hoti, bāhirā ca rūpā na āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><br> <span class=sv>Если, друзья, внутренне глаз не повреждён, но внешние формы не попадают в его область [обзора], а также нет соответствующей вовлечённости [ума], то тогда не возникает соответствующего типа сознания. </span><br><p id=mn28:27.2><span class=root>Ajjhattikañceva, āvuso, cakkhuṁ aparibhinnaṁ hoti bāhirā ca rūpā āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><br> <span class=sv>Если внутренне глаз не повреждён и внешние формы попадают в его область [обзора], но нет соответствующей вовлечённости, то тогда не возникает соответствующего типа сознания. </span><br><p id=mn28:27.3><span class=root>Yato ca kho, āvuso, ajjhattikañceva cakkhuṁ aparibhinnaṁ hoti, bāhirā ca rūpā āpāthaṁ āgacchanti, tajjo ca samannāhāro hoti. Evaṁ tajjassa viññāṇabhāgassa pātubhāvo hoti. </span><br> <span class=sv>Но когда внутренне глаз не повреждён и внешние формы попадают в его область [обзора], и имеется соответствующая вовлечённость, то тогда возникает соответствующий тип сознания. </span><br><p id=mn28:28.1><span class=root>Yaṁ tathābhūtassa rūpaṁ taṁ rūpupādānakkhandhe saṅgahaṁ gacchati, yā tathābhūtassa vedanā sā vedanupādānakkhandhe saṅgahaṁ gacchati, yā tathābhūtassa saññā sā saññupādānakkhandhe saṅgahaṁ gacchati, ye tathābhūtassa saṅkhārā te saṅkhārupādānakkhandhe saṅgahaṁ gacchanti, yaṁ tathābhūtassa viññāṇaṁ taṁ viññāṇupādānakkhandhe saṅgahaṁ gacchati. </span><br> <span class=sv>Материальная форма того, что таким образом возникло, относится к форме как совокупности, подверженной цеплянию. Чувство того, что таким образом возникло, относится к чувству как совокупности, подверженной цеплянию. Восприятие того, что таким образом возникло, относится к восприятию как совокупности, подверженной цеплянию. Формации того, что таким образом возникло, относятся к формациям как совокупности, подверженной цеплянию. Сознание того, что таким образом возникло, относится к сознанию как совокупности, подверженной цеплянию. </span><br><p id=mn28:28.2><span class=root>So evaṁ pajānāti: </span><br> <span class=sv>Монах понимает так: </span><br><p id=mn28:28.3><span class=root>‘evañhi kira imesaṁ pañcannaṁ upādānakkhandhānaṁ saṅgaho sannipāto samavāyo hoti. </span><br> <span class=sv>«Выходит, вот каким образом имеют место вовлечение, схождение, накопление вещей в этих пяти совокупностях, подверженных цеплянию. </span><br><p id=mn28:28.4><span class=root>Vuttaṁ kho panetaṁ bhagavatā: </span><br> <span class=sv>И вот как было сказано Благословенным: </span><br><p id=mn28:28.5><span class=root>“yo paṭiccasamuppādaṁ passati so dhammaṁ passati; </span><br> <span class=sv>«Тот, кто видит зависимое возникновение, тот видит Дхамму; </span><br><p id=mn28:28.6><span class=root>yo dhammaṁ passati so paṭiccasamuppādaṁ passatī”ti. </span><br> <span class=sv>кто видит Дхамму, тот видит зависимое возникновение». </span><br><p id=mn28:28.7><span class=root>Paṭiccasamuppannā kho panime yadidaṁ pañcupādānakkhandhā. </span><br> <span class=sv>И эти пять совокупностей, подверженные цеплянию, возникли зависимо. </span><br><p id=mn28:28.8><span class=root>Yo imesu pañcasu upādānakkhandhesu chando ālayo anunayo ajjhosānaṁ so dukkhasamudayo. </span><br> <span class=sv>Желание, потакание, предпочтение, удержание, основанное на этих пяти совокупностях, подверженных цеплянию, – это возникновение страдания. </span><br><p id=mn28:28.9><span class=root>Yo imesu pañcasu upādānakkhandhesu chandarāgavinayo chandarāgappahānaṁ, so dukkhanirodho’ti. </span><br> <span class=sv>Устранение желания и страсти, отбрасывание желания и страсти к этим пяти совокупностям, подверженным цеплянию, – это прекращение страдания». </span><br><p id=mn28:28.10><span class=root>Ettāvatāpi kho, āvuso, bhikkhuno bahukataṁ hoti. </span><br> <span class=sv>На этом этапе тоже, друзья, этот монах [уже] осуществил многое. </span><br><p id=mn28:29-30.1><span class=root>Ajjhattikañceva, āvuso, sotaṁ aparibhinnaṁ hoti …pe… </span><br> <span class=sv>Если, друзья, внутренне ухо не повреждено… … </span><br><p id=mn28:31-32.1><span class=root>ghānaṁ aparibhinnaṁ hoti … </span><br> <span class=sv>Если, друзья, внутренне нос не повреждён… … </span><br><p id=mn28:33-34.1><span class=root>jivhā aparibhinnā hoti … </span><br> <span class=sv>Если, друзья, внутренне язык не повреждён… … </span><br><p id=mn28:35-36.1><span class=root>kāyo aparibhinno hoti … </span><br> <span class=sv>Если, друзья, внутренне тело не повреждено… … </span><br><p id=mn28:37.1><span class=root>mano aparibhinno hoti, bāhirā ca dhammā na āpāthaṁ āgacchanti no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><br> <span class=sv>Если, друзья, внутренне ум не повреждён, но внешние умственные феномены не попадают в его область [умственного обзора], а также нет соответствующей вовлечённости, то тогда не возникает соответствующего типа сознания. </span><br><p id=mn28:38.1><span class=root>Ajjhattiko ceva, āvuso, mano aparibhinno hoti, bāhirā ca dhammā āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><br> <span class=sv>Если внутренне ум не повреждён и внешние умственные феномены попадают в его область [умственного обзора], но нет соответствующей вовлечённости, то тогда не возникает соответствующего типа сознания. </span><br><p id=mn28:38.2><span class=root>Yato ca kho, āvuso, ajjhattiko ceva mano aparibhinno hoti, bāhirā ca dhammā āpāthaṁ āgacchanti, tajjo ca samannāhāro hoti, evaṁ tajjassa viññāṇabhāgassa pātubhāvo hoti. </span><br> <span class=sv>Но когда внутренне ум не повреждён и умственные феномены попадают в его область [умственного обзора], и имеется соответствующая вовлечённость, то тогда возникает соответствующий тип сознания. </span><br><p id=mn28:38.3><span class=root>Yaṁ tathābhūtassa rūpaṁ taṁ rūpupādānakkhandhe saṅgahaṁ gacchati, yā tathābhūtassa vedanā sā vedanupādānakkhandhe saṅgahaṁ gacchati, yā tathābhūtassa saññā sā saññupādānakkhandhe saṅgahaṁ gacchati, ye tathābhūtassa saṅkhārā te saṅkhārupādānakkhandhe saṅgahaṁ gacchanti, yaṁ tathābhūtassa viññāṇaṁ taṁ viññāṇupādānakkhandhe saṅgahaṁ gacchati. </span><br> <span class=sv>Материальная форма того, что таким образом возникло, относится к форме как совокупности, подверженной цеплянию. Чувство того, что таким образом возникло, относится к чувству как совокупности, подверженной цеплянию. Восприятие того, что таким образом возникло, относится к восприятию как совокупности, подверженной цеплянию. Формации того, что таким образом возникло, относятся к формациям как совокупности, подверженной цеплянию. Сознание того, что таким образом возникло, относится к сознанию как совокупности, подверженной цеплянию. </span><br><p id=mn28:38.4><span class=root>So evaṁ pajānāti: </span><br> <span class=sv>Монах понимает так: </span><br><p id=mn28:38.5><span class=root>‘evañhi kira imesaṁ pañcannaṁ upādānakkhandhānaṁ saṅgaho sannipāto samavāyo hoti. </span><br> <span class=sv>«Выходит, вот каким образом имеют место вовлечение, схождение, накопление вещей в этих пяти совокупностях, подверженных цеплянию. </span><br><p id=mn28:38.6><span class=root>Vuttaṁ kho panetaṁ bhagavatā: </span><br> <span class=sv>И вот как было сказано Благословенным: </span><br><p id=mn28:38.7><span class=root>“yo paṭiccasamuppādaṁ passati so dhammaṁ passati; </span><br> <span class=sv>«Тот, кто видит зависимое возникновение, тот видит Дхамму; </span><br><p id=mn28:38.8><span class=root>yo dhammaṁ passati so paṭiccasamuppādaṁ passatī”ti. </span><br> <span class=sv>кто видит Дхамму, тот видит зависимое возникновение».</span><br><p id=mn28:38.9><span class=root>Paṭiccasamuppannā kho panime yadidaṁ pañcupādānakkhandhā. </span><br> <span class=sv>И эти пять совокупностей, подверженные цеплянию, возникли зависимо. </span><br><p id=mn28:38.10><span class=root>Yo imesu pañcasu upādānakkhandhesu chando ālayo anunayo ajjhosānaṁ so dukkhasamudayo. </span><br> <span class=sv>Желание, потакание, предпочтение, удержание, основанное на этих пяти совокупностях, подверженных цеплянию, – это возникновение страдания. </span><br><p id=mn28:38.11><span class=root>Yo imesu pañcasu upādānakkhandhesu chandarāgavinayo chandarāgappahānaṁ so dukkhanirodho’ti. </span><br> <span class=sv>Устранение желания и страсти, отбрасывание желания и страсти к этим пяти совокупностям, подверженным цеплянию, – это прекращение страдания». </span><br><p id=mn28:38.12><span class=root>Ettāvatāpi kho, āvuso, bhikkhuno bahukataṁ hotī”ti. </span><br> <span class=sv>На этом этапе тоже, друзья, этот монах [уже] осуществил многое. </span><br><p id=mn28:38.13><span class=root>Idamavoca āyasmā sāriputto. </span><br> <span class=sv>Так сказал достопочтенный Сарипутта. </span><br><p id=mn28:38.14><span class=root>Attamanā te bhikkhū āyasmato sāriputtassa bhāsitaṁ abhinandunti. </span><br> <span class=sv>Обрадованные, монахи восхитились словами достопочтенного Сарипутты. </span><br><p id=mn28:38.15><span class=root>Mahāhatthipadopamasuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>