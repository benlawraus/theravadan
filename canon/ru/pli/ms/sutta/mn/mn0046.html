<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0046.html>Deutsch</a> , <a href=/canon/en/pli/ms/sutta/mn/mn0046.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0045.html>Previous</a><a href=/canon/ru/pli/ms/sutta/mn/mn0047.html>Next</a></div><p id=mn46:0.1><span class=root>Majjhima Nikāya 46 </span><br> <span class=sv>Мадджхима Никая 46 </span><br><p id=mn46:0.2><span class="root big-bold">Mahādhammasamādānasutta </span><br> <span class=sv>Большое наставление о способах делания </span><br><p id=mn46:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn46:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sv>Однажды Благословенный проживал в Саваттхи, в роще Джеты, в парке Анатхапиндики. </span><br><p id=mn46:1.3><span class=root>Tatra kho bhagavā bhikkhū āmantesi: </span><br> <span class=sv>Там он обратился к монахам так: </span><br><p id=mn46:1.4><span class=root>“bhikkhavo”ti. </span><br> <span class=sv>– Монахи! </span><br><p id=mn46:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sv>– Уважаемый, – ответили они. </span><br><p id=mn46:1.6><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn46:2.1><span class=root>“yebhuyyena, bhikkhave, sattā evaṅkāmā evaṁchandā evaṁadhippāyā: </span><br> <span class=sv>– Монахи, у большинства существ есть такая мечта, желание, влечение: </span><br><p id=mn46:2.2><span class=root>‘aho vata aniṭṭhā akantā amanāpā dhammā parihāyeyyuṁ, iṭṭhā kantā manāpā dhammā abhivaḍḍheyyun’ti. </span><br> <span class=sv>«Если б только нежеланное, нежелательное, неприятное уменьшилось, а желанное, желаемое, приятное увеличилось!» </span><br><p id=mn46:2.3><span class=root>Tesaṁ, bhikkhave, sattānaṁ evaṅkāmānaṁ evaṁchandānaṁ evaṁadhippāyānaṁ aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sv>И всё же, несмотря на то, что у них есть такая мечта, желание, стремление, – нежеланное, нежелательное, неприятное увеличивается для них, а желанное, желаемое, приятное уменьшается. </span><br><p id=mn46:2.4><span class=root>Tatra tumhe, bhikkhave, kaṁ hetuṁ paccethā”ti? </span><br> <span class=sv>Монахи, как вы думаете, в чём причина этого? </span><br><p id=mn46:2.5><span class=root>“Bhagavaṁmūlakā no, bhante, dhammā, bhagavaṁnettikā, bhagavaṁpaṭisaraṇā. Sādhu vata, bhante, bhagavantaññeva paṭibhātu etassa bhāsitassa attho; bhagavato sutvā bhikkhū dhāressantī”ti. </span><br> <span class=sv>– Уважаемый, наши учения укоренены в Благословенном, Направляемы Благословенным, находят пристанище в Благословенном. Было бы хорошо, если бы Благословенный [сам] прояснил значение этих слов. Услышав это из его уст, монахи запомнят это. </span><br><p id=mn46:2.6><span class=root>“Tena hi, bhikkhave, suṇātha, sādhukaṁ manasi karotha, bhāsissāmī”ti. </span><br> <span class=sv>– Тогда, монахи, слушайте внимательно то, о чём я буду говорить. </span><br><p id=mn46:2.7><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sv>- Да, уважаемый, - ответили они. </span><br><p id=mn46:2.8><span class=root>Bhagavā etadavoca: </span><br> <span class=sv>Благословенный сказал следующее: </span><br><p id=mn46:3.1><span class=root>“Idha, bhikkhave, assutavā puthujjano, ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto, </span><br> <span class=sv>– Монахи, необученный заурядный человек, который не уважает Благородных, неумелый и нетренированный их Дхамме, который не уважает чистых людей, неумелый и не тренированный в их Дхамме, </span><br><p id=mn46:3.2><span class=root>sevitabbe dhamme na jānāti asevitabbe dhamme na jānāti, bhajitabbe dhamme na jānāti abhajitabbe dhamme na jānāti. </span><br> <span class=sv>не знает, что следует взращивать, а чего не следует взращивать. Он не знает, чему стоит следовать, а чему не стоит следовать. </span><br><p id=mn46:3.3><span class=root>So sevitabbe dhamme ajānanto asevitabbe dhamme ajānanto, bhajitabbe dhamme ajānanto abhajitabbe dhamme ajānanto, asevitabbe dhamme sevati sevitabbe dhamme na sevati, abhajitabbe dhamme bhajati bhajitabbe dhamme na bhajati. </span><br> <span class=sv>Не зная этого, он взращивает то, что не стоит взращивать, и не взращивает то, что стоит взращивать. Он следует тому, чему не стоит следовать, и не следует тому, чему стоит следовать </span><br><p id=mn46:3.4><span class=root>Tassa asevitabbe dhamme sevato sevitabbe dhamme asevato, abhajitabbe dhamme bhajato bhajitabbe dhamme abhajato aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sv>Поскольку он делает так, нежеланное, нежелательное, неприятное увеличивается для него, а желанное, желаемое, приятное уменьшается. </span><br><p id=mn46:3.5><span class=root>Taṁ kissa hetu? </span><br> <span class=sv>И почему? </span><br><p id=mn46:3.6><span class=root>Evañhetaṁ, bhikkhave, hoti yathā taṁ aviddasuno. </span><br> <span class=sv>Потому что так оно происходит с тем, кто не видит. </span><br><p id=mn46:4.1><span class=root>Sutavā ca kho, bhikkhave, ariyasāvako, ariyānaṁ dassāvī ariyadhammassa kovido ariyadhamme suvinīto, sappurisānaṁ dassāvī sappurisadhammassa kovido sappurisadhamme suvinīto, </span><br> <span class=sv>Хорошо обученный благородный ученик, который уважает Благородных, умелый и тренированный в их Дхамме, который уважает чистых людей, умелый и тренированный в их Дхамме, </span><br><p id=mn46:4.2><span class=root>sevitabbe dhamme jānāti asevitabbe dhamme jānāti, bhajitabbe dhamme jānāti abhajitabbe dhamme jānāti. </span><br> <span class=sv>знает, что следует взращивать, а чего не следует взращивать. Он знает, чему стоит следовать, а чему не стоит следовать. </span><br><p id=mn46:4.3><span class=root>So sevitabbe dhamme jānanto asevitabbe dhamme jānanto, bhajitabbe dhamme jānanto abhajitabbe dhamme jānanto, asevitabbe dhamme na sevati sevitabbe dhamme sevati, abhajitabbe dhamme na bhajati bhajitabbe dhamme bhajati. </span><br> <span class=sv>Зная это, он взращивает то, что стоит взращивать, и не взращивает то, что не стоит взращивать. Он следует тому, чему стоит следовать, и не следует тому, чему не стоит следовать. </span><br><p id=mn46:4.4><span class=root>Tassa asevitabbe dhamme asevato sevitabbe dhamme sevato, abhajitabbe dhamme abhajato bhajitabbe dhamme bhajato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sv>Поскольку он делает так, нежеланное, нежелательное, неприятное уменьшается для него, а желанное, желаемое, приятное увеличивается. </span><br><p id=mn46:4.5><span class=root>Taṁ kissa hetu? </span><br> <span class=sv>И почему? </span><br><p id=mn46:4.6><span class=root>Evañhetaṁ, bhikkhave, hoti yathā taṁ viddasuno. </span><br> <span class=sv>Потому что так оно происходит с тем, кто видит. </span><br><p id=mn46:5.1><span class=root>Cattārimāni, bhikkhave, dhammasamādānāni. </span><br> <span class=sv>Монахи, есть четыре способа делания. </span><br><p id=mn46:5.2><span class=root>Katamāni cattāri? </span><br> <span class=sv>Какие четыре? </span><br><p id=mn46:5.3><span class=root>Atthi, bhikkhave, dhammasamādānaṁ paccuppannadukkhañceva āyatiñca dukkhavipākaṁ; </span><br> <span class=sv>Есть способ делания, который является болезненным в настоящем и созревает в будущем как боль. </span><br><p id=mn46:5.4><span class=root>atthi, bhikkhave, dhammasamādānaṁ paccuppannasukhaṁ āyatiṁ dukkhavipākaṁ; </span><br> <span class=sv>Есть способ делания, который является приятным в настоящем, но созревает в будущем как боль. </span><br><p id=mn46:5.5><span class=root>atthi, bhikkhave, dhammasamādānaṁ paccuppannadukkhaṁ āyatiṁ sukhavipākaṁ; </span><br> <span class=sv>Есть способ делания, который является болезненным в настоящем, но созревает в будущем как удовольствие. </span><br><p id=mn46:5.6><span class=root>atthi, bhikkhave, dhammasamādānaṁ paccuppannasukhañceva āyatiñca sukhavipākaṁ. </span><br> <span class=sv>Есть способ делания, который является приятным в настоящем и созревает в будущем как удовольствие. </span><br><p id=mn46:6.1><span class=root>Tatra, bhikkhave, yamidaṁ dhammasamādānaṁ paccuppannadukkhañceva āyatiñca dukkhavipākaṁ, taṁ avidvā avijjāgato yathābhūtaṁ nappajānāti: </span><br> <span class=sv>Монахи, тот, кто невежественен, не зная этого способа делания, который является болезненным в настоящем и созревает в будущем как боль, не понимает в соответствии с действительностью: </span><br><p id=mn46:6.2><span class=root>‘idaṁ kho dhammasamādānaṁ paccuppannadukkhañceva āyatiñca dukkhavipākan’ti. </span><br> <span class=sv>«Этот способ делания является болезненным в настоящем и созревает в будущем как боль». </span><br><p id=mn46:6.3><span class=root>Taṁ avidvā avijjāgato yathābhūtaṁ appajānanto taṁ sevati, taṁ na parivajjeti. </span><br> <span class=sv>Зная это, понимая это в соответствии с действительностью, мудрый человек не избегает его, но взращивает его. </span><br><p id=mn46:6.4><span class=root>Tassa taṁ sevato, taṁ aparivajjayato, aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sv>Поскольку он делает так, нежеланное, нежелательное, неприятное увеличивается для него, а желанное, желаемое, приятное уменьшается. </span><br><p id=mn46:6.5><span class=root>Taṁ kissa hetu? </span><br> <span class=sv>И почему? </span><br><p id=mn46:6.6><span class=root>Evañhetaṁ, bhikkhave, hoti yathā taṁ aviddasuno. </span><br> <span class=sv>Потому что так оно происходит с тем, кто не видит. </span><br><p id=mn46:7.1><span class=root>Tatra, bhikkhave, yamidaṁ dhammasamādānaṁ paccuppannasukhaṁ āyatiṁ dukkhavipākaṁ taṁ avidvā avijjāgato yathābhūtaṁ nappajānāti: </span><br> <span class=sv>Монахи, тот, кто невежественен, не зная этого способа делания, который является приятным в настоящем, но созревает в будущем как боль, не понимает в соответствии с действительностью: «Этот способ делания является приятным в настоящем, но созревает в будущем как боль». </span><br><p id=mn46:7.2><span class=root>‘idaṁ kho dhammasamādānaṁ paccuppannasukhaṁ āyatiṁ dukkhavipākan’ti. </span><br><p id=mn46:7.3><span class=root>Taṁ avidvā avijjāgato yathābhūtaṁ appajānanto taṁ sevati, taṁ na parivajjeti. </span><br> <span class=sv>Зная это, понимая это в соответствии с действительностью, мудрый человек не избегает его, но взращивает его. </span><br><p id=mn46:7.4><span class=root>Tassa taṁ sevato, taṁ aparivajjayato, aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sv>Поскольку он делает так, нежеланное, нежелательное, неприятное увеличивается для него, а желанное, желаемое, приятное уменьшается… </span><br><p id=mn46:7.5><span class=root>Taṁ kissa hetu? </span><br><p id=mn46:7.6><span class=root>Evañhetaṁ, bhikkhave, hoti yathā taṁ aviddasuno. </span><br><p id=mn46:8.1><span class=root>Tatra, bhikkhave, yamidaṁ dhammasamādānaṁ paccuppannadukkhaṁ āyatiṁ sukhavipākaṁ, taṁ avidvā avijjāgato yathābhūtaṁ nappajānāti: </span><br> <span class=sv>Монахи, тот, кто невежественен, не зная этого способа делания, который является болезненным в настоящем, но созревает в будущем как удовольствие, не понимает в соответствии с действительностью: «Этот способ делания является болезненным в настоящем, но созревает в будущем как удовольствие»… </span><br><p id=mn46:8.2><span class=root>‘idaṁ kho dhammasamādānaṁ paccuppannadukkhaṁ āyatiṁ sukhavipākan’ti. </span><br><p id=mn46:8.3><span class=root>Taṁ avidvā avijjāgato yathābhūtaṁ appajānanto taṁ na sevati, taṁ parivajjeti. </span><br> <span class=sv>Зная это, понимая это в соответствии с действительностью, мудрый человек не взращивает, но избегает его. </span><br><p id=mn46:8.4><span class=root>Tassa taṁ asevato, taṁ parivajjayato, aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sv>Поскольку он делает так, нежеланное, нежелательное, неприятное увеличивается для него, а желанное, желаемое, приятное уменьшается… </span><br><p id=mn46:8.5><span class=root>Taṁ kissa hetu? </span><br><p id=mn46:8.6><span class=root>Evañhetaṁ, bhikkhave, hoti yathā taṁ aviddasuno. </span><br><p id=mn46:9.1><span class=root>Tatra, bhikkhave, yamidaṁ dhammasamādānaṁ paccuppannasukhañceva āyatiñca sukhavipākaṁ, taṁ avidvā avijjāgato yathābhūtaṁ nappajānāti: </span><br> <span class=sv>Монахи, тот, кто невежественен, не зная этого способа делания, который является приятным в настоящем и созревает в будущем как удовольствие, не понимает в соответствии с действительностью: «Этот способ делания является приятным в настоящем и созревает в будущем как удовольствие». </span><br><p id=mn46:9.2><span class=root>‘idaṁ kho dhammasamādānaṁ paccuppannasukhañceva āyatiñca sukhavipākan’ti. </span><br><p id=mn46:9.3><span class=root>Taṁ avidvā avijjāgato yathābhūtaṁ appajānanto taṁ na sevati, taṁ parivajjeti. </span><br> <span class=sv>Зная это, понимая это в соответствии с действительностью, мудрый человек не взращивает, но избегает его. </span><br><p id=mn46:9.4><span class=root>Tassa taṁ asevato, taṁ parivajjayato, aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sv>Поскольку он делает так, нежеланное, нежелательное, неприятное увеличивается для него, а желанное, желаемое, приятное уменьшается… </span><br><p id=mn46:9.5><span class=root>Taṁ kissa hetu? </span><br> <span class=sv>И почему? </span><br><p id=mn46:9.6><span class=root>Evañhetaṁ, bhikkhave, hoti yathā taṁ aviddasuno. </span><br> <span class=sv>Потому что так оно происходит с тем, кто не видит. </span><br><p id=mn46:10.1><span class=root>Tatra, bhikkhave, yamidaṁ dhammasamādānaṁ paccuppannadukkhañceva āyatiñca dukkhavipākaṁ taṁ vidvā vijjāgato yathābhūtaṁ pajānāti: </span><br> <span class=sv>Монахи, тот, кто мудр, зная этот способ делания, который является болезненным в настоящем и созревает в будущем как боль, понимает в соответствии с действительностью: </span><br><p id=mn46:10.2><span class=root>‘idaṁ kho dhammasamādānaṁ paccuppannadukkhañceva āyatiñca dukkhavipākan’ti. </span><br> <span class=sv>«Этот способ делания является болезненным в настоящем и созревает в будущем как боль». </span><br><p id=mn46:10.3><span class=root>Taṁ vidvā vijjāgato yathābhūtaṁ pajānanto taṁ na sevati, taṁ parivajjeti. </span><br> <span class=sv>Зная это, понимая это в соответствии с действительностью, мудрый человек не взращивает, но избегает его. </span><br><p id=mn46:10.4><span class=root>Tassa taṁ asevato, taṁ parivajjayato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sv>Поскольку он делает так, нежеланное, нежелательное, неприятное уменьшается для него, а желанное, желаемое, приятное увеличивается. </span><br><p id=mn46:10.5><span class=root>Taṁ kissa hetu? </span><br> <span class=sv>И почему? </span><br><p id=mn46:10.6><span class=root>Evañhetaṁ, bhikkhave, hoti yathā taṁ viddasuno. </span><br> <span class=sv>Потому что так оно происходит с тем, кто видит. </span><br><p id=mn46:11.1><span class=root>Tatra, bhikkhave, yamidaṁ dhammasamādānaṁ paccuppannasukhaṁ āyatiṁ dukkhavipākaṁ taṁ vidvā vijjāgato yathābhūtaṁ pajānāti: </span><br> <span class=sv>Монахи, тот, кто мудр, зная этот способ делания, который является приятным в настоящем, но созревает в будущем как боль, понимает в соответствии с действительностью: «Этот способ делания является приятным в настоящем, но созревает в будущем как боль». </span><br><p id=mn46:11.2><span class=root>‘idaṁ kho dhammasamādānaṁ paccuppannasukhaṁ āyatiṁ dukkhavipākan’ti. </span><br><p id=mn46:11.3><span class=root>Taṁ vidvā vijjāgato yathābhūtaṁ pajānanto taṁ na sevati, taṁ parivajjeti. </span><br> <span class=sv>Зная это, понимая это в соответствии с действительностью, мудрый человек не взращивает, но избегает его. </span><br><p id=mn46:11.4><span class=root>Tassa taṁ asevato, taṁ parivajjayato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sv>Поскольку он делает так, нежеланное, нежелательное, неприятное уменьшается для него, а желанное, желаемое, приятное увеличивается… </span><br><p id=mn46:11.5><span class=root>Taṁ kissa hetu? </span><br><p id=mn46:11.6><span class=root>Evañhetaṁ, bhikkhave, hoti yathā taṁ viddasuno. </span><br><p id=mn46:12.1><span class=root>Tatra, bhikkhave, yamidaṁ dhammasamādānaṁ paccuppannadukkhaṁ āyatiṁ sukhavipākaṁ taṁ vidvā vijjāgato yathābhūtaṁ pajānāti: </span><br> <span class=sv>Монахи, тот, кто мудр, зная этот способ делания, который является болезненным в настоящем, но созревает в будущем как удовольствие, понимает в соответствии с действительностью:.. </span><br><p id=mn46:12.2><span class=root>‘idaṁ kho dhammasamādānaṁ paccuppannadukkhaṁ āyatiṁ sukhavipākan’ti. </span><br><p id=mn46:12.3><span class=root>Taṁ vidvā vijjāgato yathābhūtaṁ pajānanto taṁ sevati, taṁ na parivajjeti. </span><br> <span class=sv>Зная это, понимая это в соответствии с действительностью, мудрый человек не избегает его, но взращивает его. </span><br><p id=mn46:12.4><span class=root>Tassa taṁ sevato, taṁ aparivajjayato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sv>Поскольку он делает так, нежеланное, нежелательное, неприятное уменьшается для него, а желанное, желаемое, приятное увеличивается… </span><br><p id=mn46:12.5><span class=root>Taṁ kissa hetu? </span><br><p id=mn46:12.6><span class=root>Evañhetaṁ, bhikkhave, hoti yathā taṁ viddasuno. </span><br><p id=mn46:13.1><span class=root>Tatra, bhikkhave, yamidaṁ dhammasamādānaṁ paccuppannasukhañceva āyatiñca sukhavipākaṁ taṁ vidvā vijjāgato yathābhūtaṁ pajānāti: </span><br> <span class=sv>Монахи, тот, кто мудр, зная этот способ делания, который является приятным в настоящем и созревает в будущем как удовольствие, понимает в соответствии с действительностью:… </span><br><p id=mn46:13.2><span class=root>‘idaṁ kho dhammasamādānaṁ paccuppannasukhañceva āyatiñca sukhavipākan’ti. </span><br> <span class=sv>«Этот способ делания является приятным в настоящем и созревает в будущем как удовольствие». </span><br><p id=mn46:13.3><span class=root>Taṁ vidvā vijjāgato yathābhūtaṁ pajānanto taṁ sevati, taṁ na parivajjeti. </span><br> <span class=sv>Зная это, понимая это в соответствии с действительностью, мудрый человек не избегает его, но взращивает его. </span><br><p id=mn46:13.4><span class=root>Tassa taṁ sevato, taṁ aparivajjayato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sv>Поскольку он делает так, нежеланное, нежелательное, неприятное уменьшается для него, а желанное, желаемое, приятное увеличивается. </span><br><p id=mn46:13.5><span class=root>Taṁ kissa hetu? </span><br> <span class=sv>И почему? </span><br><p id=mn46:13.6><span class=root>Evañhetaṁ, bhikkhave, hoti yathā taṁ viddasuno. </span><br> <span class=sv>Потому что так оно происходит с тем, кто видит. </span><br><p id=mn46:14.1><span class=root>Katamañca, bhikkhave, dhammasamādānaṁ paccuppannadukkhañceva āyatiñca dukkhavipākaṁ? </span><br> <span class=sv>И каков, монахи, способ делания, который является болезненным в настоящем, и созревает в будущем как боль?И каков, монахи, способ делания, который является болезненным в настоящем и созревает в будущем как боль? </span><br><p id=mn46:14.2><span class=root>Idha, bhikkhave, ekacco sahāpi dukkhena sahāpi domanassena pāṇātipātī hoti, pāṇātipātapaccayā ca dukkhaṁ domanassaṁ paṭisaṁvedeti; </span><br> <span class=sv>Вот, монахи, некий человек в боли и грусти убивает живых существ, и он переживает боль и грусть, которые имеют убийство живых существо своим условием. В боли и грусти он берёт то, что [ему] не было дано… ведёт себя неподобающе в чувственных удовольствиях… лжёт… говорит злонамеренно… говорит грубо… болтает попусту… он алчный… имеет недоброжелательный ум… придерживается неправильных воззрений, и он переживает боль и грусть, которые имеют правильные воззрения своим условием. </span><br><p id=mn46:14.3><span class=root>sahāpi dukkhena sahāpi domanassena adinnādāyī hoti, adinnādānapaccayā ca dukkhaṁ domanassaṁ paṭisaṁvedeti; </span><br><p id=mn46:14.4><span class=root>sahāpi dukkhena sahāpi domanassena kāmesu micchācārī hoti, kāmesu micchācārapaccayā ca dukkhaṁ domanassaṁ paṭisaṁvedeti; </span><br><p id=mn46:14.5><span class=root>sahāpi dukkhena sahāpi domanassena musāvādī hoti, musāvādapaccayā ca dukkhaṁ domanassaṁ paṭisaṁvedeti; </span><br><p id=mn46:14.6><span class=root>sahāpi dukkhena sahāpi domanassena pisuṇavāco hoti, pisuṇavācāpaccayā ca dukkhaṁ domanassaṁ paṭisaṁvedeti; </span><br><p id=mn46:14.7><span class=root>sahāpi dukkhena sahāpi domanassena pharusavāco hoti, pharusavācāpaccayā ca dukkhaṁ domanassaṁ paṭisaṁvedeti; </span><br><p id=mn46:14.8><span class=root>sahāpi dukkhena sahāpi domanassena samphappalāpī hoti, samphappalāpapaccayā ca dukkhaṁ domanassaṁ paṭisaṁvedeti; </span><br><p id=mn46:14.9><span class=root>sahāpi dukkhena sahāpi domanassena abhijjhālu hoti, abhijjhāpaccayā ca dukkhaṁ domanassaṁ paṭisaṁvedeti; </span><br><p id=mn46:14.10><span class=root>sahāpi dukkhena sahāpi domanassena byāpannacitto hoti, byāpādapaccayā ca dukkhaṁ domanassaṁ paṭisaṁvedeti; </span><br><p id=mn46:14.11><span class=root>sahāpi dukkhena sahāpi domanassena micchādiṭṭhi hoti, micchādiṭṭhipaccayā ca dukkhaṁ domanassaṁ paṭisaṁvedeti. </span><br><p id=mn46:14.12><span class=root>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sv>С распадом тела, после смерти, он возникает в состоянии лишения, в несчастливом уделе, в погибели, даже в аду. </span><br><p id=mn46:14.13><span class=root>Idaṁ vuccati, bhikkhave, dhammasamādānaṁ paccuppannadukkhañceva āyatiñca dukkhavipākaṁ. </span><br> <span class=sv>Это называется способом делания, который является болезненным в настоящем, и созревает в будущем как боль. </span><br><p id=mn46:15.1><span class=root>Katamañca, bhikkhave, dhammasamādānaṁ paccuppannasukhaṁ āyatiṁ dukkhavipākaṁ? </span><br> <span class=sv>И каков, монахи, способ делания, который является приятным в настоящем, но созревает в будущем как боль? </span><br><p id=mn46:15.2><span class=root>Idha, bhikkhave, ekacco sahāpi sukhena sahāpi somanassena pāṇātipātī hoti, pāṇātipātapaccayā ca sukhaṁ somanassaṁ paṭisaṁvedeti; </span><br> <span class=sv>Вот, монахи, некий человек в удовольствии и радости убивает живых существ, и он переживает удовольствие и радость, которые имеют убийство живых существ своим условием. В удовольствии и радости он берёт то, что [ему] не было дано… ведёт себя неподобающе в чувственных удовольствиях… лжёт… говорит злонамеренно… говорит грубо… болтает попусту… он алчный… имеет недоброжелательный ум… придерживается неправильных воззрений, и он переживает удовольствие и радость, которые имеют правильные воззрения своим условием. </span><br><p id=mn46:15.3><span class=root>sahāpi sukhena sahāpi somanassena adinnādāyī hoti, adinnādānapaccayā ca sukhaṁ somanassaṁ paṭisaṁvedeti; </span><br><p id=mn46:15.4><span class=root>sahāpi sukhena sahāpi somanassena kāmesumicchācārī hoti, kāmesumicchācārapaccayā ca sukhaṁ somanassaṁ paṭisaṁvedeti; </span><br><p id=mn46:15.5><span class=root>sahāpi sukhena sahāpi somanassena musāvādī hoti, musāvādapaccayā ca sukhaṁ somanassaṁ paṭisaṁvedeti; </span><br><p id=mn46:15.6><span class=root>sahāpi sukhena sahāpi somanassena pisuṇavāco hoti, pisuṇavācāpaccayā ca sukhaṁ somanassaṁ paṭisaṁvedeti; </span><br><p id=mn46:15.7><span class=root>sahāpi sukhena sahāpi somanassena pharusavāco hoti, pharusavācāpaccayā ca sukhaṁ somanassaṁ paṭisaṁvedeti; </span><br><p id=mn46:15.8><span class=root>sahāpi sukhena sahāpi somanassena samphappalāpī hoti, samphappalāpapaccayā ca sukhaṁ somanassaṁ paṭisaṁvedeti; </span><br><p id=mn46:15.9><span class=root>sahāpi sukhena sahāpi somanassena abhijjhālu hoti, abhijjhāpaccayā ca sukhaṁ somanassaṁ paṭisaṁvedeti; </span><br><p id=mn46:15.10><span class=root>sahāpi sukhena sahāpi somanassena byāpannacitto hoti, byāpādapaccayā ca sukhaṁ somanassaṁ paṭisaṁvedeti; </span><br><p id=mn46:15.11><span class=root>sahāpi sukhena sahāpi somanassena micchādiṭṭhi hoti, micchādiṭṭhipaccayā ca sukhaṁ somanassaṁ paṭisaṁvedeti. </span><br><p id=mn46:15.12><span class=root>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sv>С распадом тела, после смерти, он возникает в состоянии лишения, в несчастливом уделе, в погибели, даже в аду. </span><br><p id=mn46:15.13><span class=root>Idaṁ vuccati, bhikkhave, dhammasamādānaṁ paccuppannasukhaṁ āyatiṁ dukkhavipākaṁ. </span><br> <span class=sv>Это называется способом делания, который является приятным в настоящем, но созревает в будущем как боль. </span><br><p id=mn46:16.1><span class=root>Katamañca, bhikkhave, dhammasamādānaṁ paccuppannadukkhaṁ āyatiṁ sukhavipākaṁ? </span><br> <span class=sv>И каков, монахи, способ делания, который является болезненным в настоящем, но созревает в будущем как удовольствие? </span><br><p id=mn46:16.2><span class=root>Idha, bhikkhave, ekacco sahāpi dukkhena sahāpi domanassena pāṇātipātā paṭivirato hoti, pāṇātipātā veramaṇīpaccayā ca dukkhaṁ domanassaṁ paṭisaṁvedeti; </span><br> <span class=sv>Вот, монахи, некий человек в боли и грусти воздерживается от убийства живых существ, и он переживает боль и грусть, которые имеют воздержание от убийства живых существ своим условием. В боли и грусти он воздерживается от взятия того, что не дано… от неподобающего поведения в чувственных удовольствиях… от лжи… от злонамеренных слов… от грубых слов… от пустой болтовни… он не алчный… у него нет недоброжелательного ума… он придерживается правильных воззрений, и он переживает боль и грусть, которые имеют правильные воззрения своим условием. </span><br><p id=mn46:16.3><span class=root>sahāpi dukkhena sahāpi domanassena adinnādānā paṭivirato hoti, adinnādānā veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.4><span class=root>sahāpi dukkhena sahāpi domanassena kāmesumicchācārā paṭivirato hoti, kāmesumicchācārā veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.5><span class=root>sahāpi dukkhena sahāpi domanassena musāvādā paṭivirato hoti, musāvādā veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.6><span class=root>sahāpi dukkhena sahāpi domanassena pisuṇāya vācāya paṭivirato hoti, pisuṇāya vācāya veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.7><span class=root>sahāpi dukkhena sahāpi domanassena pharusāya vācāya paṭivirato hoti, pharusāya vācāya veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.8><span class=root>sahāpi dukkhena sahāpi domanassena samphappalāpā paṭivirato hoti, samphappalāpā veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.9><span class=root>sahāpi dukkhena sahāpi domanassena anabhijjhālu hoti, anabhijjhāpaccayā ca dukkhaṁ domanassaṁ paṭisaṁvedeti; </span><br><p id=mn46:16.10><span class=root>sahāpi dukkhena sahāpi domanassena abyāpannacitto hoti, abyāpādapaccayā ca dukkhaṁ domanassaṁ paṭisaṁvedeti; </span><br><p id=mn46:16.11><span class=root>sahāpi dukkhena sahāpi domanassena sammādiṭṭhi hoti, sammādiṭṭhipaccayā ca dukkhaṁ domanassaṁ paṭisaṁvedeti. </span><br><p id=mn46:16.12><span class=root>So kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sv>С распадом тела, после смерти, он возникает в счастливом уделе, даже в небесном мире. </span><br><p id=mn46:16.13><span class=root>Idaṁ vuccati, bhikkhave, dhammasamādānaṁ paccuppannadukkhaṁ āyatiṁ sukhavipākaṁ. </span><br> <span class=sv>Это называется способом делания, который является болезненным в настоящем, но созревает в будущем как удовольствие. </span><br><p id=mn46:17.1><span class=root>Katamañca, bhikkhave, dhammasamādānaṁ paccuppannasukhañceva āyatiñca sukhavipākaṁ? </span><br> <span class=sv>И каков, монахи, способ делания, который является приятным в настоящем и созревает в будущем как удовольствие? </span><br><p id=mn46:17.2><span class=root>Idha, bhikkhave, ekacco sahāpi sukhena sahāpi somanassena pāṇātipātā paṭivirato hoti, pāṇātipātā veramaṇīpaccayā ca sukhaṁ somanassaṁ paṭisaṁvedeti; </span><br> <span class=sv>Вот, монахи, некий человек в удовольствии и радости воздерживается от убийства живых существ, и он переживает удовольствие и радость, которые имеют воздержание от убийства живых существ своим условием. В удовольствии и радости он воздерживается от взятия того, что не дано… от неподобающего поведения в чувственных удовольствиях… от лжи… от злонамеренных слов… от грубых слов… от пустой болтовни… он не алчный… у него нет недоброжелательного ума… он придерживается правильных воззрений, и он переживает удовольствие и радость, которые имеют правильные воззрения своим условием. </span><br><p id=mn46:17.3><span class=root>sahāpi sukhena sahāpi somanassena adinnādānā paṭivirato hoti, adinnādānā veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.4><span class=root>sahāpi sukhena sahāpi somanassena kāmesumicchācārā paṭivirato hoti, kāmesumicchācārā veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.5><span class=root>sahāpi sukhena sahāpi somanassena musāvādā paṭivirato hoti, musāvādā veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.6><span class=root>sahāpi sukhena sahāpi somanassena pisuṇāya vācāya paṭivirato hoti, pisuṇāya vācāya veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.7><span class=root>sahāpi sukhena sahāpi somanassena pharusāya vācāya paṭivirato hoti, pharusāya vācāya veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.8><span class=root>sahāpi sukhena sahāpi somanassena samphappalāpā paṭivirato hoti, samphappalāpā veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.9><span class=root>sahāpi sukhena sahāpi somanassena anabhijjhālu hoti, anabhijjhāpaccayā ca sukhaṁ somanassaṁ paṭisaṁvedeti; </span><br><p id=mn46:17.10><span class=root>sahāpi sukhena sahāpi somanassena abyāpannacitto hoti, abyāpādapaccayā ca sukhaṁ somanassaṁ paṭisaṁvedeti; </span><br><p id=mn46:17.11><span class=root>sahāpi sukhena sahāpi somanassena sammādiṭṭhi hoti, sammādiṭṭhipaccayā ca sukhaṁ somanassaṁ paṭisaṁvedeti. </span><br><p id=mn46:17.12><span class=root>So kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sv>С распадом тела, после смерти, он возникает в счастливом уделе, даже в небесном мире. </span><br><p id=mn46:17.13><span class=root>Idaṁ, vuccati, bhikkhave, dhammasamādānaṁ paccuppannasukhañceva āyatiñca sukhavipākaṁ. </span><br> <span class=sv>Это называется способом делания, который является приятным в настоящем и созревает в будущем как удовольствие. </span><br><p id=mn46:17.14><span class=root>Imāni kho, bhikkhave, cattāri dhammasamādānāni. </span><br> <span class=sv>Таковы четыре способа делания. </span><br><p id=mn46:18.1><span class=root>Seyyathāpi, bhikkhave, tittakālābu visena saṁsaṭṭho. </span><br> <span class=sv>Монахи, представьте, как если бы горькую тыкву смешали с ядом, </span><br><p id=mn46:18.2><span class=root>Atha puriso āgaccheyya jīvitukāmo amaritukāmo sukhakāmo dukkhappaṭikūlo. </span><br> <span class=sv>и пришёл бы человек, который хотел бы жить и не хотел умирать, который хотел удовольствия и отвращался от боли. </span><br><p id=mn46:18.3><span class=root>Tamenaṁ evaṁ vadeyyuṁ: </span><br> <span class=sv>Ему бы сказали: </span><br><p id=mn46:18.4><span class=root>‘ambho purisa, ayaṁ tittakālābu visena saṁsaṭṭho, </span><br> <span class=sv>«Почтенный, это [напиток из] горькой тыквы, смешанной с ядом. </span><br><p id=mn46:18.5><span class=root>sace ākaṅkhasi piva. </span><br> <span class=sv>Пей, если хочешь. </span><br><p id=mn46:18.6><span class=root>Tassa te pivato ceva nacchādessati vaṇṇenapi gandhenapi rasenapi, pivitvā ca pana maraṇaṁ vā nigacchasi maraṇamattaṁ vā dukkhan’ti. </span><br> <span class=sv>Когда будешь пить, цвет, запах и вкус не придутся тебе по вкусу, а после того, как выпьешь, ты повстречаешь смерть или смертельные муки». </span><br><p id=mn46:18.7><span class=root>So taṁ appaṭisaṅkhāya piveyya, nappaṭinissajjeyya. </span><br> <span class=sv>Он не оставил бы этого. И он бы выпил это, не обдумав. </span><br><p id=mn46:18.8><span class=root>Tassa taṁ pivato ceva nacchādeyya vaṇṇenapi gandhenapi rasenapi, pivitvā ca pana maraṇaṁ vā nigaccheyya maraṇamattaṁ vā dukkhaṁ. </span><br> <span class=sv>По мере того как он бы пил, цвет, запах и вкус не пришлись бы ему по вкусу, а после того, как он выпил, он бы повстречал смерть или смертельные муки. </span><br><p id=mn46:18.9><span class=root>Tathūpamāhaṁ, bhikkhave, imaṁ dhammasamādānaṁ vadāmi, yamidaṁ dhammasamādānaṁ paccuppannadukkhañceva āyatiñca dukkhavipākaṁ. </span><br> <span class=sv>Это, я говорю вам, похоже на способ делания, который является болезненным сейчас и созревает в будущем как боль. </span><br><p id=mn46:19.1><span class=root>Seyyathāpi, bhikkhave, āpānīyakaṁso vaṇṇasampanno gandhasampanno rasasampanno. </span><br> <span class=sv>Представьте бронзовую чашу с напитком, обладающим хорошим цветом, вкусом и запахом, </span><br><p id=mn46:19.2><span class=root>So ca kho visena saṁsaṭṭho. </span><br> <span class=sv>но смешанным с ядом, </span><br><p id=mn46:19.3><span class=root>Atha puriso āgaccheyya jīvitukāmo amaritukāmo sukhakāmo dukkhappaṭikūlo. </span><br> <span class=sv>и пришёл бы человек, который хотел бы жить и не хотел умирать, который хотел удовольствия и отвращался от боли. </span><br><p id=mn46:19.4><span class=root>Tamenaṁ evaṁ vadeyyuṁ: </span><br> <span class=sv>Ему бы сказали: </span><br><p id=mn46:19.5><span class=root>‘ambho purisa, ayaṁ āpānīyakaṁso vaṇṇasampanno gandhasampanno rasasampanno. </span><br> <span class=sv>«Почтенный, это бронзовая чаша с напитком, обладающим хорошим цветом, вкусом и запахом, </span><br><p id=mn46:19.6><span class=root>So ca kho visena saṁsaṭṭho, </span><br> <span class=sv>Но смешанным с ядом. </span><br><p id=mn46:19.7><span class=root>sace ākaṅkhasi piva. </span><br> <span class=sv>Пей, если хочешь. </span><br><p id=mn46:19.8><span class=root>Tassa te pivatohi kho chādessati vaṇṇenapi gandhenapi rasenapi, pivitvā ca pana maraṇaṁ vā nigacchasi maraṇamattaṁ vā dukkhan’ti. </span><br> <span class=sv>Когда будешь пить, цвет, запах и вкус придутся тебе по вкусу, но после того, как выпьешь, ты повстречаешь смерть или смертельные муки». </span><br><p id=mn46:19.9><span class=root>So taṁ appaṭisaṅkhāya piveyya, nappaṭinissajjeyya. </span><br> <span class=sv>Он не оставил бы этого. И он бы выпил это, не обдумав. </span><br><p id=mn46:19.10><span class=root>Tassa taṁ pivatohi kho chādeyya vaṇṇenapi gandhenapi rasenapi, pivitvā ca pana maraṇaṁ vā nigaccheyya maraṇamattaṁ vā dukkhaṁ. </span><br> <span class=sv>По мере того как он пил, цвет, запах и вкус пришлись бы ему по вкусу, но после того как он выпил, он бы повстречал смерть или смертельные муки. </span><br><p id=mn46:19.11><span class=root>Tathūpamāhaṁ, bhikkhave, imaṁ dhammasamādānaṁ vadāmi, yamidaṁ dhammasamādānaṁ paccuppannasukhaṁ āyatiṁ dukkhavipākaṁ. </span><br> <span class=sv>Это, я говорю вам, похоже на способ делания, который является приятным сейчас, но созревает в будущем как боль. </span><br><p id=mn46:20.1><span class=root>Seyyathāpi, bhikkhave, pūtimuttaṁ nānābhesajjehi saṁsaṭṭhaṁ. </span><br> <span class=sv>Представьте застоявшуюся мочу, смешанную с различными лекарствами, </span><br><p id=mn46:20.2><span class=root>Atha puriso āgaccheyya paṇḍukarogī. </span><br> <span class=sv>и пришёл бы больной желтухой человек. </span><br><p id=mn46:20.3><span class=root>Tamenaṁ evaṁ vadeyyuṁ: </span><br> <span class=sv>Ему бы сказали: </span><br><p id=mn46:20.4><span class=root>‘ambho purisa, idaṁ pūtimuttaṁ nānābhesajjehi saṁsaṭṭhaṁ, sace ākaṅkhasi piva. </span><br> <span class=sv>«Почтенный, это застоявшаяся моча, смешанная с лекарствами. Пей, если хочешь. </span><br><p id=mn46:20.5><span class=root>Tassa te pivatohi kho nacchādessati vaṇṇenapi gandhenapi rasenapi, pivitvā ca pana sukhī bhavissasī’ti. </span><br> <span class=sv>Когда будешь пить, цвет, запах и вкус не придутся тебе по вкусу, но после того, как выпьешь, тебе станет хорошо». </span><br><p id=mn46:20.6><span class=root>So taṁ paṭisaṅkhāya piveyya, nappaṭinissajjeyya. </span><br> <span class=sv>Он не оставил бы этого. И после обдумывания он бы выпил это. </span><br><p id=mn46:20.7><span class=root>Tassa taṁ pivatohi kho nacchādeyya vaṇṇenapi gandhenapi rasenapi, pivitvā ca pana sukhī assa. </span><br> <span class=sv>По мере того как он пил, цвет, запах и вкус не пришлись бы ему по вкусу, но после того, как он выпил, ему бы стало хорошо. </span><br><p id=mn46:20.8><span class=root>Tathūpamāhaṁ, bhikkhave, imaṁ dhammasamādānaṁ vadāmi, yamidaṁ dhammasamādānaṁ paccuppannadukkhaṁ āyatiṁ sukhavipākaṁ. </span><br> <span class=sv>Это, я говорю вам, похоже на способ делания, который является болезненным сейчас, но созревает в будущем как удовольствие. </span><br><p id=mn46:21.1><span class=root>Seyyathāpi, bhikkhave, dadhi ca madhu ca sappi ca phāṇitañca ekajjhaṁ saṁsaṭṭhaṁ. </span><br> <span class=sv>Представьте творог, мёд, топлёное масло и мелассу, смешанные вместе, </span><br><p id=mn46:21.2><span class=root>Atha puriso āgaccheyya lohitapakkhandiko. </span><br> <span class=sv>и пришёл бы больной дизентерией человек. </span><br><p id=mn46:21.3><span class=root>Tamenaṁ evaṁ vadeyyuṁ: </span><br> <span class=sv>Ему бы сказали: </span><br><p id=mn46:21.4><span class=root>‘ambho purisa, idaṁ dadhi ca madhu ca sappi ca phāṇitañca ekajjhaṁ saṁsaṭṭhaṁ, sace ākaṅkhasi piva. </span><br> <span class=sv>«Почтенный, это творог, мёд, топлёное масло, смешанные вместе. Пей, если хочешь. </span><br><p id=mn46:21.5><span class=root>Tassa te pivato ceva chādessati vaṇṇenapi gandhenapi rasenapi, pivitvā ca pana sukhī bhavissasī’ti. </span><br> <span class=sv>Когда будешь пить, цвет, запах и вкус придутся тебе по вкусу, и после того, как выпьешь, тебе станет хорошо». </span><br><p id=mn46:21.6><span class=root>So taṁ paṭisaṅkhāya piveyya, nappaṭinissajjeyya. </span><br> <span class=sv>Он не оставил бы этого. И после обдумывания он бы выпил это. </span><br><p id=mn46:21.7><span class=root>Tassa taṁ pivato ceva chādeyya vaṇṇenapi gandhenapi rasenapi, pivitvā ca pana sukhī assa. </span><br> <span class=sv>По мере того как он бы пил, цвет, запах и вкус пришлись бы ему по вкусу, и после того как он бы выпил, ему бы стало хорошо. </span><br><p id=mn46:21.8><span class=root>Tathūpamāhaṁ, bhikkhave, imaṁ dhammasamādānaṁ vadāmi, yamidaṁ dhammasamādānaṁ paccuppannasukhañceva āyatiñca sukhavipākaṁ. </span><br> <span class=sv>Это, я говорю вам, похоже на способ делания, который является приятным сейчас и созревает в будущем как удовольствие. </span><br><p id=mn46:22.1><span class=root>Seyyathāpi, bhikkhave, vassānaṁ pacchime māse saradasamaye viddhe vigatavalāhake deve ādicco nabhaṁ abbhussakkamāno sabbaṁ ākāsagataṁ tamagataṁ abhivihacca bhāsate ca tapate ca virocate ca; </span><br> <span class=sv>Одобно тому как осенью, в последнем месяце сезона дождей, когда небо чистое и безоблачное, Восходящее над землёй солнце рассеивает всю темноту пространства по мере того, как оно лучится, сверкает и сияет, – </span><br><p id=mn46:22.2><span class=root>evameva kho, bhikkhave, yamidaṁ dhammasamādānaṁ paccuppannasukhañceva āyatiñca sukhavipākaṁ tadaññe puthusamaṇabrāhmaṇaparappavāde abhivihacca bhāsate ca tapate ca virocate cā”ti. </span><br> <span class=sv>точно также способ делания, который является приятным сейчас и созревает в будущем как удовольствие, рассеивает своим свечением, сверканием, сиянием любые другие доктрины любых заурядных жрецов и отшельников. </span><br><p id=mn46:22.3><span class=root>Idamavoca bhagavā. </span><br> <span class=sv>Так сказал Благословенный. </span><br><p id=mn46:22.4><span class=root>Attamanā te bhikkhū bhagavato bhāsitaṁ abhinandunti. </span><br> <span class=sv>Монахи были довольны и восхитились словами Благословенного. </span><br><p id=mn46:22.5><span class=root>Mahādhammasamādānasuttaṁ niṭṭhitaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>