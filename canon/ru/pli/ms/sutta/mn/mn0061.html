<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sv:not(:checked)) .translation.sv{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/ru.html> Search </a></ul></nav><nav aria-label=breadcrumb class=container><ul><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0061.html>Deutsch</a> , <a href=/canon/en/pli/ms/sutta/mn/mn0061.html>English</a> , <a href=/canon/lt/pli/ms/sutta/mn/mn0061.html>Lietuvių kalba</a><p>From: <label class=translator-toggle><input checked class=toggle-input id=toggle-sv type=checkbox> <span class="toggle-label sv">SV theravada.ru</span></label><div class=flex-between><a href=/canon/ru/pli/ms/sutta/mn/mn0060.html>Previous</a><a href=/canon/ru/pli/ms/sutta/mn/mn0062.html>Next</a></div><p><div class=verse-container id=mn61:0.1><span>Majjhima Nikāya 61 </span><span class="translation sv">Мадджхима Никая 61 </span></div><p><div class=verse-container id=mn61:0.2><span class=big-bold>Ambalaṭṭhikarāhulovādasutta </span><span class="translation sv">Совет Рахуле у Амбалаттхики </span></div><p><div class=verse-container id=mn61:1.1><span>Evaṁ me sutaṁ—</span><span class="translation sv">Так я слышал. </span></div><p><div class=verse-container id=mn61:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sv">Однажды Благословенный пребывал в Раджагахе, в Бамбуковой роще, в Беличьем Святилище. </span></div><p><div class=verse-container id=mn61:2.1><span>Tena kho pana samayena āyasmā rāhulo ambalaṭṭhikāyaṁ viharati. </span><span class="translation sv">И в то время достопочтенный Рахула проживал в Амбалаттхике. </span></div><p><div class=verse-container id=mn61:2.2><span>Atha kho bhagavā sāyanhasamayaṁ paṭisallānā vuṭṭhito yena ambalaṭṭhikā yenāyasmā rāhulo tenupasaṅkami. </span><span class="translation sv">И тогда, вечером, Благословенный вышел из медитации и отправился к достопочтенному Рахуле в Амбалаттхику. </span></div><p><div class=verse-container id=mn61:2.3><span>Addasā kho āyasmā rāhulo bhagavantaṁ dūratova āgacchantaṁ. </span><span class="translation sv">Достопочтенный Рахула увидел Благословенного издали, </span></div><p><div class=verse-container id=mn61:2.4><span>Disvāna āsanaṁ paññāpesi, udakañca pādānaṁ. </span><span class="translation sv">подготовил для него сиденье, выставил воду для мытья ног. </span></div><p><div class=verse-container id=mn61:2.5><span>Nisīdi bhagavā paññatte āsane. </span><span class="translation sv">Благословенный сел на подготовленное сиденье </span></div><p><div class=verse-container id=mn61:2.6><span>Nisajja pāde pakkhālesi. </span><span class="translation sv">и вымыл свои ноги. </span></div><p><div class=verse-container id=mn61:2.7><span>Āyasmāpi kho rāhulo bhagavantaṁ abhivādetvā ekamantaṁ nisīdi. </span><span class="translation sv">Достопочтенный Рахула поклонился ему и сел рядом. </span></div><p><div class=verse-container id=mn61:3.1><span>Atha kho bhagavā parittaṁ udakāvasesaṁ udakādhāne ṭhapetvā āyasmantaṁ rāhulaṁ āmantesi: </span><span class="translation sv">Затем Благословенный оставил немного воды в кувшине и спросил достопочтенного Рахулу: </span></div><p><div class=verse-container id=mn61:3.2><span>“passasi no tvaṁ, rāhula, imaṁ parittaṁ udakāvasesaṁ udakādhāne ṭhapitan”ti? </span><span class="translation sv">«Рахула, видишь это небольшое количество воды, оставшейся в кувшине?» </span></div><p><div class=verse-container id=mn61:3.3><span>“Evaṁ, bhante”. </span><span class="translation sv">«Да, уважаемый». </span></div><p><div class=verse-container id=mn61:3.4><span>“Evaṁ parittakaṁ kho, rāhula, tesaṁ sāmaññaṁ yesaṁ natthi sampajānamusāvāde lajjā”ti. </span><span class="translation sv">«Вот настолько же мало, Рахула, отшельничество тех, кто не стыдится произнести намеренную ложь». </span></div><p><div class=verse-container id=mn61:4.1><span>Atha kho bhagavā parittaṁ udakāvasesaṁ chaḍḍetvā āyasmantaṁ rāhulaṁ āmantesi: </span><span class="translation sv">Затем Благословенный выплеснул это небольшое количество воды, оставшейся в кувшине, и спросил достопочтенного Рахулу: </span></div><p><div class=verse-container id=mn61:4.2><span>“passasi no tvaṁ, rāhula, parittaṁ udakāvasesaṁ chaḍḍitan”ti? </span><span class="translation sv">«Рахула, видишь это небольшое количество воды, что было выплеснуто?» </span></div><p><div class=verse-container id=mn61:4.3><span>“Evaṁ, bhante”. </span><span class="translation sv">«Да, уважаемый». </span></div><p><div class=verse-container id=mn61:4.4><span>“Evaṁ chaḍḍitaṁ kho, rāhula, tesaṁ sāmaññaṁ yesaṁ natthi sampajānamusāvāde lajjā”ti. </span><span class="translation sv">«Точно также, Рахула, те, кто не стыдится произнести намеренную ложь, выплеснули своё отшельничество». </span></div><p><div class=verse-container id=mn61:5.1><span>Atha kho bhagavā taṁ udakādhānaṁ nikkujjitvā āyasmantaṁ rāhulaṁ āmantesi: </span><span class="translation sv">Затем Благословенный перевернул кувшин вверх тормашками и спросил достопочтенного Рахулу: </span></div><p><div class=verse-container id=mn61:5.2><span>“passasi no tvaṁ, rāhula, imaṁ udakādhānaṁ nikkujjitan”ti? </span><span class="translation sv">«Рахула, видишь этот перевёрнутый вверх тормашками кувшин?» </span></div><p><div class=verse-container id=mn61:5.3><span>“Evaṁ, bhante”. </span><span class="translation sv">«Да, уважаемый». </span></div><p><div class=verse-container id=mn61:5.4><span>“Evaṁ nikkujjitaṁ kho, rāhula, tesaṁ sāmaññaṁ yesaṁ natthi sampajānamusāvāde lajjā”ti. </span><span class="translation sv">«Точно также, Рахула, те, кто не стыдятся произнести намеренную ложь, перевернули своё отшельничество вверх тормашками». </span></div><p><div class=verse-container id=mn61:6.1><span>Atha kho bhagavā taṁ udakādhānaṁ ukkujjitvā āyasmantaṁ rāhulaṁ āmantesi: </span><span class="translation sv">Затем Благословенный поставил на место кувшин и спросил достопочтенного Рахулу: </span></div><p><div class=verse-container id=mn61:6.2><span>“passasi no tvaṁ, rāhula, imaṁ udakādhānaṁ rittaṁ tucchan”ti? </span><span class="translation sv">«Видишь этот пустой, полый кувшин?» </span></div><p><div class=verse-container id=mn61:6.3><span>“Evaṁ, bhante”. </span><span class="translation sv">«Да, уважаемый». </span></div><p><div class=verse-container id=mn61:6.4><span>“Evaṁ rittaṁ tucchaṁ kho, rāhula, tesaṁ sāmaññaṁ yesaṁ natthi sampajānamusāvāde lajjāti. </span><span class="translation sv">«Точно такое же полое и пустое, Рахула, отшельничество тех, кто не стыдится произнести намеренную ложь». </span></div><p><div class=verse-container id=mn61:7.1><span>Seyyathāpi, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti, purimenapi kāyena kammaṁ karoti, pacchimenapi kāyena kammaṁ karoti, sīsenapi kammaṁ karoti, kaṇṇehipi kammaṁ karoti, dantehipi kammaṁ karoti, naṅguṭṭhenapi kammaṁ karoti; rakkhateva soṇḍaṁ. </span><span class="translation sv">«Представь, Рахула, огромного царского слона с бивнями, точно длинные дышла колесницы, великорослого, чистокровного, привыкшего к битвам. Во время сражения он бы исполнял свои обязанности передними ногами и задними ногами, своей передней частью, своей задней частью, своим лбом и своими ушами, своими бивнями и своим хвостом, но при этом охранял бы своё тело. </span></div><p><div class=verse-container id=mn61:7.2><span>Tattha hatthārohassa evaṁ hoti: </span><span class="translation sv">Тогда его наездник подумал бы: </span></div><p><div class=verse-container id=mn61:7.3><span>‘ayaṁ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti …pe… naṅguṭṭhenapi kammaṁ karoti; rakkhateva soṇḍaṁ. </span><span class="translation sv">«Это огромный царский слон с бивнями, точно длинные дышла… но при этом охраняет своё тело. </span></div><p><div class=verse-container id=mn61:7.4><span>Apariccattaṁ kho rañño nāgassa jīvitan’ti. </span><span class="translation sv">Он ещё не [готов] отдать свою жизнь». </span></div><p><div class=verse-container id=mn61:7.5><span>Yato kho, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti …pe… naṅguṭṭhenapi kammaṁ karoti, soṇḍāyapi kammaṁ karoti, tattha hatthārohassa evaṁ hoti: </span><span class="translation sv">Но когда огромный царский слон исполняет во время сражения свои обязанности передними ногами и задними ногами, своей передней частью, своей задней частью, своим лбом и своими ушами, своими бивнями и своим хвостом, а также и своим телом, то тогда его наездник подумает: </span></div><p><div class=verse-container id=mn61:7.6><span>‘ayaṁ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti, purimenapi kāyena kammaṁ karoti, pacchimenapi kāyena kammaṁ karoti, sīsenapi kammaṁ karoti, kaṇṇehipi kammaṁ karoti, dantehipi kammaṁ karoti, naṅguṭṭhenapi kammaṁ karoti, soṇḍāyapi kammaṁ karoti. </span><span class="translation sv">«Это огромный царский слон с бивнями, точно длинные дышла… а также и своим телом. </span></div><p><div class=verse-container id=mn61:7.7><span>Pariccattaṁ kho rañño nāgassa jīvitaṁ. </span><span class="translation sv">Он уже [готов] отдать свою жизнь. </span></div><p><div class=verse-container id=mn61:7.8><span>Natthi dāni kiñci rañño nāgassa akaraṇīyan’ti. </span><span class="translation sv">Нет ничего, что этот огромный царский слон не смог бы сделать». </span></div><p><div class=verse-container id=mn61:7.9><span>Evameva kho, rāhula, yassa kassaci sampajānamusāvāde natthi lajjā, nāhaṁ tassa kiñci pāpaṁ akaraṇīyanti vadāmi. </span><span class="translation sv">Точно также, Рахула, когда человек не стыдится произнести намеренную ложь, то, я говорю тебе, нет такого зла, которого бы он не смог сделать. Поэтому, Рахула, вот как ты должен тренироваться: </span></div><p><div class=verse-container id=mn61:7.10><span>Tasmātiha te, rāhula, ‘hassāpi na musā bhaṇissāmī’ti—</span><span class="translation sv">«Я не произнесу неправды даже в шутку». </span></div><p><div class=verse-container id=mn61:7.11><span>evañhi te, rāhula, sikkhitabbaṁ. </span></div><p><div class=verse-container id=mn61:8.1><span>Taṁ kiṁ maññasi, rāhula, </span><span class="translation sv">Как ты думаешь, Рахула? </span></div><p><div class=verse-container id=mn61:8.2><span>kimatthiyo ādāso”ti? </span><span class="translation sv">Для чего нужно зеркало?» </span></div><p><div class=verse-container id=mn61:8.3><span>“Paccavekkhaṇattho, bhante”ti. </span><span class="translation sv">«Для рассмотрения, уважаемый» </span></div><p><div class=verse-container id=mn61:8.4><span>“Evameva kho, rāhula, paccavekkhitvā paccavekkhitvā kāyena kammaṁ kattabbaṁ, paccavekkhitvā paccavekkhitvā vācāya kammaṁ kattabbaṁ, paccavekkhitvā paccavekkhitvā manasā kammaṁ kattabbaṁ. </span><span class="translation sv">«Точно также, Рахула, поступок телом следует совершать после неоднократного рассмотрения. Поступок речью следует совершать после неоднократного рассмотрения. Поступок умом следует совершать после неоднократного рассмотрения. </span></div><p><div class=verse-container id=mn61:9.1><span>Yadeva tvaṁ, rāhula, kāyena kammaṁ kattukāmo ahosi, tadeva te kāyakammaṁ paccavekkhitabbaṁ: </span><span class="translation sv">Рахула, когда ты хочешь совершить поступок телом, ты должен рассмотреть этот самый телесный поступок так: </span></div><p><div class=verse-container id=mn61:9.2><span>‘yannu kho ahaṁ idaṁ kāyena kammaṁ kattukāmo idaṁ me kāyakammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sv">«Приведёт ли этот поступок, который я хочу совершить телом, к моей болезненности, болезненности других, болезненности обоих? </span></div><p><div class=verse-container id=mn61:9.3><span>akusalaṁ idaṁ kāyakammaṁ dukkhudrayaṁ dukkhavipākan’ti? </span><span class="translation sv">Был ли он неблагим телесным поступком с болезненными последствиями, с болезненными результатами?» </span></div><p><div class=verse-container id=mn61:9.4><span>Sace tvaṁ, rāhula, paccavekkhamāno evaṁ jāneyyāsi: </span><span class="translation sv">Если, когда ты рассматриваешь [так], ты знаешь: </span></div><p><div class=verse-container id=mn61:9.5><span>‘yaṁ kho ahaṁ idaṁ kāyena kammaṁ kattukāmo idaṁ me kāyakammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sv">«Этот поступок, который я хочу совершить телом, приведёт к моей собственной болезненности… других… обоих; </span></div><p><div class=verse-container id=mn61:9.6><span>akusalaṁ idaṁ kāyakammaṁ dukkhudrayaṁ dukkhavipākan’ti, evarūpaṁ te, rāhula, kāyena kammaṁ sasakkaṁ na karaṇīyaṁ. </span><span class="translation sv">он является неблагим телесным поступком с болезненными последствиями, с болезненными результатами» – то тогда ты однозначно не должен совершать такого поступка телом. </span></div><p><div class=verse-container id=mn61:9.7><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sv">Но если, когда ты рассматриваешь [так], ты знаешь: </span></div><p><div class=verse-container id=mn61:9.8><span>‘yaṁ kho ahaṁ idaṁ kāyena kammaṁ kattukāmo idaṁ me kāyakammaṁ nevattabyābādhāyapi saṁvatteyya, na parabyābādhāyapi saṁvatteyya, na ubhayabyābādhāyapi saṁvatteyya—</span><span class="translation sv">«Этот поступок, который я хочу совершить телом, не приведёт к моей болезненности… других… обоих; </span></div><p><div class=verse-container id=mn61:9.9><span>kusalaṁ idaṁ kāyakammaṁ sukhudrayaṁ sukhavipākan’ti, evarūpaṁ te, rāhula, kāyena kammaṁ karaṇīyaṁ. </span><span class="translation sv">Он является благим телесным поступком с приятными последствиями, с приятными результатами» – то тогда ты можешь совершить такой поступок телом. </span></div><p><div class=verse-container id=mn61:10.1><span>Karontenapi te, rāhula, kāyena kammaṁ tadeva te kāyakammaṁ paccavekkhitabbaṁ: </span><span class="translation sv">Также, Рахула, когда ты [уже] совершаешь поступок телом, ты должен рассмотреть этот самый телесный поступок так: </span></div><p><div class=verse-container id=mn61:10.2><span>‘yannu kho ahaṁ idaṁ kāyena kammaṁ karomi idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sv">Приведёт ли этот поступок, который я совершаю телом, к моей болезненности, болезненности других, болезненности обоих? </span></div><p><div class=verse-container id=mn61:10.3><span>akusalaṁ idaṁ kāyakammaṁ dukkhudrayaṁ dukkhavipākan’ti? </span><span class="translation sv">Был ли он неблагим телесным поступком с болезненными последствиями, с болезненными результатами?» </span></div><p><div class=verse-container id=mn61:10.4><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sv">Если, когда ты рассматриваешь [так], ты знаешь: </span></div><p><div class=verse-container id=mn61:10.5><span>‘yaṁ kho ahaṁ idaṁ kāyena kammaṁ karomi idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sv">«Этот поступок, который я совершаю телом, приведёт к моей болезненности… других… обоих; </span></div><p><div class=verse-container id=mn61:10.6><span>akusalaṁ idaṁ kāyakammaṁ dukkhudrayaṁ dukkhavipākan’ti, paṭisaṁhareyyāsi tvaṁ, rāhula, evarūpaṁ kāyakammaṁ. </span><span class="translation sv">Он является неблагим телесным поступком с болезненными последствиями, с болезненными результатами» – то тогда ты должен остановить такой поступок. </span></div><p><div class=verse-container id=mn61:10.7><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sv">Но если, когда ты рассматриваешь [так], ты знаешь: </span></div><p><div class=verse-container id=mn61:10.8><span>‘yaṁ kho ahaṁ idaṁ kāyena kammaṁ karomi idaṁ me kāyakammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sv">«Этот поступок, который я совершаю телом, не приведёт к моей болезненности…; </span></div><p><div class=verse-container id=mn61:10.9><span>kusalaṁ idaṁ kāyakammaṁ sukhudrayaṁ sukhavipākan’ti, anupadajjeyyāsi tvaṁ, rāhula, evarūpaṁ kāyakammaṁ. </span><span class="translation sv">он является благим…» – то тогда ты можешь продолжать такой телесный поступок. </span></div><p><div class=verse-container id=mn61:11.1><span>Katvāpi te, rāhula, kāyena kammaṁ tadeva te kāyakammaṁ paccavekkhitabbaṁ: </span><span class="translation sv">Также, Рахула, когда ты совершил поступок телом, ты должен рассмотреть этот самый телесный поступок так: </span></div><p><div class=verse-container id=mn61:11.2><span>‘yannu kho ahaṁ idaṁ kāyena kammaṁ akāsiṁ idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sv">«Привёл ли этот поступок, который я совершил телом, к моей болезненности, болезненности других, болезненности обоих? </span></div><p><div class=verse-container id=mn61:11.3><span>akusalaṁ idaṁ kāyakammaṁ dukkhudrayaṁ dukkhavipākan’ti? </span><span class="translation sv">Был ли он неблагим телесным поступком с болезненными последствиями, с болезненными результатами?» </span></div><p><div class=verse-container id=mn61:11.4><span>Sace kho tvaṁ, rāhula, paccavekkhamāno evaṁ jāneyyāsi: </span><span class="translation sv">Если, когда ты рассматриваешь [так], ты знаешь: </span></div><p><div class=verse-container id=mn61:11.5><span>‘yaṁ kho ahaṁ idaṁ kāyena kammaṁ akāsiṁ, idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sv">«Этот поступок, который я совершил телом, привёл к моей болезненности… других… обоих;  </span></div><p><div class=verse-container id=mn61:11.6><span>akusalaṁ idaṁ kāyakammaṁ dukkhudrayaṁ dukkhavipākan’ti, evarūpaṁ te, rāhula, kāyakammaṁ satthari vā viññūsu vā sabrahmacārīsu desetabbaṁ, vivaritabbaṁ, uttānīkātabbaṁ; </span><span class="translation sv">он был неблагим…» – то тогда тебе следует сознаться в таком поступке, раскрыть его, сообщить о нём Учителю или своим мудрым товарищам по святой жизни. </span></div><p><div class=verse-container id=mn61:11.7><span>desetvā vivaritvā uttānīkatvā āyatiṁ saṁvaraṁ āpajjitabbaṁ. </span><span class="translation sv">Сознавшись, раскрыв его, выставив его, тебе следует предпринять сдержанность в будущем. </span></div><p><div class=verse-container id=mn61:11.8><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sv">Но если, когда ты рассматриваешь [так], ты знаешь: </span></div><p><div class=verse-container id=mn61:11.9><span>‘yaṁ kho ahaṁ idaṁ kāyena kammaṁ akāsiṁ idaṁ me kāyakammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sv">«Этот поступок, который я совершил телом, не привёл к моей болезненности… других… обоих; </span></div><p><div class=verse-container id=mn61:11.10><span>kusalaṁ idaṁ kāyakammaṁ sukhudrayaṁ sukhavipākan’ti, teneva tvaṁ, rāhula, pītipāmojjena vihareyyāsi ahorattānusikkhī kusalesu dhammesu. </span><span class="translation sv">он является благим…» – то тогда ты можешь пребывать счастливым и радостным, тренируясь день и ночь в благих состояниях [ума]. </span></div><p><div class=verse-container id=mn61:12.1><span>“Yadeva tvaṁ, rāhula, vācāya kammaṁ kattukāmo ahosi, tadeva te vacīkammaṁ paccavekkhitabbaṁ: </span><span class="translation sv">Рахула, когда ты хочешь совершить поступок речью, ты должен рассмотреть этот самый словесный поступок так: </span></div><p><div class=verse-container id=mn61:12.2><span>‘yannu kho ahaṁ idaṁ vācāya kammaṁ kattukāmo idaṁ me vacīkammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sv">«Приведёт ли этот поступок, который я хочу совершить речью, к моей болезненности, болезненности других, болезненности обоих?… </span></div><p><div class=verse-container id=mn61:12.3><span>akusalaṁ idaṁ vacīkammaṁ dukkhudrayaṁ dukkhavipākan’ti? </span></div><p><div class=verse-container id=mn61:12.4><span>Sace tvaṁ, rāhula, paccavekkhamāno evaṁ jāneyyāsi: </span></div><p><div class=verse-container id=mn61:12.5><span>‘yaṁ kho ahaṁ idaṁ vācāya kammaṁ kattukāmo idaṁ me vacīkammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span></div><p><div class=verse-container id=mn61:12.6><span>akusalaṁ idaṁ vacīkammaṁ dukkhudrayaṁ dukkhavipākan’ti, evarūpaṁ te, rāhula, vācāya kammaṁ sasakkaṁ na karaṇīyaṁ. </span></div><p><div class=verse-container id=mn61:12.7><span>Sace pana tvaṁ, rāhula, paccavekkhamāno evaṁ jāneyyāsi: </span></div><p><div class=verse-container id=mn61:12.8><span>‘yaṁ kho ahaṁ idaṁ vācāya kammaṁ kattukāmo idaṁ me vacīkammaṁ nevattabyābādhāyapi saṁvatteyya, na parabyābādhāyapi saṁvatteyya—</span></div><p><div class=verse-container id=mn61:12.9><span>kusalaṁ idaṁ vacīkammaṁ sukhudrayaṁ sukhavipākan’ti, evarūpaṁ te, rāhula, vācāya kammaṁ karaṇīyaṁ. </span></div><p><div class=verse-container id=mn61:13.1><span>Karontenapi te, rāhula, vācāya kammaṁ tadeva te vacīkammaṁ paccavekkhitabbaṁ: </span></div><p><div class=verse-container id=mn61:13.2><span>‘yannu kho ahaṁ idaṁ vācāya kammaṁ karomi idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span></div><p><div class=verse-container id=mn61:13.3><span>akusalaṁ idaṁ vacīkammaṁ dukkhudrayaṁ dukkhavipākan’ti? </span></div><p><div class=verse-container id=mn61:13.4><span>Sace pana tvaṁ, rāhula, paccavekkhamāno evaṁ jāneyyāsi: </span></div><p><div class=verse-container id=mn61:13.5><span>‘yaṁ kho ahaṁ idaṁ vācāya kammaṁ karomi idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span></div><p><div class=verse-container id=mn61:13.6><span>akusalaṁ idaṁ vacīkammaṁ dukkhudrayaṁ dukkhavipākan’ti, paṭisaṁhareyyāsi tvaṁ, rāhula, evarūpaṁ vacīkammaṁ. </span></div><p><div class=verse-container id=mn61:13.7><span>Sace pana tvaṁ, rāhula, paccavekkhamāno evaṁ jāneyyāsi: </span></div><p><div class=verse-container id=mn61:13.8><span>‘yaṁ kho ahaṁ idaṁ vācāya kammaṁ karomi idaṁ me vacīkammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span></div><p><div class=verse-container id=mn61:13.9><span>kusalaṁ idaṁ vacīkammaṁ sukhudrayaṁ sukhavipākan’ti, anupadajjeyyāsi tvaṁ, rāhula, evarūpaṁ vacīkammaṁ. </span></div><p><div class=verse-container id=mn61:14.1><span>Katvāpi te, rāhula, vācāya kammaṁ tadeva te vacīkammaṁ paccavekkhitabbaṁ: </span></div><p><div class=verse-container id=mn61:14.2><span>‘yannu kho ahaṁ idaṁ vācāya kammaṁ akāsiṁ idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span></div><p><div class=verse-container id=mn61:14.3><span>akusalaṁ idaṁ vacīkammaṁ dukkhudrayaṁ dukkhavipākan’ti? </span></div><p><div class=verse-container id=mn61:14.4><span>Sace kho tvaṁ, rāhula, paccavekkhamāno evaṁ jāneyyāsi: </span><span class="translation sv">Если, когда ты рассматриваешь [так], ты знаешь: </span></div><p><div class=verse-container id=mn61:14.5><span>‘yaṁ kho ahaṁ idaṁ vācāya kammaṁ akāsiṁ idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sv">«Этот поступок, который я совершил речью, привёл к моей болезненности… других… обоих;  </span></div><p><div class=verse-container id=mn61:14.6><span>akusalaṁ idaṁ vacīkammaṁ dukkhudrayaṁ dukkhavipākan’ti, evarūpaṁ te, rāhula, vacīkammaṁ satthari vā viññūsu vā sabrahmacārīsu desetabbaṁ, vivaritabbaṁ, uttānīkattabbaṁ; </span><span class="translation sv">он был неблагим…» – то тогда тебе следует сознаться в таком поступке, раскрыть его, сообщить о нём Учителю или своим мудрым товарищам по святой жизни. </span></div><p><div class=verse-container id=mn61:14.7><span>desetvā vivaritvā uttānīkatvā āyatiṁ saṁvaraṁ āpajjitabbaṁ. </span><span class="translation sv">Сознавшись, раскрыв его, выставив его, тебе следует предпринять сдержанность в будущем. </span></div><p><div class=verse-container id=mn61:14.8><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sv">Но если, когда ты рассматриваешь [так], ты знаешь: </span></div><p><div class=verse-container id=mn61:14.9><span>‘yaṁ kho ahaṁ idaṁ vācāya kammaṁ akāsiṁ idaṁ me vacīkammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sv">«Этот поступок, который я совершил речью, не приведёт к моей болезненности…; </span></div><p><div class=verse-container id=mn61:14.10><span>kusalaṁ idaṁ vacīkammaṁ sukhudrayaṁ sukhavipākan’ti, teneva tvaṁ, rāhula, pītipāmojjena vihareyyāsi ahorattānusikkhī kusalesu dhammesu. </span><span class="translation sv">он является благим…» – то тогда ты можешь пребывать счастливым и радостным, тренируясь день и ночь в благих состояниях [ума]. </span></div><p><div class=verse-container id=mn61:15.1><span>Yadeva tvaṁ, rāhula, manasā kammaṁ kattukāmo ahosi, tadeva te manokammaṁ paccavekkhitabbaṁ: </span><span class="translation sv">Рахула, когда ты хочешь совершить поступок умом, ты должен рассмотреть этот самый умственный поступок так: </span></div><p><div class=verse-container id=mn61:15.2><span>‘yannu kho ahaṁ idaṁ manasā kammaṁ kattukāmo idaṁ me manokammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sv">«Приведёт ли этот поступок, который я хочу совершить умом, к моей болезненности, болезненности других, болезненности обоих?… </span></div><p><div class=verse-container id=mn61:15.3><span>akusalaṁ idaṁ manokammaṁ dukkhudrayaṁ dukkhavipākan’ti? </span></div><p><div class=verse-container id=mn61:15.4><span>Sace tvaṁ, rāhula, paccavekkhamāno evaṁ jāneyyāsi: </span></div><p><div class=verse-container id=mn61:15.5><span>‘yaṁ kho ahaṁ idaṁ manasā kammaṁ kattukāmo idaṁ me manokammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span></div><p><div class=verse-container id=mn61:15.6><span>akusalaṁ idaṁ manokammaṁ dukkhudrayaṁ dukkhavipākan’ti, evarūpaṁ te, rāhula, manasā kammaṁ sasakkaṁ na karaṇīyaṁ. </span></div><p><div class=verse-container id=mn61:15.7><span>Sace pana tvaṁ, rāhula, paccavekkhamāno evaṁ jāneyyāsi: </span></div><p><div class=verse-container id=mn61:15.8><span>‘yaṁ kho ahaṁ idaṁ manasā kammaṁ kattukāmo idaṁ me manokammaṁ nevattabyābādhāyapi saṁvatteyya, na parabyābādhāyapi saṁvatteyya, na ubhayabyābādhāyapi saṁvatteyya—</span></div><p><div class=verse-container id=mn61:15.9><span>kusalaṁ idaṁ manokammaṁ sukhudrayaṁ sukhavipākan’ti, evarūpaṁ te, rāhula, manasā kammaṁ karaṇīyaṁ. </span></div><p><div class=verse-container id=mn61:16.1><span>Karontenapi te, rāhula, manasā kammaṁ tadeva te manokammaṁ paccavekkhitabbaṁ: </span></div><p><div class=verse-container id=mn61:16.2><span>‘yannu kho ahaṁ idaṁ manasā kammaṁ karomi idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span></div><p><div class=verse-container id=mn61:16.3><span>akusalaṁ idaṁ manokammaṁ dukkhudrayaṁ dukkhavipākan’ti? </span></div><p><div class=verse-container id=mn61:16.4><span>Sace pana tvaṁ, rāhula, paccavekkhamāno evaṁ jāneyyāsi: </span></div><p><div class=verse-container id=mn61:16.5><span>‘yaṁ kho ahaṁ idaṁ manasā kammaṁ karomi idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span></div><p><div class=verse-container id=mn61:16.6><span>akusalaṁ idaṁ manokammaṁ dukkhudrayaṁ dukkhavipākan’ti, paṭisaṁhareyyāsi tvaṁ, rāhula, evarūpaṁ manokammaṁ. </span></div><p><div class=verse-container id=mn61:16.7><span>Sace pana tvaṁ, rāhula, paccavekkhamāno evaṁ jāneyyāsi: </span></div><p><div class=verse-container id=mn61:16.8><span>‘yaṁ kho ahaṁ idaṁ manasā kammaṁ karomi idaṁ me manokammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span></div><p><div class=verse-container id=mn61:16.9><span>kusalaṁ idaṁ manokammaṁ sukhudrayaṁ sukhavipākan’ti, anupadajjeyyāsi tvaṁ, rāhula, evarūpaṁ manokammaṁ. </span></div><p><div class=verse-container id=mn61:17.1><span>Katvāpi te, rāhula, manasā kammaṁ tadeva te manokammaṁ paccavekkhitabbaṁ: </span></div><p><div class=verse-container id=mn61:17.2><span>‘yannu kho ahaṁ idaṁ manasā kammaṁ akāsiṁ idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span></div><p><div class=verse-container id=mn61:17.3><span>akusalaṁ idaṁ manokammaṁ dukkhudrayaṁ dukkhavipākan’ti? </span></div><p><div class=verse-container id=mn61:17.4><span>Sace kho tvaṁ, rāhula, paccavekkhamāno evaṁ jāneyyāsi: </span><span class="translation sv">Если, когда ты рассматриваешь [так], ты знаешь: </span></div><p><div class=verse-container id=mn61:17.5><span>‘yaṁ kho ahaṁ idaṁ manasā kammaṁ akāsiṁ idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sv">«Этот поступок, который я совершил умом, привёл к моей болезненности… других… обоих; </span></div><p><div class=verse-container id=mn61:17.6><span>akusalaṁ idaṁ manokammaṁ dukkhudrayaṁ dukkhavipākan’ti, evarūpaṁ pana te, rāhula, manokammaṁ aṭṭīyitabbaṁ harāyitabbaṁ jigucchitabbaṁ; </span><span class="translation sv">он был неблагим…» – то тогда тебе следует испытать отторжение, унижение, отвращение в отношении этого умственного поступка. </span></div><p><div class=verse-container id=mn61:17.7><span>aṭṭīyitvā harāyitvā jigucchitvā āyatiṁ saṁvaraṁ āpajjitabbaṁ. </span><span class="translation sv">Испытав в отношении этого умственного поступка отторжение, унижение, отвращение, тебе следует предпринять сдержанность в будущем. </span></div><p><div class=verse-container id=mn61:17.8><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sv">Но если, когда ты рассматриваешь [так], ты знаешь: </span></div><p><div class=verse-container id=mn61:17.9><span>‘yaṁ kho ahaṁ idaṁ manasā kammaṁ akāsiṁ idaṁ me manokammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sv">«Этот поступок, который я совершил умом, не приведёл к моей болезненности…; </span></div><p><div class=verse-container id=mn61:17.10><span>kusalaṁ idaṁ manokammaṁ sukhudrayaṁ sukhavipākan’ti, teneva tvaṁ, rāhula, pītipāmojjena vihareyyāsi ahorattānusikkhī kusalesu dhammesu. </span><span class="translation sv">он является благим…» – то тогда ты можешь пребывать счастливым и радостным, тренируясь день и ночь в благих состояниях [ума]. </span></div><p><div class=verse-container id=mn61:18.1><span>Ye hi keci, rāhula, atītamaddhānaṁ samaṇā vā brāhmaṇā vā kāyakammaṁ parisodhesuṁ, vacīkammaṁ parisodhesuṁ, manokammaṁ parisodhesuṁ, sabbe te evamevaṁ paccavekkhitvā paccavekkhitvā kāyakammaṁ parisodhesuṁ, paccavekkhitvā paccavekkhitvā vacīkammaṁ parisodhesuṁ, paccavekkhitvā paccavekkhitvā manokammaṁ parisodhesuṁ. </span><span class="translation sv">Рахула, любые жрецы и отшельники в прошлом, в настоящем и будущем которые очищали свои телесные поступки, свои словесные поступки, свои умственные поступки, – все они делали так посредством неоднократного рассмотрения подобным образом. </span></div><p><div class=verse-container id=mn61:18.2><span>Yepi hi keci, rāhula, anāgatamaddhānaṁ samaṇā vā brāhmaṇā vā kāyakammaṁ parisodhessanti, vacīkammaṁ parisodhessanti, manokammaṁ parisodhessanti, sabbe te evamevaṁ paccavekkhitvā paccavekkhitvā kāyakammaṁ parisodhessanti, paccavekkhitvā paccavekkhitvā vacīkammaṁ parisodhessanti, paccavekkhitvā paccavekkhitvā manokammaṁ parisodhessan”ti. </span></div><p><div class=verse-container id=mn61:18.3><span>Yepi hi keci, rāhula, etarahi samaṇā vā brāhmaṇā vā kāyakammaṁ parisodhenti, vacīkammaṁ parisodhenti, manokammaṁ parisodhenti, sabbe te evamevaṁ paccavekkhitvā paccavekkhitvā kāyakammaṁ parisodhenti, paccavekkhitvā paccavekkhitvā vacīkammaṁ parisodhenti, paccavekkhitvā paccavekkhitvā manokammaṁ parisodhenti. </span></div><p><div class=verse-container id=mn61:18.4><span>Tasmātiha, rāhula, ‘paccavekkhitvā paccavekkhitvā kāyakammaṁ parisodhessāmi, paccavekkhitvā paccavekkhitvā vacīkammaṁ parisodhessāmi, paccavekkhitvā paccavekkhitvā manokammaṁ parisodhessāmī’ti—</span><span class="translation sv">Поэтому, Рахула, вот как вы должны тренироваться: «Мы будем очищать наши телесные поступки, наши словесные поступки, наши умственные поступки посредством неоднократного рассмотрения подобным образом». </span></div><p><div class=verse-container id=mn61:18.5><span>evañhi te, rāhula, sikkhitabban”ti. </span></div><p><div class=verse-container id=mn61:18.6><span>Idamavoca bhagavā. </span><span class="translation sv">Так сказал Благословенный. </span></div><p><div class=verse-container id=mn61:18.7><span>Attamano āyasmā rāhulo bhagavato bhāsitaṁ abhinandīti. </span><span class="translation sv">Достопочтенный Рахула был доволен и восхитился словами Благословенного. </span></div><p><div class=verse-container id=mn61:18.8><span>Ambalaṭṭhikarāhulovādasuttaṁ niṭṭhitaṁ paṭhamaṁ. </span></div><div class=flex-between><a href=/canon/ru/pli/ms/sutta/mn/mn0060.html>Previous</a><a href=/canon/ru/pli/ms/sutta/mn/mn0062.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>