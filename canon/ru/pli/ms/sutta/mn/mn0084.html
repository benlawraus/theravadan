<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=ru> Search </a></ul></nav><nav aria-label=breadcrumb class=container><ul><li><a href=/canon/ru/pli.html> Pali </a><li><a href=/canon/ru/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/ru/pli/ms/sutta.html> Suttapiṭaka </a><li><a href=/canon/ru/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0084.html>Deutsch</a> , <a href=/canon/en/pli/ms/sutta/mn/mn0084.html>English</a><p>From: <span class=sv> SV theravada.ru </span><div class=flex-between><a href=/canon/ru/pli/ms/sutta/mn/mn0083.html>Previous</a><a href=/canon/ru/pli/ms/sutta/mn/mn0085.html>Next</a></div><p id=mn84:0.1><span class=root>Majjhima Nikāya 84 </span><br> <span class=sv>Мадджхима Никая 84 </span><br><p id=mn84:0.2><span class="root big-bold">Madhurasutta </span><br> <span class=sv>В Мадхуре </span><br><p id=mn84:1.1><span class=root>Evaṁ me sutaṁ—</span><br> <span class=sv>Так я слышал. </span><br><p id=mn84:1.2><span class=root>ekaṁ samayaṁ āyasmā mahākaccāno madhurāyaṁ viharati gundāvane. </span><br> <span class=sv>Однажды достопочтенный Махакаччана проживал в Мадхуре, в роще Чунды. </span><br><p id=mn84:2.1><span class=root>Assosi kho rājā mādhuro avantiputto: </span><br> <span class=sv>И царь Авантипутта из Мадхуры услышал: </span><br><p id=mn84:2.2><span class=root>“samaṇo khalu, bho, kaccāno madhurāyaṁ viharati gundāvane. </span><br> <span class=sv>«Отшельник Каччана проживает в Мадхуре в Роще Чунды. </span><br><p id=mn84:2.3><span class=root>Taṁ kho pana bhavantaṁ kaccānaṁ evaṁ kalyāṇo kittisaddo abbhuggato: </span><br> <span class=sv>И об этом господине Каччане распространилась такая славная молва: </span><br><p id=mn84:2.4><span class=root>‘paṇḍito viyatto medhāvī bahussuto cittakathī kalyāṇapaṭibhāno vuddho ceva arahā ca’. </span><br> <span class=sv>«Он мудрый, умный, здравомыслящий, учёный, чётко выражает свои мысли, проницательный. Он стар и он арахант. </span><br><p id=mn84:2.5><span class=root>Sādhu kho pana tathārūpānaṁ arahataṁ dassanaṁ hotī”ti. </span><br> <span class=sv>Хорошо было бы увидеть таких арахантов». </span><br><p id=mn84:3.1><span class=root>Atha kho rājā mādhuro avantiputto bhadrāni bhadrāni yānāni yojāpetvā bhadraṁ yānaṁ abhiruhitvā bhadrehi bhadrehi yānehi madhurāya niyyāsi mahaccarājānubhāvena āyasmantaṁ mahākaccānaṁ dassanāya. </span><br> <span class=sv>И тогда царь Авантипутта из Мадхуры приказал снарядить несколько царских колесниц, Взошёл на царскую колесницу и выехал из Мадхуры со всем царским великолепием, чтобы повидать достопочтенного Махакаччану. </span><br><p id=mn84:3.2><span class=root>Yāvatikā yānassa bhūmi yānena gantvā yānā paccorohitvā pattikova yenāyasmā mahākaccāno tenupasaṅkami; upasaṅkamitvā āyasmatā mahākaccānena saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho rājā mādhuro avantiputto āyasmantaṁ mahākaccānaṁ etadavoca: </span><br> <span class=sv>Он ехал, пока дорога была проходимой для колесниц, затем спешился и пошёл пешком к достопочтенному Махакаччане. Он обменялся с ним приветствиями, после обмена вежливыми приветствиями и любезностями он сел рядом и сказал: </span><br><p id=mn84:4.1><span class=root>“brāhmaṇā, bho kaccāna, evamāhaṁsu: </span><br> <span class=sv>«Господин Каччана, брахманы говорят так: </span><br><p id=mn84:4.2><span class=root>‘brāhmaṇova seṭṭho vaṇṇo, hīno añño vaṇṇo; </span><br> <span class=sv>«Брахманы – высшая варна, а те, кто из других варн, – те ниже. </span><br><p id=mn84:4.3><span class=root>brāhmaṇova sukko vaṇṇo, kaṇho añño vaṇṇo; </span><br> <span class=sv>Брахманы – светлейшая варна, а те, кто из других варн, – те тёмные. </span><br><p id=mn84:4.4><span class=root>brāhmaṇāva sujjhanti, no abrāhmaṇā; </span><br> <span class=sv>Только брахманы чисты, а не не-брахманы. </span><br><p id=mn84:4.5><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. </span><br> <span class=sv>Только брахманы – сыновья Брахмы, отпрыски Брахмы, рождённые из его рта, рождённые из Брахмы, созданные Брахмой, наследники Брахмы». </span><br><p id=mn84:4.6><span class=root>Idha bhavaṁ kaccāno kimakkhāyī”ti? </span><br> <span class=sv>Что господин Каччана скажет на это?» </span><br><p id=mn84:5.1><span class=root>“Ghosoyeva kho eso, mahārāja, lokasmiṁ: </span><br> <span class=sv>«Так просто лишь говорят в мире, великий царь: «Брахманы – высшая варна… наследники Брахмы». </span><br><p id=mn84:5.2><span class=root>‘brāhmaṇova seṭṭho vaṇṇo, hīno añño vaṇṇo; </span><br><p id=mn84:5.3><span class=root>brāhmaṇova sukko vaṇṇo, kaṇho añño vaṇṇo; </span><br><p id=mn84:5.4><span class=root>brāhmaṇāva sujjhanti, no abrāhmaṇā; </span><br><p id=mn84:5.5><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. </span><br><p id=mn84:5.6><span class=root>Tadamināpetaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sv>И есть способ понять почему это утверждение брахманов – это просто лишь то, как говорят в мире. </span><br><p id=mn84:5.7><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn84:5.8><span class=root>brahmadāyādā’ti. </span><br><p id=mn84:5.9><span class=root>Taṁ kiṁ maññasi, mahārāja, </span><br> <span class=sv>Как ты считаешь, великий царь? </span><br><p id=mn84:5.10><span class=root>khattiyassa cepi ijjheyya dhanena vā dhaññena vā rajatena vā jātarūpena vā khattiyopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sv>Если человек [из варны] знати возрастает в богатстве, зерне, серебре, или золоте, будут ли такие из [варны] знати, которые будут вставать перед ним и уходить [только] после него, которые будут охотно прислуживать ему, которые будут искать способа угодить ему, говорить с ним мягко, и будут ли другие, кто будет делать также, из [варн] брахманов, торговцев, рабочих?» </span><br><p id=mn84:5.11><span class=root>brāhmaṇopissāssa … </span><br><p id=mn84:5.12><span class=root>vessopissāssa … </span><br><p id=mn84:5.13><span class=root>suddopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti? </span><br><p id=mn84:5.14><span class=root>“Khattiyassa cepi, bho kaccāna, ijjheyya dhanena vā dhaññena vā rajatena vā jātarūpena vā khattiyopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sv>«Будут, господин Каччана». </span><br><p id=mn84:5.15><span class=root>brāhmaṇopissāssa … </span><br><p id=mn84:5.16><span class=root>vessopissāssa … </span><br><p id=mn84:5.17><span class=root>suddopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti. </span><br><p id=mn84:5.18><span class=root>“Taṁ kiṁ maññasi, mahārāja, </span><br> <span class=sv>«Как ты считаешь, великий царь? </span><br><p id=mn84:5.19><span class=root>brāhmaṇassa cepi ijjheyya dhanena vā dhaññena vā rajatena vā jātarūpena vā brāhmaṇopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sv>Если брахман возрастает в богатстве, зерне, серебре, или золоте... </span><br><p id=mn84:5.20><span class=root>vessopissāssa … </span><br><p id=mn84:5.21><span class=root>suddopissāssa … </span><br><p id=mn84:5.22><span class=root>khattiyopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti? </span><br><p id=mn84:5.23><span class=root>“Brāhmaṇassa cepi, bho kaccāna, ijjheyya dhanena vā dhaññena vā rajatena vā jātarūpena vā brāhmaṇopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br><p id=mn84:5.24><span class=root>vessopissāssa … </span><br><p id=mn84:5.25><span class=root>suddopissāssa … </span><br><p id=mn84:5.26><span class=root>khattiyopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti. </span><br><p id=mn84:5.27><span class=root>“Taṁ kiṁ maññasi, mahārāja, vessassa cepi ijjheyya dhanena vā dhaññena vā rajatena vā jātarūpena vā vessopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sv>торговец... </span><br><p id=mn84:5.28><span class=root>suddopissāssa … </span><br><p id=mn84:5.29><span class=root>khattiyopissāssa … </span><br><p id=mn84:5.30><span class=root>brāhmaṇopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti? </span><br><p id=mn84:5.31><span class=root>“Vessassa cepi, bho kaccāna, ijjheyya dhanena vā dhaññena vā rajatena vā jātarūpena vā vessopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br><p id=mn84:5.32><span class=root>suddopissāssa … </span><br><p id=mn84:5.33><span class=root>khattiyopissāssa … </span><br><p id=mn84:5.34><span class=root>brāhmaṇopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti. </span><br><p id=mn84:5.35><span class=root>“Taṁ kiṁ maññasi, mahārāja, suddassa cepi ijjheyya dhanena vā dhaññena vā rajatena vā jātarūpena vā suddopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sv>Если рабочий возрастает в богатстве, зерне, серебре, или золоте, будут ли такие из рабочих, которые будут вставать… будут ли другие, кто будет делать также, из [варн] знати, брахманов, торговцев?» </span><br><p id=mn84:5.36><span class=root>khattiyopissāssa … </span><br><p id=mn84:5.37><span class=root>brāhmaṇopissāssa … </span><br><p id=mn84:5.38><span class=root>vessopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti? </span><br><p id=mn84:5.39><span class=root>“Suddassa cepi, bho kaccāna, ijjheyya dhanena vā dhaññena vā rajatena vā jātarūpena vā suddopissāssa pubbuṭṭhāyī pacchānipātī kiṅkārapaṭissāvī manāpacārī piyavādīti … </span><br> <span class=sv>«Будут, господин Каччана». </span><br><p id=mn84:5.40><span class=root>khattiyopissāssa … </span><br><p id=mn84:5.41><span class=root>brāhmaṇopissāssa … </span><br><p id=mn84:5.42><span class=root>vessopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti. </span><br><p id=mn84:5.43><span class=root>“Taṁ kiṁ maññasi, mahārāja, </span><br> <span class=sv>«Как ты считаешь, великий царь? </span><br><p id=mn84:5.44><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sv>Если это так, то эти четыре варны одинаковы, или же нет, </span><br><p id=mn84:5.45><span class=root>Kathaṁ vā te ettha hotī”ti? </span><br> <span class=sv>или как ты считаешь в этом случае?» </span><br><p id=mn84:5.46><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sv>«Вне сомнений это так, господин Каччана, что эти четыре варны одинаковы: </span><br><p id=mn84:5.47><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sv>нет [в этом случае] разницы между ними вовсе, как я вижу». </span><br><p id=mn84:5.48><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sv>«Таков, великий царь, способ понять почему это утверждение брахманов – это просто лишь то, как говорят в мире. </span><br><p id=mn84:5.49><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn84:5.50><span class=root>brahmadāyādā’ti. </span><br><p id=mn84:6.1><span class=root>Taṁ kiṁ maññasi, mahārāja, </span><br> <span class=sv>Как ты считаешь, великий царь? </span><br><p id=mn84:6.2><span class=root>idhassa khattiyo pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya no vā? </span><br> <span class=sv>Представь, как если бы человек из [варны] знати убивал бы живых существ, брал то, что не дано, пускался в неблагое поведение в чувственных удовольствиях, лгал, говорил злонамеренно, говорил грубо, пустословил, был бы алчным, имел недоброжелательный ум, придерживался неправильных воззрений. С распадом тела, после смерти, он переродился бы в состоянии лишений, в несчастливом уделе, в погибели, даже в аду, или же нет, </span><br><p id=mn84:6.3><span class=root>Kathaṁ vā te ettha hotī”ti? </span><br> <span class=sv>или как ты считаешь в этом случае?» </span><br><p id=mn84:6.4><span class=root>“Khattiyopi hi, bho kaccāna, pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sv>«Если бы человек [из варны] знати был таков, господин Каччана, он бы переродился в состоянии лишений… в аду. </span><br><p id=mn84:6.5><span class=root>Evaṁ me ettha hoti, evañca pana me etaṁ arahataṁ sutan”ti. </span><br> <span class=sv>Вот как я считаю в этом случае, и так я слышал от арахантов». </span><br><p id=mn84:6.6><span class=root>“Sādhu sādhu, mahārāja. </span><br> <span class=sv>«Хорошо, хорошо, великий царь! </span><br><p id=mn84:6.7><span class=root>Sādhu kho te etaṁ, mahārāja, evaṁ hoti, sādhu ca pana te etaṁ arahataṁ sutaṁ. </span><br> <span class=sv>То, как ты думаешь, великий царь, является благим, и то, что ты слышал от арахантов, является благим. </span><br><p id=mn84:6.8><span class=root>Taṁ kiṁ maññasi, mahārāja, </span><br> <span class=sv>Как ты считаешь, великий царь? </span><br><p id=mn84:6.9><span class=root>idhassa brāhmaṇo …pe… </span><br> <span class=sv>Представь, как если бы брахман… </span><br><p id=mn84:6.10><span class=root>idhassa vesso …pe… </span><br> <span class=sv>торговец... </span><br><p id=mn84:6.11><span class=root>idhassa suddo pāṇātipātī adinnādāyī …pe… micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya no vā? </span><br> <span class=sv>рабочий убивал бы живых существ… придерживался неправильных воззрений. С распадом тела, после смерти, он переродился бы в состоянии лишений, в несчастливом уделе, в погибели, даже в аду, или же нет, </span><br><p id=mn84:6.12><span class=root>Kathaṁ vā te ettha hotī”ti? </span><br> <span class=sv>или как ты считаешь в этом случае?» </span><br><p id=mn84:6.13><span class=root>“Suddopi hi, bho kaccāna, pāṇātipātī adinnādāyī …pe… micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sv>«Если бы брахман… торговец… рабочий был таков, господин Каччана, он бы переродился в состоянии лишений… в аду. </span><br><p id=mn84:6.14><span class=root>Evaṁ me ettha hoti, evañca pana me etaṁ arahataṁ sutan”ti. </span><br> <span class=sv>Вот как я считаю в этом случае, и так я слышал от арахантов». </span><br><p id=mn84:6.15><span class=root>“Sādhu sādhu, mahārāja. </span><br> <span class=sv>«Хорошо, хорошо, великий царь! </span><br><p id=mn84:6.16><span class=root>Sādhu kho te etaṁ, mahārāja, evaṁ hoti, sādhu ca pana te etaṁ arahataṁ sutaṁ. </span><br> <span class=sv>То, как ты думаешь, великий царь, является благим, и то, что ты слышал от арахантов, является благим. </span><br><p id=mn84:6.17><span class=root>Taṁ kiṁ maññasi, mahārāja, </span><br> <span class=sv>Как ты считаешь, великий царь? </span><br><p id=mn84:6.18><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sv>Если это так, то эти четыре варны одинаковы, или же нет, </span><br><p id=mn84:6.19><span class=root>Kathaṁ vā te ettha hotī”ti? </span><br> <span class=sv>или как ты считаешь в этом случае?» </span><br><p id=mn84:6.20><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sv>«Вне сомнений это так, господин Каччана, что эти четыре варны одинаковы: </span><br><p id=mn84:6.21><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sv>нет [в этом случае] разницы между ними вовсе, как я вижу». </span><br><p id=mn84:6.22><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sv>«Таков, великий царь, способ понять почему это утверждение брахманов – это просто лишь то, как говорят в мире. </span><br><p id=mn84:6.23><span class=root>‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti. </span><br><p id=mn84:7.1><span class=root>“Taṁ kiṁ maññasi, mahārāja, </span><br> <span class=sv>Как ты считаешь, великий царь? </span><br><p id=mn84:7.2><span class=root>idhassa khattiyo pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu abyāpannacitto sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya no vā? </span><br> <span class=sv>Представь, как если бы человек из [варны] знати воздерживался бы от убийства живых существ, от взятия того, что не было дано, от неблагого поведения в чувственных удовольствиях, от лжи… от злонамеренных слов… от грубых слов… от пустой болтовни… был бы неалчным, имел бы ум без недоброжелательности, придерживался бы правильных воззрений. С распадом тела, после смерти, он бы переродился в счастливом уделе, даже в небесном мире, </span><br><p id=mn84:7.3><span class=root>Kathaṁ vā te ettha hotī”ti? </span><br> <span class=sv>или как ты считаешь в этом случае?» </span><br><p id=mn84:7.4><span class=root>“Khattiyopi hi, bho kaccāna, pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu abyāpannacitto sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya. </span><br> <span class=sv>«Если бы человек [из варны] знати был таков, господин Каччана, он бы переродился в счастливом уделе, даже в небесном мире. </span><br><p id=mn84:7.5><span class=root>Evaṁ me ettha hoti, evañca pana me etaṁ arahataṁ sutan”ti. </span><br> <span class=sv>Вот как я считаю в этом случае, и так я слышал от арахантов». </span><br><p id=mn84:7.6><span class=root>“Sādhu sādhu, mahārāja. </span><br> <span class=sv>«Хорошо, хорошо, великий царь! </span><br><p id=mn84:7.7><span class=root>Sādhu kho te etaṁ, mahārāja, evaṁ hoti, sādhu ca pana te etaṁ arahataṁ sutaṁ. </span><br> <span class=sv>То, как ты думаешь, великий царь, является благим, и то, что ты слышал от арахантов, является благим. </span><br><p id=mn84:7.8><span class=root>Taṁ kiṁ maññasi, mahārāja, </span><br> <span class=sv>Как ты считаешь, великий царь? </span><br><p id=mn84:7.9><span class=root>idhassa brāhmaṇo, idhassa vesso, idhassa suddo pāṇātipātā paṭivirato adinnādānā paṭivirato …pe… sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya no vā? </span><br> <span class=sv>Представь, как если бы брахман… торговец… рабочий воздерживался бы от убийства живых существ, от взятия того, что не было дано, от неблагого поведения в чувственных удовольствиях, от лжи… от злонамеренных слов… от грубых слов… от пустой болтовни… был бы неалчным, имел бы ум без недоброжелательности, придерживался бы правильных воззрений. С распадом тела, после смерти, он бы переродился в счастливом уделе, даже в небесном мире, </span><br><p id=mn84:7.10><span class=root>Kathaṁ vā te ettha hotī”ti? </span><br> <span class=sv>или как ты считаешь в этом случае?» </span><br><p id=mn84:7.11><span class=root>“Suddopi hi, bho kaccāna, pāṇātipātā paṭivirato, adinnādānā paṭivirato …pe… sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya. </span><br> <span class=sv>«Если бы брахман… торговец… рабочий был таков, господин Каччана, он бы переродился в счастливом уделе, даже в небесном мире. </span><br><p id=mn84:7.12><span class=root>Evaṁ me ettha hoti, evañca pana me etaṁ arahataṁ sutan”ti. </span><br> <span class=sv>Вот как я считаю в этом случае, и так я слышал от арахантов». </span><br><p id=mn84:7.13><span class=root>“Sādhu sādhu, mahārāja. </span><br> <span class=sv>«Хорошо, хорошо, великий царь! </span><br><p id=mn84:7.14><span class=root>Sādhu kho te etaṁ, mahārāja, evaṁ hoti, sādhu ca pana te etaṁ arahataṁ sutaṁ. </span><br> <span class=sv>То, как ты думаешь, великий царь, является благим, и то, что ты слышал от арахантов, является благим. </span><br><p id=mn84:7.15><span class=root>Taṁ kiṁ maññasi, mahārāja, </span><br> <span class=sv>Как ты считаешь, великий царь? </span><br><p id=mn84:7.16><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sv>Если это так, то эти четыре варны одинаковы, или же нет, </span><br><p id=mn84:7.17><span class=root>Kathaṁ vā te ettha hotī”ti? </span><br> <span class=sv>или как ты считаешь в этом случае?» </span><br><p id=mn84:7.18><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sv>«Вне сомнений это так, господин Каччана, что эти четыре варны одинаковы: </span><br><p id=mn84:7.19><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sv>нет [в этом случае] разницы между ними вовсе, как я вижу». </span><br><p id=mn84:7.20><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sv>«Таков, великий царь, способ понять почему это утверждение брахманов – это просто лишь то, как говорят в мире. </span><br><p id=mn84:7.21><span class=root>‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti. </span><br><p id=mn84:8.1><span class=root>“Taṁ kiṁ maññasi, mahārāja, </span><br> <span class=sv>Как ты считаешь, великий царь? </span><br><p id=mn84:8.2><span class=root>idha khattiyo sandhiṁ vā chindeyya, nillopaṁ vā hareyya, ekāgārikaṁ vā kareyya, paripanthe vā tiṭṭheyya, paradāraṁ vā gaccheyya, tañce te purisā gahetvā dasseyyuṁ: </span><br> <span class=sv>Представь, как если бы человек из [варны] знати врывался бы в дома, расхищал имущество, совершал кражу, совершал разбой на дорогах, соблазнял чужую жену, И если бы пришли твои люди, арестовали бы его и выдвинули обвинение, сказав: </span><br><p id=mn84:8.3><span class=root>‘ayaṁ te, deva, coro āgucārī. </span><br> <span class=sv>«Ваше величество, это обвиняемый. </span><br><p id=mn84:8.4><span class=root>Imassa yaṁ icchasi taṁ daṇḍaṁ paṇehī’ti. </span><br> <span class=sv>Наложите на него такое наказание, какое пожелаете» – </span><br><p id=mn84:8.5><span class=root>Kinti naṁ kareyyāsī”ti? </span><br> <span class=sv>То как бы ты с ним поступил?» </span><br><p id=mn84:8.6><span class=root>“Ghāteyyāma vā, bho kaccāna, jāpeyyāma vā pabbājeyyāma vā yathāpaccayaṁ vā kareyyāma. </span><br> <span class=sv>«Мы бы казнили его, господин Каччана, или же взыскали с него, или же сослали его, или же сделали с ним то, чего он заслуживает. </span><br><p id=mn84:8.7><span class=root>Taṁ kissa hetu? </span><br> <span class=sv>И почему? </span><br><p id=mn84:8.8><span class=root>Yā hissa, bho kaccāna, pubbe ‘khattiyo’ti samaññā sāssa antarahitā; corotveva saṅkhyaṁ gacchatī”ti. </span><br> <span class=sv>Потому что он утратил свой статус знатного, и считается просто грабителем». </span><br><p id=mn84:8.9><span class=root>“Taṁ kiṁ maññasi, mahārāja, </span><br> <span class=sv>«Как ты считаешь, великий царь? </span><br><p id=mn84:8.10><span class=root>idha brāhmaṇo, idha vesso, idha suddo sandhiṁ vā chindeyya, nillopaṁ vā hareyya, ekāgārikaṁ vā kareyya, paripanthe vā tiṭṭheyya, paradāraṁ vā gaccheyya, tañce te purisā gahetvā dasseyyuṁ: </span><br> <span class=sv>Представь, как если бы брахман… торговец… рабочий врывался бы в дома, расхищал имущество, совершал кражу, совершал разбой на дорогах, соблазнял чужую жену. И если бы пришли твои люди, арестовали бы его и выдвинули обвинение, сказав: </span><br><p id=mn84:8.11><span class=root>‘ayaṁ te, deva, coro āgucārī. </span><br> <span class=sv>«Ваше величество, это обвиняемый. </span><br><p id=mn84:8.12><span class=root>Imassa yaṁ icchasi taṁ daṇḍaṁ paṇehī’ti. </span><br> <span class=sv>Наложите на него такое наказание, какое пожелаете» – </span><br><p id=mn84:8.13><span class=root>Kinti naṁ kareyyāsī”ti? </span><br> <span class=sv>То как бы ты с ним поступил?» </span><br><p id=mn84:8.14><span class=root>“Ghāteyyāma vā, bho kaccāna, jāpeyyāma vā pabbājeyyāma vā yathāpaccayaṁ vā kareyyāma. </span><br> <span class=sv>«Мы бы казнили его, господин Каччана, или же взыскали с него, или же сослали его, или же сделали с ним то, чего он заслуживает. </span><br><p id=mn84:8.15><span class=root>Taṁ kissa hetu? </span><br> <span class=sv>И почему? </span><br><p id=mn84:8.16><span class=root>Yā hissa, bho kaccāna, pubbe ‘suddo’ti samaññā sāssa antarahitā; corotveva saṅkhyaṁ gacchatī”ti. </span><br> <span class=sv>Потому что он утратил свой статус брахмана… торговца… рабочего, и считается просто грабителем». </span><br><p id=mn84:8.17><span class=root>“Taṁ kiṁ maññasi, mahārāja, </span><br> <span class=sv>«Как ты считаешь, великий царь? </span><br><p id=mn84:8.18><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sv>Если это так, то эти четыре варны одинаковы, или же нет, </span><br><p id=mn84:8.19><span class=root>Kathaṁ vā te ettha hotī”ti? </span><br> <span class=sv>или как ты считаешь в этом случае?» </span><br><p id=mn84:8.20><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sv>«Вне сомнений это так, господин Каччана, что эти четыре варны одинаковы: </span><br><p id=mn84:8.21><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sv>нет [в этом случае] разницы между ними вовсе, как я вижу». </span><br><p id=mn84:8.22><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sv>«Таков, великий царь, способ понять почему это утверждение брахманов – это просто лишь то, как говорят в мире. </span><br><p id=mn84:8.23><span class=root>‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti. </span><br><p id=mn84:9.1><span class=root>“Taṁ kiṁ maññasi, mahārāja, </span><br> <span class=sv>Как ты считаешь, великий царь? </span><br><p id=mn84:9.2><span class=root>idha khattiyo kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajito assa virato pāṇātipātā, virato adinnādānā, virato musāvādā, rattūparato, ekabhattiko, brahmacārī, sīlavā, kalyāṇadhammo. </span><br> <span class=sv>Представь, как если бы человек из [варны] знати обрил бы волосы и бороду, надел жёлтые одежды, оставил жизнь домохозяйскую ради жизни бездомной. Он воздерживался бы от убийства живых существ, от взятия того, что не дано, от лжи. Воздерживаясь от принятия пищи ночью, он бы ел только один раз в день, соблюдал целомудрие, был бы нравственным, с благим характером. </span><br><p id=mn84:9.3><span class=root>Kinti naṁ kareyyāsī”ti? </span><br> <span class=sv>Как бы ты с ним обращался?» </span><br><p id=mn84:9.4><span class=root>“Abhivādeyyāma vā, bho kaccāna, paccuṭṭheyyāma vā āsanena vā nimanteyyāma abhinimanteyyāma vā naṁ cīvarapiṇḍapātasenāsanagilānappaccayabhesajjaparikkhārehi dhammikaṁ vā assa rakkhāvaraṇaguttiṁ saṁvidaheyyāma. </span><br> <span class=sv>«Мы бы кланялись ему, господин Каччана, или же мы вставали бы перед ним, или же приглашали его присесть; Или же мы предлагали бы ему принять одеяния, еду, жилища, необходимые для лечения вещи: Или же мы организовали бы для него законную охрану, защиту, покровительство. </span><br><p id=mn84:9.5><span class=root>Taṁ kissa hetu? </span><br> <span class=sv>И почему? </span><br><p id=mn84:9.6><span class=root>Yā hissa, bho kaccāna, pubbe ‘khattiyo’ti samaññā sāssa antarahitā; samaṇotveva saṅkhyaṁ gacchatī”ti. </span><br> <span class=sv>Потому что он утратил свой статус знатного и считается просто отшельником». </span><br><p id=mn84:9.7><span class=root>“Taṁ kiṁ maññasi, mahārāja, </span><br> <span class=sv>«Как ты считаешь, великий царь? </span><br><p id=mn84:9.8><span class=root>idha brāhmaṇo, idha vesso, idha suddo kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajito assa virato pāṇātipātā, virato adinnādānā virato musāvādā, rattūparato, ekabhattiko, brahmacārī, sīlavā, kalyāṇadhammo. </span><br> <span class=sv>Представь, как если бы брахман… торговец… рабочий обрил бы волосы и бороду, надел жёлтые одежды, оставил жизнь домохозяйскую ради жизни бездомной. Он воздерживался бы от убийства живых существ, от взятия того, что не дано, от лжи. Воздерживаясь от принятия пищи ночью, он бы ел только один раз в день, соблюдал целомудрие, был бы нравственным, с благим характером. </span><br><p id=mn84:9.9><span class=root>Kinti naṁ kareyyāsī”ti? </span><br> <span class=sv>Как бы ты с ним обращался?» </span><br><p id=mn84:9.10><span class=root>“Abhivādeyyāma vā, bho kaccāna, paccuṭṭheyyāma vā āsanena vā nimanteyyāma abhinimanteyyāma vā naṁ cīvarapiṇḍapātasenāsanagilānappaccayabhesajjaparikkhārehi dhammikaṁ vā assa rakkhāvaraṇaguttiṁ saṁvidaheyyāma. </span><br> <span class=sv>«Мы бы кланялись ему, господин Каччана, или же мы вставали бы перед ним, или же приглашали его присесть; Или же мы предлагали бы ему принять одеяния, еду, жилища, необходимые для лечения вещи: Или же мы организовали бы для него законную охрану, защиту, покровительство. </span><br><p id=mn84:9.11><span class=root>Taṁ kissa hetu? </span><br> <span class=sv>И почему? </span><br><p id=mn84:9.12><span class=root>Yā hissa, bho kaccāna, pubbe ‘suddo’ti samaññā sāssa antarahitā; samaṇotveva saṅkhyaṁ gacchatī”ti. </span><br> <span class=sv>Потому что он утратил свой статус брахмана… торговца… рабочего, и считается просто отшельником». </span><br><p id=mn84:9.13><span class=root>“Taṁ kiṁ maññasi, mahārāja, </span><br> <span class=sv>«Как ты считаешь, великий царь? </span><br><p id=mn84:9.14><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sv>Если это так, то эти четыре варны одинаковы, или же нет, </span><br><p id=mn84:9.15><span class=root>Kathaṁ vā te ettha hotī”ti? </span><br> <span class=sv>или как ты считаешь в этом случае?» </span><br><p id=mn84:9.16><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sv>«Вне сомнений это так, господин Каччана, что эти четыре варны одинаковы: </span><br><p id=mn84:9.17><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sv>нет [в этом случае] разницы между ними вовсе, как я вижу». </span><br><p id=mn84:9.18><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sv>«И это тоже способ понять, что это просто лишь то, как говорят в мире. </span><br><p id=mn84:9.19><span class=root>‘brāhmaṇova seṭṭho vaṇṇo, hīno añño vaṇṇo; </span><br> <span class=sv>«Брахманы – высшая варна, а те, кто из других варн, – те ниже. </span><br><p id=mn84:9.20><span class=root>brāhmaṇova sukko vaṇṇo, kaṇho añño vaṇṇo; </span><br> <span class=sv>Брахманы – светлейшая варна, а те, кто из других варн, – те тёмные. </span><br><p id=mn84:9.21><span class=root>brāhmaṇāva sujjhanti, no abrāhmaṇā; </span><br> <span class=sv>Только брахманы чисты, а не не-брахманы. </span><br><p id=mn84:9.22><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’”ti. </span><br> <span class=sv>Только брахманы – сыновья Брахмы, отпрыски Брахмы, рождённые из его рта, рождённые из Брахмы, созданные Брахмой, наследники Брахмы». </span><br><p id=mn84:10.1><span class=root>Evaṁ vutte, rājā mādhuro avantiputto āyasmantaṁ mahākaccānaṁ etadavoca: </span><br> <span class=sv>Когда так было сказано, царь Авантипутта из Мадхуры сказал достопочтенному Махакаччане: </span><br><p id=mn84:10.2><span class=root>“abhikkantaṁ, bho kaccāna, abhikkantaṁ, bho kaccāna. </span><br> <span class=sv>«Великолепно, господин Каччана! Великолепно! </span><br><p id=mn84:10.3><span class=root>Seyyathāpi, bho kaccāna, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya ‘cakkhumanto rūpāni dakkhantī’ti; evamevaṁ bhotā kaccānena anekapariyāyena dhammo pakāsito. </span><br> <span class=sv>Как если бы он поставил на место то, что было перевёрнуто, раскрыл спрятанное, показал путь тому, кто потерялся, внёс лампу во тьму, чтобы зрячий да мог увидеть, точно также господин Каччана различными способами прояснил Дхамму. </span><br><p id=mn84:10.4><span class=root>Esāhaṁ bhavantaṁ kaccānaṁ saraṇaṁ gacchāmi dhammañca bhikkhusaṅghañca. </span><br> <span class=sv>Я принимаю прибежище в господине Каччане, прибежище в Дхамме и прибежище в Сангхе монахов. </span><br><p id=mn84:10.5><span class=root>Upāsakaṁ maṁ bhavaṁ kaccāno dhāretu ajjatagge pāṇupetaṁ saraṇaṁ gatan”ti. </span><br> <span class=sv>Пусть господин Каччана помнит меня как мирского последователя, принявшего прибежище с этого дня и на всю жизнь». </span><br><p id=mn84:10.6><span class=root>“Mā kho maṁ tvaṁ, mahārāja, saraṇaṁ agamāsi. </span><br> <span class=sv>«Не принимай прибежища во мне, великий царь. </span><br><p id=mn84:10.7><span class=root>Tameva tvaṁ bhagavantaṁ saraṇaṁ gaccha yamahaṁ saraṇaṁ gato”ti. </span><br> <span class=sv>Принимай прибежище в том самом Благословенном, в котором принял прибежище я». </span><br><p id=mn84:10.8><span class=root>“Kahaṁ pana, bho kaccāna, etarahi so bhagavā viharati arahaṁ sammāsambuddho”ti? </span><br> <span class=sv>«Но где он сейчас проживает, господин Каччана, этот Благословенный, совершенный и полностью просветлённый?» </span><br><p id=mn84:10.9><span class=root>“Parinibbuto kho, mahārāja, etarahi so bhagavā arahaṁ sammāsambuddho”ti. </span><br> <span class=sv>«Этот Благословенный, совершенный и полностью просветлённый, достиг окончательной ниббаны, великий царь». </span><br><p id=mn84:11.1><span class=root>“Sacepi mayaṁ, bho kaccāna, suṇeyyāma taṁ bhagavantaṁ dasasu yojanesu, dasapi mayaṁ yojanāni gaccheyyāma taṁ bhagavantaṁ dassanāya arahantaṁ sammāsambuddhaṁ. </span><br> <span class=sv>«Господин Каччана, если бы мы услышали, что Благословенный находится на расстоянии десяти лиг, двадцати… тридцати… сорока… пятидесяти.. ста лиг, мы бы отправились за сто лиг, чтобы повидать Благословенного, совершенного и полностью просветлённого. </span><br><p id=mn84:11.2><span class=root>Sacepi mayaṁ, bho kaccāna, suṇeyyāma taṁ bhagavantaṁ vīsatiyā yojanesu, tiṁsāya yojanesu, cattārīsāya yojanesu, paññāsāya yojanesu, paññāsampi mayaṁ yojanāni gaccheyyāma taṁ bhagavantaṁ dassanāya arahantaṁ sammāsambuddhaṁ. </span><br><p id=mn84:11.3><span class=root>Yojanasate cepi mayaṁ bho kaccāna, suṇeyyāma taṁ bhagavantaṁ, yojanasatampi mayaṁ gaccheyyāma taṁ bhagavantaṁ dassanāya arahantaṁ sammāsambuddhaṁ. </span><br><p id=mn84:11.4><span class=root>Yato ca, bho kaccāna, parinibbuto so bhagavā, parinibbutampi mayaṁ bhagavantaṁ saraṇaṁ gacchāma dhammañca bhikkhusaṅghañca. </span><br> <span class=sv>Но поскольку этот Благословенный достиг окончательной ниббаны, мы принимаем прибежище в этом Благословенном, прибежище в Дхамме, прибежище в Сангхе монахов. </span><br><p id=mn84:11.5><span class=root>Upāsakaṁ maṁ bhavaṁ kaccāno dhāretu ajjatagge pāṇupetaṁ saraṇaṁ gatan”ti. </span><br> <span class=sv>Пусть господин Каччана помнит меня как мирского последователя, принявшего прибежище с этого дня и на всю жизнь». </span><br><p id=mn84:11.6><span class=root>Madhurasuttaṁ niṭṭhitaṁ catutthaṁ. </span><br></main><footer class="container footer"><small><a href=/about>Contact info</a></small></footer>