<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=fr> Search </a></ul></nav><nav aria-label=breadcrumb class=container><ul><li><a href=/canon/fr/pli.html> Pali </a><li><a href=/canon/fr/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/fr/pli/ms/sutta.html> Suttapiṭaka </a><li><a href=/canon/fr/pli/ms/sutta/sn.html> Saṁyuttanikāya </a><li><a href=/canon/fr/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0055/sn0055P0006.html>Deutsch</a> , <a href=/canon/en/pli/ms/sutta/sn/sn0055/sn0055P0006.html>English</a><p>From: <span class=sekha> Bhikkhu Sekha </span><div class=flex-between><a href=/canon/fr/pli/ms/sutta/sn/sn0055/sn0055P0005.html>Previous</a><a href=/canon/fr/pli/ms/sutta/sn/sn0055/sn0055P0007.html>Next</a></div><p id=sn55.6:0.1><span class=root>Saṁyutta Nikāya 55.6 </span><br> <span class=sekha>Les Discours Regroupés par Thèmes 55.6 </span><br><p id=sn55.6:0.2><span class=root>1. Veḷudvāravagga </span><br> <span class=sekha>1. À Véloudvara </span><br><p id=sn55.6:0.3><span class="root big-bold">Thapatisutta </span><br><p id=sn55.6:1.1><span class=root>Sāvatthinidānaṁ. </span><br> <span class=sekha>À Savatthi. </span><br><p id=sn55.6:1.2><span class=root>Tena kho pana samayena sambahulā bhikkhū bhagavato cīvarakammaṁ karonti: </span><br><p id=sn55.6:1.3><span class=root>“niṭṭhitacīvaro bhagavā temāsaccayena cārikaṁ pakkamissatī”ti. </span><br><p id=sn55.6:1.4><span class=root>Tena kho pana samayena isidattapurāṇā thapatayo sādhuke paṭivasanti kenacideva karaṇīyena. </span><br><p id=sn55.6:1.5><span class=root>Assosuṁ kho isidattapurāṇā thapatayo: </span><br><p id=sn55.6:1.6><span class=root>“sambahulā kira bhikkhū bhagavato cīvarakammaṁ karonti: </span><br><p id=sn55.6:1.7><span class=root>‘niṭṭhitacīvaro bhagavā temāsaccayena cārikaṁ pakkamissatī’”ti. </span><br><p id=sn55.6:2.1><span class=root>Atha kho isidattapurāṇā thapatayo magge purisaṁ ṭhapesuṁ: </span><br><p id=sn55.6:2.2><span class=root>“yadā tvaṁ, ambho purisa, passeyyāsi bhagavantaṁ āgacchantaṁ arahantaṁ sammāsambuddhaṁ, atha amhākaṁ āroceyyāsī”ti. </span><br><p id=sn55.6:2.3><span class=root>Dvīhatīhaṁ ṭhito kho so puriso addasa bhagavantaṁ dūratova āgacchantaṁ. </span><br><p id=sn55.6:2.4><span class=root>Disvāna yena isidattapurāṇā thapatayo tenupasaṅkami; upasaṅkamitvā isidattapurāṇe thapatayo etadavoca: </span><br><p id=sn55.6:2.5><span class=root>“ayaṁ so, bhante, bhagavā āgacchati arahaṁ sammāsambuddho. </span><br><p id=sn55.6:2.6><span class=root>Yassadāni kālaṁ maññathā”ti. </span><br><p id=sn55.6:3.1><span class=root>Atha kho isidattapurāṇā thapatayo yena bhagavā tenupasaṅkamiṁsu; upasaṅkamitvā bhagavantaṁ abhivādetvā bhagavantaṁ piṭṭhito piṭṭhito anubandhiṁsu. </span><br><p id=sn55.6:3.2><span class=root>Atha kho bhagavā maggā okkamma yena aññataraṁ rukkhamūlaṁ tenupasaṅkami; upasaṅkamitvā paññatte āsane nisīdi. </span><br><p id=sn55.6:3.3><span class=root>Isidattapurāṇā thapatayo bhagavantaṁ abhivādetvā ekamantaṁ nisīdiṁsu. </span><br><p id=sn55.6:3.4><span class=root>Ekamantaṁ nisinnā kho te isidattapurāṇā thapatayo bhagavantaṁ etadavocuṁ: </span><br><p id=sn55.6:4.1><span class=root>“Yadā mayaṁ, bhante, bhagavantaṁ suṇāma: </span><br><p id=sn55.6:4.2><span class=root>‘sāvatthiyā kosalesu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><br><p id=sn55.6:4.3><span class=root>‘dūre no bhagavā bhavissatī’ti. </span><br><p id=sn55.6:4.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:4.5><span class=root>‘sāvatthiyā kosalesu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span><br><p id=sn55.6:4.6><span class=root>‘dūre no bhagavā’ti. </span><br><p id=sn55.6:5.1><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:5.2><span class=root>‘kosalehi mallesu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><br><p id=sn55.6:5.3><span class=root>‘dūre no bhagavā bhavissatī’ti. </span><br><p id=sn55.6:5.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:5.5><span class=root>‘kosalehi mallesu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span><br><p id=sn55.6:5.6><span class=root>‘dūre no bhagavā’ti. </span><br><p id=sn55.6:6.1><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:6.2><span class=root>‘mallehi vajjīsu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><br><p id=sn55.6:6.3><span class=root>‘dūre no bhagavā bhavissatī’ti. </span><br><p id=sn55.6:6.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:6.5><span class=root>‘mallehi vajjīsu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span><br><p id=sn55.6:6.6><span class=root>‘dūre no bhagavā’ti. </span><br><p id=sn55.6:7.1><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:7.2><span class=root>‘vajjīhi kāsīsu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><br><p id=sn55.6:7.3><span class=root>‘dūre no bhagavā bhavissatī’ti. </span><br><p id=sn55.6:7.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:7.5><span class=root>‘vajjīhi kāsīsu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span><br><p id=sn55.6:7.6><span class=root>‘dūre no bhagavā’ti. </span><br><p id=sn55.6:8.1><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:8.2><span class=root>‘kāsīhi māgadhe cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span><br><p id=sn55.6:8.3><span class=root>‘dūre no bhagavā bhavissatī’ti. </span><br><p id=sn55.6:8.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:8.5><span class=root>‘kāsīhi māgadhe cārikaṁ pakkanto’ti, hoti anappakā no tasmiṁ samaye anattamanatā hoti anappakaṁ domanassaṁ: </span><br><p id=sn55.6:8.6><span class=root>‘dūre no bhagavā’ti. </span><br><p id=sn55.6:9.1><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:9.2><span class=root>‘māgadhehi kāsīsu cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><br><p id=sn55.6:9.3><span class=root>‘āsanne no bhagavā bhavissatī’ti. </span><br><p id=sn55.6:9.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:9.5><span class=root>‘māgadhehi kāsīsu cārikaṁ pakkanto’ti, hoti no tasmiṁ samaye attamanatā hoti somanassaṁ: </span><br><p id=sn55.6:9.6><span class=root>‘āsanne no bhagavā’ti. </span><br><p id=sn55.6:10.1><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:10.2><span class=root>‘kāsīhi vajjīsu cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><br><p id=sn55.6:10.3><span class=root>‘āsanne no bhagavā bhavissatī’ti. </span><br><p id=sn55.6:10.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:10.5><span class=root>‘kāsīhi vajjīsu cārikaṁ pakkanto’ti, hoti no tasmiṁ samaye attamanatā hoti somanassaṁ: </span><br><p id=sn55.6:10.6><span class=root>‘āsanne no bhagavā’ti. </span><br><p id=sn55.6:11.1><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:11.2><span class=root>‘vajjīhi mallesu cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><br><p id=sn55.6:11.3><span class=root>‘āsanne no bhagavā bhavissatī’ti. </span><br><p id=sn55.6:11.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:11.5><span class=root>‘vajjīhi mallesu cārikaṁ pakkanto’ti, hoti no tasmiṁ samaye attamanatā hoti somanassaṁ: </span><br><p id=sn55.6:11.6><span class=root>‘āsanne no bhagavā’ti. </span><br><p id=sn55.6:12.1><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:12.2><span class=root>‘mallehi kosale cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><br><p id=sn55.6:12.3><span class=root>‘āsanne no bhagavā bhavissatī’ti. </span><br><p id=sn55.6:12.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:12.5><span class=root>‘mallehi kosale cārikaṁ pakkanto’ti, hoti no tasmiṁ samaye attamanatā hoti somanassaṁ: </span><br><p id=sn55.6:12.6><span class=root>‘āsanne no bhagavā’ti. </span><br><p id=sn55.6:13.1><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:13.2><span class=root>‘kosalehi sāvatthiṁ cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span><br><p id=sn55.6:13.3><span class=root>‘āsanne no bhagavā bhavissatī’ti. </span><br><p id=sn55.6:13.4><span class=root>Yadā pana mayaṁ, bhante, bhagavantaṁ suṇāma: </span><br><p id=sn55.6:13.5><span class=root>‘sāvatthiyaṁ viharati jetavane anāthapiṇḍikassa ārāme’ti, hoti anappakā no tasmiṁ samaye attamanatā hoti anappakaṁ somanassaṁ: </span><br><p id=sn55.6:13.6><span class=root>‘āsanne no bhagavā’”ti. </span><br><p id=sn55.6:14.1><span class=root>“Tasmātiha, thapatayo, sambādho gharāvāso rajāpatho, abbhokāso pabbajjā. </span><br><p id=sn55.6:14.2><span class=root>Alañca pana vo, thapatayo, appamādāyā”ti. </span><br><p id=sn55.6:14.3><span class=root>“Atthi kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti. </span><br><p id=sn55.6:14.4><span class=root>“Katamo pana vo, thapatayo, etamhā sambādhā añño sambādho sambādhataro ceva sambādhasaṅkhātataro cā”ti? </span><br><p id=sn55.6:15.1><span class=root>“Idha mayaṁ, bhante, yadā rājā pasenadi kosalo uyyānabhūmiṁ niyyātukāmo hoti, ye te rañño pasenadissa kosalassa nāgā opavayhā te kappetvā, yā tā rañño pasenadissa kosalassa pajāpatiyo piyā manāpā tā ekaṁ purato ekaṁ pacchato nisīdāpema. </span><br><p id=sn55.6:15.2><span class=root>Tāsaṁ kho pana, bhante, bhaginīnaṁ evarūpo gandho hoti, seyyathāpi nāma gandhakaraṇḍakassa tāvadeva vivariyamānassa, yathā taṁ rājakaññānaṁ gandhena vibhūsitānaṁ. </span><br><p id=sn55.6:15.3><span class=root>Tāsaṁ kho pana, bhante, bhaginīnaṁ evarūpo kāyasamphasso hoti, seyyathāpi nāma tūlapicuno vā kappāsapicuno vā, yathā taṁ rājakaññānaṁ sukhedhitānaṁ. </span><br><p id=sn55.6:15.4><span class=root>Tasmiṁ kho pana, bhante, samaye nāgopi rakkhitabbo hoti, tāpi bhaginiyo rakkhitabbā honti, attāpi rakkhitabbo hoti. </span><br><p id=sn55.6:15.5><span class=root>Na kho pana mayaṁ, bhante, abhijānāma tāsu bhaginīsu pāpakaṁ cittaṁ uppādetā. </span><br><p id=sn55.6:15.6><span class=root>Ayaṁ kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti. </span><br><p id=sn55.6:16.1><span class=root>“Tasmātiha, thapatayo, sambādho gharāvāso rajāpatho, abbhokāso pabbajjā. </span><br><p id=sn55.6:16.2><span class=root>Alañca pana vo, thapatayo, appamādāya. </span><br><p id=sn55.6:16.3><span class=root>Catūhi kho, thapatayo, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo. </span><br><p id=sn55.6:17.1><span class=root>Katamehi catūhi? </span><br><p id=sn55.6:17.2><span class=root>Idha, thapatayo, ariyasāvako buddhe aveccappasādena samannāgato hoti—</span><br><p id=sn55.6:17.3><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.6:17.4><span class=root>Dhamme …pe… </span><br><p id=sn55.6:17.5><span class=root>saṅghe …pe… </span><br><p id=sn55.6:17.6><span class=root>vigatamalamaccherena cetasā ajjhāgāraṁ vasati muttacāgo payatapāṇi vossaggarato yācayogo dānasaṁvibhāgarato. </span><br><p id=sn55.6:17.7><span class=root>Imehi kho, thapatayo, catūhi dhammehi samannāgato ariyasāvako sotāpanno hoti avinipātadhammo niyato sambodhiparāyaṇo. </span><br><p id=sn55.6:18.1><span class=root>Tumhe kho, thapatayo, buddhe aveccappasādena samannāgatā—</span><br><p id=sn55.6:18.2><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.6:18.3><span class=root>Dhamme …pe… </span><br><p id=sn55.6:18.4><span class=root>saṅghe …pe… </span><br><p id=sn55.6:18.5><span class=root>yaṁ kho pana kiñci kule deyyadhammaṁ sabbaṁ taṁ appaṭivibhattaṁ sīlavantehi kalyāṇadhammehi. </span><br><p id=sn55.6:18.6><span class=root>Taṁ kiṁ maññatha, thapatayo, </span><br><p id=sn55.6:18.7><span class=root>katividhā te kosalesu manussā ye tumhākaṁ samasamā, yadidaṁ—</span><br><p id=sn55.6:18.8><span class=root>dānasaṁvibhāge”ti? </span><br><p id=sn55.6:18.9><span class=root>“Lābhā no, bhante, suladdhaṁ no, bhante. </span><br><p id=sn55.6:18.10><span class=root>Yesaṁ no bhagavā evaṁ pajānātī”ti. </span><br><p id=sn55.6:18.11><span class=root>Chaṭṭhaṁ. </span><br></main><footer class="container footer"><small><a href=/about/>Contact info</a></small></footer>