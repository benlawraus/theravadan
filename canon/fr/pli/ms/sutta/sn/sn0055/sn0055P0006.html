<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sekha:not(:checked)) .translation.sekha{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/fr.html> Search </a></ul></nav><nav aria-label=breadcrumb class=container><ul><li><a href=/canon/fr/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/fr/pli/ms/sutta.html> Suttapiṭaka </a><li><a href=/canon/fr/pli/ms/sutta/sn.html> Saṁyuttanikāya </a><li><a href=/canon/fr/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0055/sn0055P0006.html>Deutsch</a> , <a href=/canon/en/pli/ms/sutta/sn/sn0055/sn0055P0006.html>English</a><p>From: <label class=translator-toggle><input checked class=toggle-input id=toggle-sekha type=checkbox> <span class="toggle-label sekha">Bhikkhu Sekha</span></label><div class=flex-between><a href=/canon/fr/pli/ms/sutta/sn/sn0055/sn0055P0005.html>Previous</a><a href=/canon/fr/pli/ms/sutta/sn/sn0055/sn0055P0007.html>Next</a></div><p><div class=verse-container id=sn55.6:0.1><span>Saṁyutta Nikāya 55.6 </span><span class="translation sekha">Les Discours Regroupés par Thèmes 55.6 </span></div><p><div class=verse-container id=sn55.6:0.2><span>1. Veḷudvāravagga </span><span class="translation sekha">1. À Véloudvara </span></div><p><div class=verse-container id=sn55.6:0.3><span class=big-bold>Thapatisutta </span></div><p><div class=verse-container id=sn55.6:1.1><span>Sāvatthinidānaṁ. </span><span class="translation sekha">À Savatthi. </span></div><p><div class=verse-container id=sn55.6:1.2><span>Tena kho pana samayena sambahulā bhikkhū bhagavato cīvarakammaṁ karonti: </span></div><p><div class=verse-container id=sn55.6:1.3><span>“niṭṭhitacīvaro bhagavā temāsaccayena cārikaṁ pakkamissatī”ti. </span></div><p><div class=verse-container id=sn55.6:1.4><span>Tena kho pana samayena isidattapurāṇā thapatayo sādhuke paṭivasanti kenacideva karaṇīyena. </span></div><p><div class=verse-container id=sn55.6:1.5><span>Assosuṁ kho isidattapurāṇā thapatayo: </span></div><p><div class=verse-container id=sn55.6:1.6><span>“sambahulā kira bhikkhū bhagavato cīvarakammaṁ karonti: </span></div><p><div class=verse-container id=sn55.6:1.7><span>‘niṭṭhitacīvaro bhagavā temāsaccayena cārikaṁ pakkamissatī’”ti. </span></div><p><div class=verse-container id=sn55.6:2.1><span>Atha kho isidattapurāṇā thapatayo magge purisaṁ ṭhapesuṁ: </span></div><p><div class=verse-container id=sn55.6:2.2><span>“yadā tvaṁ, ambho purisa, passeyyāsi bhagavantaṁ āgacchantaṁ arahantaṁ sammāsambuddhaṁ, atha amhākaṁ āroceyyāsī”ti. </span></div><p><div class=verse-container id=sn55.6:2.3><span>Dvīhatīhaṁ ṭhito kho so puriso addasa bhagavantaṁ dūratova āgacchantaṁ. </span></div><p><div class=verse-container id=sn55.6:2.4><span>Disvāna yena isidattapurāṇā thapatayo tenupasaṅkami; upasaṅkamitvā isidattapurāṇe thapatayo etadavoca: </span></div><p><div class=verse-container id=sn55.6:2.5><span>“ayaṁ so, bhante, bhagavā āgacchati arahaṁ sammāsambuddho. </span></div><p><div class=verse-container id=sn55.6:2.6><span>Yassadāni kālaṁ maññathā”ti. </span></div><p><div class=verse-container id=sn55.6:3.1><span>Atha kho isidattapurāṇā thapatayo yena bhagavā tenupasaṅkamiṁsu; upasaṅkamitvā bhagavantaṁ abhivādetvā bhagavantaṁ piṭṭhito piṭṭhito anubandhiṁsu. </span></div><p><div class=verse-container id=sn55.6:3.2><span>Atha kho bhagavā maggā okkamma yena aññataraṁ rukkhamūlaṁ tenupasaṅkami; upasaṅkamitvā paññatte āsane nisīdi. </span></div><p><div class=verse-container id=sn55.6:3.3><span>Isidattapurāṇā thapatayo bhagavantaṁ abhivādetvā ekamantaṁ nisīdiṁsu. </span></div><p><div class=verse-container id=sn55.6:3.4><span>Ekamantaṁ nisinnā kho te isidattapurāṇā thapatayo bhagavantaṁ etadavocuṁ: </span></div><p><div class=verse-container id=sn55.6:4.1><span>“Yadā mayaṁ, bhante, bhagavantaṁ suṇāma: </span></div><p><div class=verse-container id=sn55.6:4.2><span>‘sāvatthiyā kosalesu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:4.3><span>‘dūre no bhagavā bhavissatī’ti. </span></div><p><div class=verse-container id=sn55.6:4.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:4.5><span>‘sāvatthiyā kosalesu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:4.6><span>‘dūre no bhagavā’ti. </span></div><p><div class=verse-container id=sn55.6:5.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:5.2><span>‘kosalehi mallesu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:5.3><span>‘dūre no bhagavā bhavissatī’ti. </span></div><p><div class=verse-container id=sn55.6:5.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:5.5><span>‘kosalehi mallesu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:5.6><span>‘dūre no bhagavā’ti. </span></div><p><div class=verse-container id=sn55.6:6.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:6.2><span>‘mallehi vajjīsu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:6.3><span>‘dūre no bhagavā bhavissatī’ti. </span></div><p><div class=verse-container id=sn55.6:6.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:6.5><span>‘mallehi vajjīsu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:6.6><span>‘dūre no bhagavā’ti. </span></div><p><div class=verse-container id=sn55.6:7.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:7.2><span>‘vajjīhi kāsīsu cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:7.3><span>‘dūre no bhagavā bhavissatī’ti. </span></div><p><div class=verse-container id=sn55.6:7.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:7.5><span>‘vajjīhi kāsīsu cārikaṁ pakkanto’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:7.6><span>‘dūre no bhagavā’ti. </span></div><p><div class=verse-container id=sn55.6:8.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:8.2><span>‘kāsīhi māgadhe cārikaṁ pakkamissatī’ti, hoti no tasmiṁ samaye anattamanatā hoti domanassaṁ: </span></div><p><div class=verse-container id=sn55.6:8.3><span>‘dūre no bhagavā bhavissatī’ti. </span></div><p><div class=verse-container id=sn55.6:8.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:8.5><span>‘kāsīhi māgadhe cārikaṁ pakkanto’ti, hoti anappakā no tasmiṁ samaye anattamanatā hoti anappakaṁ domanassaṁ: </span></div><p><div class=verse-container id=sn55.6:8.6><span>‘dūre no bhagavā’ti. </span></div><p><div class=verse-container id=sn55.6:9.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:9.2><span>‘māgadhehi kāsīsu cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:9.3><span>‘āsanne no bhagavā bhavissatī’ti. </span></div><p><div class=verse-container id=sn55.6:9.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:9.5><span>‘māgadhehi kāsīsu cārikaṁ pakkanto’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:9.6><span>‘āsanne no bhagavā’ti. </span></div><p><div class=verse-container id=sn55.6:10.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:10.2><span>‘kāsīhi vajjīsu cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:10.3><span>‘āsanne no bhagavā bhavissatī’ti. </span></div><p><div class=verse-container id=sn55.6:10.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:10.5><span>‘kāsīhi vajjīsu cārikaṁ pakkanto’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:10.6><span>‘āsanne no bhagavā’ti. </span></div><p><div class=verse-container id=sn55.6:11.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:11.2><span>‘vajjīhi mallesu cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:11.3><span>‘āsanne no bhagavā bhavissatī’ti. </span></div><p><div class=verse-container id=sn55.6:11.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:11.5><span>‘vajjīhi mallesu cārikaṁ pakkanto’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:11.6><span>‘āsanne no bhagavā’ti. </span></div><p><div class=verse-container id=sn55.6:12.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:12.2><span>‘mallehi kosale cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:12.3><span>‘āsanne no bhagavā bhavissatī’ti. </span></div><p><div class=verse-container id=sn55.6:12.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:12.5><span>‘mallehi kosale cārikaṁ pakkanto’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:12.6><span>‘āsanne no bhagavā’ti. </span></div><p><div class=verse-container id=sn55.6:13.1><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:13.2><span>‘kosalehi sāvatthiṁ cārikaṁ pakkamissatī’ti, hoti no tasmiṁ samaye attamanatā hoti somanassaṁ: </span></div><p><div class=verse-container id=sn55.6:13.3><span>‘āsanne no bhagavā bhavissatī’ti. </span></div><p><div class=verse-container id=sn55.6:13.4><span>Yadā pana mayaṁ, bhante, bhagavantaṁ suṇāma: </span></div><p><div class=verse-container id=sn55.6:13.5><span>‘sāvatthiyaṁ viharati jetavane anāthapiṇḍikassa ārāme’ti, hoti anappakā no tasmiṁ samaye attamanatā hoti anappakaṁ somanassaṁ: </span></div><p><div class=verse-container id=sn55.6:13.6><span>‘āsanne no bhagavā’”ti. </span></div><p><div class=verse-container id=sn55.6:14.1><span>“Tasmātiha, thapatayo, sambādho gharāvāso rajāpatho, abbhokāso pabbajjā. </span></div><p><div class=verse-container id=sn55.6:14.2><span>Alañca pana vo, thapatayo, appamādāyā”ti. </span></div><p><div class=verse-container id=sn55.6:14.3><span>“Atthi kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti. </span></div><p><div class=verse-container id=sn55.6:14.4><span>“Katamo pana vo, thapatayo, etamhā sambādhā añño sambādho sambādhataro ceva sambādhasaṅkhātataro cā”ti? </span></div><p><div class=verse-container id=sn55.6:15.1><span>“Idha mayaṁ, bhante, yadā rājā pasenadi kosalo uyyānabhūmiṁ niyyātukāmo hoti, ye te rañño pasenadissa kosalassa nāgā opavayhā te kappetvā, yā tā rañño pasenadissa kosalassa pajāpatiyo piyā manāpā tā ekaṁ purato ekaṁ pacchato nisīdāpema. </span></div><p><div class=verse-container id=sn55.6:15.2><span>Tāsaṁ kho pana, bhante, bhaginīnaṁ evarūpo gandho hoti, seyyathāpi nāma gandhakaraṇḍakassa tāvadeva vivariyamānassa, yathā taṁ rājakaññānaṁ gandhena vibhūsitānaṁ. </span></div><p><div class=verse-container id=sn55.6:15.3><span>Tāsaṁ kho pana, bhante, bhaginīnaṁ evarūpo kāyasamphasso hoti, seyyathāpi nāma tūlapicuno vā kappāsapicuno vā, yathā taṁ rājakaññānaṁ sukhedhitānaṁ. </span></div><p><div class=verse-container id=sn55.6:15.4><span>Tasmiṁ kho pana, bhante, samaye nāgopi rakkhitabbo hoti, tāpi bhaginiyo rakkhitabbā honti, attāpi rakkhitabbo hoti. </span></div><p><div class=verse-container id=sn55.6:15.5><span>Na kho pana mayaṁ, bhante, abhijānāma tāsu bhaginīsu pāpakaṁ cittaṁ uppādetā. </span></div><p><div class=verse-container id=sn55.6:15.6><span>Ayaṁ kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti. </span></div><p><div class=verse-container id=sn55.6:16.1><span>“Tasmātiha, thapatayo, sambādho gharāvāso rajāpatho, abbhokāso pabbajjā. </span></div><p><div class=verse-container id=sn55.6:16.2><span>Alañca pana vo, thapatayo, appamādāya. </span></div><p><div class=verse-container id=sn55.6:16.3><span>Catūhi kho, thapatayo, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo. </span></div><p><div class=verse-container id=sn55.6:17.1><span>Katamehi catūhi? </span></div><p><div class=verse-container id=sn55.6:17.2><span>Idha, thapatayo, ariyasāvako buddhe aveccappasādena samannāgato hoti—</span></div><p><div class=verse-container id=sn55.6:17.3><span>itipi so bhagavā …pe… satthā devamanussānaṁ buddho bhagavāti. </span></div><p><div class=verse-container id=sn55.6:17.4><span>Dhamme …pe… </span></div><p><div class=verse-container id=sn55.6:17.5><span>saṅghe …pe… </span></div><p><div class=verse-container id=sn55.6:17.6><span>vigatamalamaccherena cetasā ajjhāgāraṁ vasati muttacāgo payatapāṇi vossaggarato yācayogo dānasaṁvibhāgarato. </span></div><p><div class=verse-container id=sn55.6:17.7><span>Imehi kho, thapatayo, catūhi dhammehi samannāgato ariyasāvako sotāpanno hoti avinipātadhammo niyato sambodhiparāyaṇo. </span></div><p><div class=verse-container id=sn55.6:18.1><span>Tumhe kho, thapatayo, buddhe aveccappasādena samannāgatā—</span></div><p><div class=verse-container id=sn55.6:18.2><span>itipi so bhagavā …pe… satthā devamanussānaṁ buddho bhagavāti. </span></div><p><div class=verse-container id=sn55.6:18.3><span>Dhamme …pe… </span></div><p><div class=verse-container id=sn55.6:18.4><span>saṅghe …pe… </span></div><p><div class=verse-container id=sn55.6:18.5><span>yaṁ kho pana kiñci kule deyyadhammaṁ sabbaṁ taṁ appaṭivibhattaṁ sīlavantehi kalyāṇadhammehi. </span></div><p><div class=verse-container id=sn55.6:18.6><span>Taṁ kiṁ maññatha, thapatayo, </span></div><p><div class=verse-container id=sn55.6:18.7><span>katividhā te kosalesu manussā ye tumhākaṁ samasamā, yadidaṁ—</span></div><p><div class=verse-container id=sn55.6:18.8><span>dānasaṁvibhāge”ti? </span></div><p><div class=verse-container id=sn55.6:18.9><span>“Lābhā no, bhante, suladdhaṁ no, bhante. </span></div><p><div class=verse-container id=sn55.6:18.10><span>Yesaṁ no bhagavā evaṁ pajānātī”ti. </span></div><p><div class=verse-container id=sn55.6:18.11><span>Chaṭṭhaṁ. </span></div><div class=flex-between><a href=/canon/fr/pli/ms/sutta/sn/sn0055/sn0055P0005.html>Previous</a><a href=/canon/fr/pli/ms/sutta/sn/sn0055/sn0055P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>