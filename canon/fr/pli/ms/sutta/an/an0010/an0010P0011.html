<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sekha:not(:checked)) .translation.sekha{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/fr.html> Search </a></ul></nav><nav aria-label=breadcrumb class=container><ul><li><a href=/canon/fr/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/fr/pli/ms/sutta.html> Suttapiṭaka </a><li><a href=/canon/fr/pli/ms/sutta/an.html> Aṅguttaranikāya </a><li><a href=/canon/fr/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0011.html>Deutsch</a> , <a href=/canon/en/pli/ms/sutta/an/an0010/an0010P0011.html>English</a><p>From: <label class=translator-toggle><input checked class=toggle-input id=toggle-sekha type=checkbox> <span class="toggle-label sekha">Bhikkhu Sekha</span></label><div class=flex-between><a href=/canon/fr/pli/ms/sutta/an/an0010.html>Previous</a><a href=/canon/fr/pli/ms/sutta/an/an0010/an0010P0017.html>Next</a></div><p><div class=verse-container id=an10.11:0.1><span>Aṅguttara Nikāya 10.11 </span></div><p><div class=verse-container id=an10.11:0.2><span>2. Nāthavagga </span></div><p><div class=verse-container id=an10.11:0.3><span class=big-bold>Senāsanasutta </span></div><p><div class=verse-container id=an10.11:1.1><span>“Pañcaṅgasamannāgato, bhikkhave, bhikkhu pañcaṅgasamannāgataṁ senāsanaṁ sevamāno bhajamāno nacirasseva āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyya. </span></div><p><div class=verse-container id=an10.11:2.1><span>Kathañca, bhikkhave, bhikkhu pañcaṅgasamannāgato hoti? </span></div><p><div class=verse-container id=an10.11:2.2><span>Idha, bhikkhave, bhikkhu saddho hoti; saddahati tathāgatassa bodhiṁ: </span></div><p><div class=verse-container id=an10.11:2.3><span>‘itipi so bhagavā …pe… bhagavā’ti; </span></div><p><div class=verse-container id=an10.11:2.4><span>appābādho hoti appātaṅko, samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya; </span></div><p><div class=verse-container id=an10.11:2.5><span>asaṭho hoti amāyāvī, yathābhūtaṁ attānaṁ āvikattā satthari vā viññūsu vā sabrahmacārīsu; </span></div><p><div class=verse-container id=an10.11:2.6><span>āraddhavīriyo viharati, akusalānaṁ dhammānaṁ pahānāya, kusalānaṁ dhammānaṁ upasampadāya; thāmavā daḷhaparakkamo anikkhittadhuro kusalesu dhammesu; </span></div><p><div class=verse-container id=an10.11:2.7><span>paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. </span></div><p><div class=verse-container id=an10.11:2.8><span>Evaṁ kho, bhikkhave, bhikkhu pañcaṅgasamannāgato hoti. </span></div><p><div class=verse-container id=an10.11:3.1><span>Kathañca, bhikkhave, senāsanaṁ pañcaṅgasamannāgataṁ hoti? </span></div><p><div class=verse-container id=an10.11:3.2><span>Idha, bhikkhave, senāsanaṁ nātidūraṁ hoti nāccāsannaṁ gamanāgamanasampannaṁ </span></div><p><div class=verse-container id=an10.11:3.3><span>divā appākiṇṇaṁ rattiṁ appasaddaṁ appanigghosaṁ </span></div><p><div class=verse-container id=an10.11:3.4><span>appaḍaṁsamakasavātātapasarīsapasamphassaṁ; </span></div><p><div class=verse-container id=an10.11:3.5><span>tasmiṁ kho pana senāsane viharantassa appakasirena uppajjanti cīvarapiṇḍapātasenāsanagilānapaccayabhesajjaparikkhārā; </span></div><p><div class=verse-container id=an10.11:3.6><span>tasmiṁ kho pana senāsane therā bhikkhū viharanti bahussutā āgatāgamā dhammadharā vinayadharā mātikādharā; </span></div><p><div class=verse-container id=an10.11:3.7><span>te kālena kālaṁ upasaṅkamitvā paripucchati paripañhati: </span></div><p><div class=verse-container id=an10.11:3.8><span>‘idaṁ, bhante, kathaṁ, imassa ko attho’ti; </span></div><p><div class=verse-container id=an10.11:3.9><span>tassa te āyasmanto avivaṭañceva vivaranti anuttānīkatañca uttāniṁ karonti anekavihitesu ca kaṅkhāṭhāniyesu dhammesu kaṅkhaṁ paṭivinodenti. </span></div><p><div class=verse-container id=an10.11:3.10><span>Evaṁ kho, bhikkhave, senāsanaṁ pañcaṅgasamannāgataṁ hoti. </span></div><p><div class=verse-container id=an10.11:3.11><span>Pañcaṅgasamannāgato kho, bhikkhave, bhikkhu pañcaṅgasamannāgataṁ senāsanaṁ sevamāno bhajamāno nacirasseva āsavānaṁ khayā …pe… sacchikatvā upasampajja vihareyyā”ti. </span></div><p><div class=verse-container id=an10.11:3.12><span>Paṭhamaṁ. </span></div><div class=flex-between><a href=/canon/fr/pli/ms/sutta/an/an0010.html>Previous</a><a href=/canon/fr/pli/ms/sutta/an/an0010/an0010P0017.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>