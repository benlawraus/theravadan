<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-maggatr:not(:checked)) .translation.maggatr{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/es.html> Search </a></ul></nav><nav aria-label=breadcrumb class=container><ul><li><a href=/canon/es/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/es/pli/ms/sutta.html> Suttapiṭaka </a><li><a href=/canon/es/pli/ms/sutta/an.html> Aṅguttaranikāya </a><li><a href=/canon/es/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0006.html>Deutsch</a> , <a href=/canon/en/pli/ms/sutta/an/an0008/an0008P0006.html>English</a><p>From: <label class=translator-toggle><input checked class=toggle-input id=toggle-maggatr type=checkbox> <span class="toggle-label maggatr">Magga Traducciones</span></label><div class=flex-between><a href=/canon/es/pli/ms/sutta/an/an0008/an0008P0005.html>Previous</a><a href=/canon/es/pli/ms/sutta/mn.html>Next</a></div><p><div class=verse-container id=an8.6:0.1><span>Aṅguttara Nikāya 8.6 </span><span class="translation maggatr">Discursos agrupados numéricamente 8.6 </span></div><p><div class=verse-container id=an8.6:0.2><span>1. Mettāvagga </span><span class="translation maggatr">1. Buena voluntad </span></div><p><div class=verse-container id=an8.6:0.3><span class=big-bold>Dutiyalokadhammasutta </span><span class="translation maggatr">Condiciones del mundo (2º) </span></div><p><div class=verse-container id=an8.6:1.1><span>“Aṭṭhime, bhikkhave, lokadhammā lokaṁ anuparivattanti, loko ca aṭṭha lokadhamme anuparivattati. </span><span class="translation maggatr">«Bhikkhus, estas ocho condiciones del mundo hacen que este que siga girando, y el mundo gira en torno a estas ocho condiciones. </span></div><p><div class=verse-container id=an8.6:1.2><span>Katame aṭṭha? </span><span class="translation maggatr">¿Qué ocho condiciones? </span></div><p><div class=verse-container id=an8.6:1.3><span>Lābho ca, alābho ca, yaso ca, ayaso ca, nindā ca, pasaṁsā ca, sukhañca, dukkhañca. </span><span class="translation maggatr">Ganancia y perdida, éxito y fracaso, crítica y elogio, felicidad y sufrimiento. </span></div><p><div class=verse-container id=an8.6:1.4><span>Ime kho, bhikkhave, aṭṭha lokadhammā lokaṁ anuparivattanti, loko ca ime aṭṭha lokadhamme anuparivattati. </span><span class="translation maggatr">Bhikkhus, estas ocho condiciones del mundo hacen que este que siga girando, y el mundo gira en torno a estas ocho condiciones. </span></div><p><div class=verse-container id=an8.6:2.1><span>Assutavato, bhikkhave, puthujjanassa uppajjati lābhopi alābhopi yasopi ayasopi nindāpi pasaṁsāpi sukhampi dukkhampi. </span><span class="translation maggatr">Una persona común no instruida se encuentra con la ganancia y la perdida, el éxito y el fracaso, la crítica y el elogio, y con la felicidad y el sufrimiento, </span></div><p><div class=verse-container id=an8.6:2.2><span>Sutavatopi, bhikkhave, ariyasāvakassa uppajjati lābhopi alābhopi yasopi ayasopi nindāpi pasaṁsāpi sukhampi dukkhampi. </span><span class="translation maggatr">y una persona noble instruida también se encuentra con ellas. </span></div><p><div class=verse-container id=an8.6:2.3><span>Tatra, bhikkhave, ko viseso ko adhippayāso kiṁ nānākaraṇaṁ sutavato ariyasāvakassa assutavatā puthujjanenā”ti? </span><span class="translation maggatr">¿Cuál es entonces la diferencia entre un discípulo noble instruido y una persona común no instruida?» </span></div><p><div class=verse-container id=an8.6:2.4><span>“Bhagavaṁmūlakā no, bhante, dhammā bhagavaṁnettikā bhagavaṁpaṭisaraṇā. Sādhu vata, bhante, bhagavantaṁyeva paṭibhātu etassa bhāsitassa attho. Bhagavato sutvā bhikkhū dhāressantī”ti. </span><span class="translation maggatr">«Nuestras enseñanzas tienen su raíz en el Buddha, él es nuestro guía y refugio. Señor, pueda el propio Buddha aclararnos por favor el significado de esto. Al escucharlo del Buddha, los bhikkhus lo recordarán.» </span></div><p><div class=verse-container id=an8.6:3.1><span>“Tena hi, bhikkhave, suṇātha, sādhukaṁ manasi karotha, bhāsissāmī”ti. </span><span class="translation maggatr">«Bien, bhikkhus, escuchad y prestad atención, os lo diré.» </span></div><p><div class=verse-container id=an8.6:3.2><span>“Evaṁ, bhante”ti kho te bhikkhū bhagavato paccassosuṁ. </span><span class="translation maggatr">«Sí, señor», respondieron. </span></div><p><div class=verse-container id=an8.6:3.3><span>Bhagavā etadavoca: </span><span class="translation maggatr">El Buddha dijo lo siguiente: </span></div><p><div class=verse-container id=an8.6:3.4><span>“assutavato, bhikkhave, puthujjanassa uppajjati lābho. </span><span class="translation maggatr">«Bhikkhus, cuando personas comunes no instruidas se encuentran con la ganancia </span></div><p><div class=verse-container id=an8.6:3.5><span>So na iti paṭisañcikkhati: </span><span class="translation maggatr">no reflexionan: </span></div><p><div class=verse-container id=an8.6:3.6><span>‘uppanno kho me ayaṁ lābho; </span><span class="translation maggatr">“Esta ganancia que me ha llegado </span></div><p><div class=verse-container id=an8.6:3.7><span>so ca kho anicco dukkho vipariṇāmadhammo’ti yathābhūtaṁ nappajānāti. </span><span class="translation maggatr">es impermanente, insatisfactoria y transitoria”. No lo entienden en profundidad. </span></div><p><div class=verse-container id=an8.6:3.8><span>Uppajjati alābho …pe… </span><span class="translation maggatr">Cuando se encuentran con la perdida… </span></div><p><div class=verse-container id=an8.6:3.9><span>uppajjati yaso … </span><span class="translation maggatr">el éxito… </span></div><p><div class=verse-container id=an8.6:3.10><span>uppajjati ayaso … </span><span class="translation maggatr">el fracaso… </span></div><p><div class=verse-container id=an8.6:3.11><span>uppajjati nindā … </span><span class="translation maggatr">la crítica… </span></div><p><div class=verse-container id=an8.6:3.12><span>uppajjati pasaṁsā … </span><span class="translation maggatr">el elogio… </span></div><p><div class=verse-container id=an8.6:3.13><span>uppajjati sukhaṁ … </span><span class="translation maggatr">la felicidad… </span></div><p><div class=verse-container id=an8.6:3.14><span>uppajjati dukkhaṁ. </span><span class="translation maggatr">el sufrimiento… </span></div><p><div class=verse-container id=an8.6:3.15><span>So na iti paṭisañcikkhati: </span><span class="translation maggatr">no reflexiona: </span></div><p><div class=verse-container id=an8.6:3.16><span>‘uppannaṁ kho me idaṁ dukkhaṁ; </span><span class="translation maggatr">“Este sufrimiento que me ha llegado </span></div><p><div class=verse-container id=an8.6:3.17><span>tañca kho aniccaṁ dukkhaṁ vipariṇāmadhamman’ti yathābhūtaṁ nappajānāti. </span><span class="translation maggatr">es impermanente, insatisfactorio y transitorio”. No lo entienden en profundidad. </span></div><p><div class=verse-container id=an8.6:4.1><span>Tassa lābhopi cittaṁ pariyādāya tiṭṭhati, alābhopi cittaṁ pariyādāya tiṭṭhati, yasopi cittaṁ pariyādāya tiṭṭhati, ayasopi cittaṁ pariyādāya tiṭṭhati, nindāpi cittaṁ pariyādāya tiṭṭhati, pasaṁsāpi cittaṁ pariyādāya tiṭṭhati, sukhampi cittaṁ pariyādāya tiṭṭhati, dukkhampi cittaṁ pariyādāya tiṭṭhati. </span><span class="translation maggatr">Entonces la ganancia y la perdida, el éxito y el fracaso, la crítica y el elogio, y la felicidad y el sufrimiento se apoderan de su mente. </span></div><p><div class=verse-container id=an8.6:4.2><span>So uppannaṁ lābhaṁ anurujjhati, alābhe paṭivirujjhati; </span><span class="translation maggatr">Aceptan la ganancia y rechazan la perdida. </span></div><p><div class=verse-container id=an8.6:4.3><span>uppannaṁ yasaṁ anurujjhati, ayase paṭivirujjhati; </span><span class="translation maggatr">Aceptan el éxito y rechazan el fracaso. </span></div><p><div class=verse-container id=an8.6:4.4><span>uppannaṁ pasaṁsaṁ anurujjhati, nindāya paṭivirujjhati; </span><span class="translation maggatr">Aceptan el elogio y rechazan la crítica. </span></div><p><div class=verse-container id=an8.6:4.5><span>uppannaṁ sukhaṁ anurujjhati, dukkhe paṭivirujjhati. </span><span class="translation maggatr">Aceptan la felicidad y rechazan el sufrimiento. </span></div><p><div class=verse-container id=an8.6:4.6><span>So evaṁ anurodhavirodhasamāpanno na parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><span class="translation maggatr">Involucrados así en la aceptación y el rechazo, no se liberan del renacer, de la vejez y de la muerte; de la pena, el lamento, el dolor, el abatimiento y la desesperación. </span></div><p><div class=verse-container id=an8.6:4.7><span>‘Na parimuccati dukkhasmā’ti vadāmi. </span><span class="translation maggatr">No se liberan del sufrimiento, digo. </span></div><p><div class=verse-container id=an8.6:5.1><span>Sutavato ca kho, bhikkhave, ariyasāvakassa uppajjati lābho. </span><span class="translation maggatr">Cuando personas nobles instruidas se encuentra con la ganancia </span></div><p><div class=verse-container id=an8.6:5.2><span>So iti paṭisañcikkhati: </span><span class="translation maggatr">reflexionan: </span></div><p><div class=verse-container id=an8.6:5.3><span>‘uppanno kho me ayaṁ lābho; </span><span class="translation maggatr">“Esta ganancia que me ha llegado </span></div><p><div class=verse-container id=an8.6:5.4><span>so ca kho anicco dukkho vipariṇāmadhammo’ti yathābhūtaṁ pajānāti. </span><span class="translation maggatr">es impermanente, insatisfactoria y transitoria”. Lo entienden en profundidad. </span></div><p><div class=verse-container id=an8.6:5.5><span>Uppajjati alābho …pe… </span><span class="translation maggatr">Cuando se encuentran con la perdida… </span></div><p><div class=verse-container id=an8.6:5.6><span>uppajjati yaso … </span><span class="translation maggatr">el éxito… </span></div><p><div class=verse-container id=an8.6:5.7><span>uppajjati ayaso … </span><span class="translation maggatr">el fracaso… </span></div><p><div class=verse-container id=an8.6:5.8><span>uppajjati nindā … </span><span class="translation maggatr">la crítica… </span></div><p><div class=verse-container id=an8.6:5.9><span>uppajjati pasaṁsā … </span><span class="translation maggatr">el elogio… </span></div><p><div class=verse-container id=an8.6:5.10><span>uppajjati sukhaṁ … </span><span class="translation maggatr">la felicidad… </span></div><p><div class=verse-container id=an8.6:5.11><span>uppajjati dukkhaṁ. </span><span class="translation maggatr">el sufrimiento… </span></div><p><div class=verse-container id=an8.6:5.12><span>So iti paṭisañcikkhati: </span><span class="translation maggatr">reflexiona: </span></div><p><div class=verse-container id=an8.6:5.13><span>‘uppannaṁ kho me idaṁ dukkhaṁ; </span><span class="translation maggatr">“Este sufrimiento que me ha llegado </span></div><p><div class=verse-container id=an8.6:5.14><span>tañca kho aniccaṁ dukkhaṁ vipariṇāmadhamman’ti yathābhūtaṁ pajānāti. </span><span class="translation maggatr">es impermanente, insatisfactorio y transitorio”. Lo entienden en profundidad. </span></div><p><div class=verse-container id=an8.6:6.1><span>Tassa lābhopi cittaṁ na pariyādāya tiṭṭhati, alābhopi cittaṁ na pariyādāya tiṭṭhati, yasopi cittaṁ na pariyādāya tiṭṭhati, ayasopi cittaṁ na pariyādāya tiṭṭhati, nindāpi cittaṁ na pariyādāya tiṭṭhati, pasaṁsāpi cittaṁ na pariyādāya tiṭṭhati, sukhampi cittaṁ na pariyādāya tiṭṭhati, dukkhampi cittaṁ na pariyādāya tiṭṭhati. </span><span class="translation maggatr">Entonces la ganancia y la perdida, el éxito y el fracaso, la crítica y el elogio, y la felicidad y el sufrimiento no se apoderan de su mente. </span></div><p><div class=verse-container id=an8.6:6.2><span>So uppannaṁ lābhaṁ nānurujjhati, alābhe nappaṭivirujjhati; </span><span class="translation maggatr">No aceptan la ganancia y rechazan la perdida. </span></div><p><div class=verse-container id=an8.6:6.3><span>uppannaṁ yasaṁ nānurujjhati, ayase nappaṭivirujjhati; </span><span class="translation maggatr">No aceptan el éxito y rechazan el fracaso. </span></div><p><div class=verse-container id=an8.6:6.4><span>uppannaṁ pasaṁsaṁ nānurujjhati, nindāya nappaṭivirujjhati; </span><span class="translation maggatr">No aceptan el elogio y rechazan la crítica. </span></div><p><div class=verse-container id=an8.6:6.5><span>uppannaṁ sukhaṁ nānurujjhati, dukkhe nappaṭivirujjhati. </span><span class="translation maggatr">No aceptan la felicidad y rechazan el sufrimiento. </span></div><p><div class=verse-container id=an8.6:6.6><span>So evaṁ anurodhavirodhavippahīno parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><span class="translation maggatr">Al abandonar así la aceptación y el rechazo, se liberan del renacer, de la vejez y de la muerte; de la pena, el lamento, el dolor, el abatimiento y la desesperación. </span></div><p><div class=verse-container id=an8.6:6.7><span>‘Parimuccati dukkhasmā’ti vadāmi. </span><span class="translation maggatr">Se liberan del sufrimiento, digo. </span></div><p><div class=verse-container id=an8.6:6.8><span>Ayaṁ kho, bhikkhave, viseso ayaṁ adhippayāso idaṁ nānākaraṇaṁ sutavato ariyasāvakassa assutavatā puthujjanenāti. </span><span class="translation maggatr">Esta es la diferencia entre un discípulo noble instruido y una persona normal no instruida. </span></div><p><div class=verse-container id=an8.6:7.1><span>Lābho alābho ca yasāyaso ca, </span><span class="translation maggatr">Ganancia y perdida, éxito y fracaso, </span></div><p><div class=verse-container id=an8.6:7.2><span>Nindā pasaṁsā ca sukhaṁ dukhañca; </span><span class="translation maggatr">crítica y elogio, felicidad y sufrimiento; </span></div><p><div class=verse-container id=an8.6:7.3><span>Ete aniccā manujesu dhammā, </span><span class="translation maggatr">Estas cualidades en la gente son impermanentes, </span></div><p><div class=verse-container id=an8.6:7.4><span>Asassatā vipariṇāmadhammā. </span><span class="translation maggatr">transitorias y perecederas. </span></div><p><div class=verse-container id=an8.6:8.1><span>Ete ca ñatvā satimā sumedho, </span><span class="translation maggatr">Una persona hábil y atenta conoce estas cosas, </span></div><p><div class=verse-container id=an8.6:8.2><span>Avekkhati vipariṇāmadhamme; </span><span class="translation maggatr">y ve que son perecederas. </span></div><p><div class=verse-container id=an8.6:8.3><span>Iṭṭhassa dhammā na mathenti cittaṁ, </span><span class="translation maggatr">Las cosas deseables no perturban su mente, </span></div><p><div class=verse-container id=an8.6:8.4><span>Aniṭṭhato no paṭighātameti. </span><span class="translation maggatr">ni lo indeseable los repele. </span></div><p><div class=verse-container id=an8.6:9.1><span>Tassānurodhā atha vā virodhā, </span><span class="translation maggatr">Tanto preferencias como aversiones </span></div><p><div class=verse-container id=an8.6:9.2><span>Vidhūpitā atthaṅgatā na santi; </span><span class="translation maggatr">se aclaran y se les pone fin, para siempre. </span></div><p><div class=verse-container id=an8.6:9.3><span>Padañca ñatvā virajaṁ asokaṁ, </span><span class="translation maggatr">Conociendo el estado inmaculado carente de tristeza, </span></div><p><div class=verse-container id=an8.6:9.4><span>Sammappajānāti bhavassa pāragū”ti. </span><span class="translation maggatr">habiendo superado el renacimiento, entienden correctamente». </span></div><p><div class=verse-container id=an8.6:9.5><span>Chaṭṭhaṁ. </span></div><div class=flex-between><a href=/canon/es/pli/ms/sutta/an/an0008/an0008P0005.html>Previous</a><a href=/canon/es/pli/ms/sutta/mn.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>