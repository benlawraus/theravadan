<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0005/an0005P0100.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0005/an0005P0099.html>Previous</a><a href=/canon/de/pli/ms/sutta/an/an0005/an0005P0101.html>Next</a></div><p id=an5.100:0.1><span class=root>Aṅguttara Nikāya 5.100 </span><br> <span class=sabbamitta>Nummerierte Lehrreden 5.100 </span><br><p id=an5.100:0.2><span class=root>10. Kakudhavagga </span><br> <span class=sabbamitta>10. Das Kapitel mit Kakudha </span><br><p id=an5.100:0.3><span class="root big-bold">Kakudhatherasutta </span><br> <span class=sabbamitta>Mit Kakudha </span><br><p id=an5.100:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=an5.100:1.2><span class=root>ekaṁ samayaṁ bhagavā kosambiyaṁ viharati ghositārāme. </span><br> <span class=sabbamitta>Einmal hielt sich der Buddha bei Kosambī auf, in Ghositas Kloster. </span><br><p id=an5.100:1.3><span class=root>Tena kho pana samayena kakudho nāma koliyaputto āyasmato mahāmoggallānassa upaṭṭhāko adhunākālaṅkato aññataraṁ manomayaṁ kāyaṁ upapanno. </span><br> <span class=sabbamitta>Nun war zu dieser Zeit ein Koliyer mit Namen Kakudha, der Unterstützer des Ehrwürdigen Mahāmoggallāna, kürzlich verstorben und war in einer gewissen Schar geistgeschaffener Götter wiedergeboren worden. </span><br><p id=an5.100:1.4><span class=root>Tassa evarūpo attabhāvapaṭilābho hoti—seyyathāpi nāma dve vā tīṇi vā māgadhakāni gāmakkhettāni. </span><br> <span class=sabbamitta>Er hatte eine Lebensform erlangt, die zwei- oder dreimal so groß war wie ein Dorf in Magadha mitsamt seinen Feldern. </span><br><p id=an5.100:1.5><span class=root>So tena attabhāvapaṭilābhena neva attānaṁ no paraṁ byābādheti. </span><br> <span class=sabbamitta>Doch diese Lebensform war weder für ihn selbst noch für andere hinderlich. </span><br><p id=an5.100:2.1><span class=root>Atha kho kakudho devaputto yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhito kho kakudho devaputto āyasmantaṁ mahāmoggallānaṁ etadavoca: </span><br> <span class=sabbamitta>Da ging der Gott Kakudha zum Ehrwürdigen Mahāmoggallāna, verbeugte sich, stellte sich zur Seite hin und sagte zu ihm: </span><br><p id=an5.100:2.2><span class=root>“devadattassa, bhante, evarūpaṁ icchāgataṁ uppajji: </span><br> <span class=sabbamitta>„Herr, dieser verfestigte Wunsch kam in Devadatta auf: </span><br><p id=an5.100:2.3><span class=root>‘ahaṁ bhikkhusaṅghaṁ pariharissāmī’ti. </span><br> <span class=sabbamitta>‚Ich werde den Saṅgha der Mönche und Nonnen leiten.‘ </span><br><p id=an5.100:2.4><span class=root>Sahacittuppādā ca, bhante, devadatto tassā iddhiyā parihīno”ti. </span><br> <span class=sabbamitta>Und als dieser Gedanke aufkam, verlor Devadatta jene übersinnliche Kraft.“ </span><br><p id=an5.100:2.5><span class=root>Idamavoca kakudho devaputto. </span><br> <span class=sabbamitta>Das sagte der Gott Kakudha. </span><br><p id=an5.100:2.6><span class=root>Idaṁ vatvā āyasmantaṁ mahāmoggallānaṁ abhivādetvā padakkhiṇaṁ katvā tatthevantaradhāyi. </span><br> <span class=sabbamitta>Dann verbeugte er sich, umrundete Mahāmoggallāna respektvoll, die rechte Seite ihm zugewandt, und verschwand eben dort. </span><br><p id=an5.100:3.1><span class=root>Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahāmoggallāno bhagavantaṁ etadavoca: </span><br> <span class=sabbamitta>Da ging Mahāmoggallāna zum Buddha, verbeugte sich, setzte sich zur Seite hin und berichtete ihm, was vorgefallen war. </span><br><p id=an5.100:4.1><span class=root>“Kakudho nāma, bhante, koliyaputto mamaṁ upaṭṭhāko adhunākālaṅkato aññataraṁ manomayaṁ kāyaṁ upapanno hoti. </span><br><p id=an5.100:4.2><span class=root>Tassa evarūpo attabhāvapaṭilābho—seyyathāpi nāma dve vā tīṇi vā māgadhakāni gāmakkhettāni. </span><br><p id=an5.100:4.3><span class=root>So tena attabhāvapaṭilābhena neva attānaṁ no paraṁ byābādheti. </span><br><p id=an5.100:4.4><span class=root>Atha kho, bhante, kakudho devaputto yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhante, kakudho devaputto maṁ etadavoca: </span><br><p id=an5.100:4.5><span class=root>‘devadattassa, bhante, evarūpaṁ icchāgataṁ uppajji—</span><br><p id=an5.100:4.6><span class=root>ahaṁ bhikkhusaṅghaṁ pariharissāmīti. </span><br><p id=an5.100:4.7><span class=root>Sahacittuppādā ca, bhante, devadatto tassā iddhiyā parihīno’ti. </span><br><p id=an5.100:4.8><span class=root>Idamavoca, bhante, kakudho devaputto. </span><br><p id=an5.100:4.9><span class=root>Idaṁ vatvā maṁ abhivādetvā padakkhiṇaṁ katvā tatthevantaradhāyī”ti. </span><br><p id=an5.100:5.1><span class=root>“Kiṁ pana te, moggallāna, kakudho devaputto cetasā ceto paricca vidito: </span><br> <span class=sabbamitta>„Aber Moggallāna, hast du den Geist des Gottes Kakudha erfasst und erkannt, </span><br><p id=an5.100:5.2><span class=root>‘yaṁ kiñci kakudho devaputto bhāsati sabbaṁ taṁ tatheva hoti, no aññathā’”ti? </span><br> <span class=sabbamitta>dass alles, was er sagt, genauso ist und nicht anders?“ </span><br><p id=an5.100:5.3><span class=root>“Cetasā ceto paricca vidito me, bhante, kakudho devaputto: </span><br> <span class=sabbamitta>„Jawohl, das habe ich getan, Herr.“ </span><br><p id=an5.100:5.4><span class=root>‘yaṁ kiñci kakudho devaputto bhāsati sabbaṁ taṁ tatheva hoti, no aññathā’”ti. </span><br><p id=an5.100:5.5><span class=root>“Rakkhassetaṁ, moggallāna, vācaṁ. </span><br> <span class=sabbamitta>„Bewahre diese Worte, Mogallāna! </span><br><p id=an5.100:5.6><span class=root>Rakkhassetaṁ, moggallāna, vācaṁ. </span><br> <span class=sabbamitta>Bewahre diese Worte! </span><br><p id=an5.100:5.7><span class=root>Idāni so moghapuriso attanāva attānaṁ pātukarissati. </span><br> <span class=sabbamitta>Nun wird sich Devadatta, dieser unnütze Mann, mit seinen eigenen Taten bloßstellen. </span><br><p id=an5.100:6.1><span class=root>Pañcime, moggallāna, satthāro santo saṁvijjamānā lokasmiṁ. </span><br> <span class=sabbamitta>Diese fünf Lehrer, Moggallāna, findet man in der Welt. </span><br><p id=an5.100:6.2><span class=root>Katame pañca? </span><br> <span class=sabbamitta>Welche fünf? </span><br><p id=an5.100:6.3><span class=root>Idha, moggallāna, ekacco satthā aparisuddhasīlo samāno ‘parisuddhasīlomhī’ti paṭijānāti ‘parisuddhaṁ me sīlaṁ pariyodātaṁ asaṅkiliṭṭhan’ti. </span><br> <span class=sabbamitta>Da behauptet ein Lehrer mit unreinem Verhalten: ‚Ich bin rein im Hinblick auf die Sittlichkeit. Mein sittliches Verhalten ist rein, hell und unbefleckt.‘ </span><br><p id=an5.100:6.4><span class=root>Tamenaṁ sāvakā evaṁ jānanti: </span><br> <span class=sabbamitta>Aber seine Schüler wissen: </span><br><p id=an5.100:6.5><span class=root>‘ayaṁ kho bhavaṁ satthā aparisuddhasīlo samāno parisuddhasīlomhī’ti paṭijānāti ‘parisuddhaṁ me sīlaṁ pariyodātaṁ asaṅkiliṭṭhan’ti. </span><br> <span class=sabbamitta>‚Das sittliche Verhalten dieses Lehrers ist unrein, doch er behauptet, sittlich rein zu sein. </span><br><p id=an5.100:6.6><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sabbamitta>Es wäre ihm nicht angenehm, wenn wir das den Laien sagten. </span><br><p id=an5.100:6.7><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sabbamitta>Und wie könnten wir ihn auf eine Art behandeln, die ihm unangenehm ist? </span><br><p id=an5.100:6.8><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sabbamitta>Doch er nimmt Roben, Almosen, Unterkunft sowie Arznei und Krankenversorgung an. </span><br><p id=an5.100:6.9><span class=root>yaṁ tumo karissati tumova tena paññāyissatī’ti. </span><br> <span class=sabbamitta>Man wird ihn an seinen eigenen Taten erkennen.‘ </span><br><p id=an5.100:6.10><span class=root>Evarūpaṁ kho, moggallāna, satthāraṁ sāvakā sīlato rakkhanti; </span><br> <span class=sabbamitta>Die Schüler eines solchen Lehrers decken das Verhalten ihres Lehrers, </span><br><p id=an5.100:6.11><span class=root>evarūpo ca pana satthā sāvakehi sīlato rakkhaṁ paccāsīsati. </span><br> <span class=sabbamitta>und der Lehrer erwartet das von ihnen. </span><br><p id=an5.100:7.1><span class=root>Puna caparaṁ, moggallāna, idhekacco satthā aparisuddhājīvo samāno ‘parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti. </span><br> <span class=sabbamitta>Dann behauptet da ein Lehrer mit unreinem Lebenserwerb: ‚Ich bin rein im Hinblick auf den Lebenserwerb. Mein Lebenserwerb ist rein, hell und unbefleckt.‘ </span><br><p id=an5.100:7.2><span class=root>Tamenaṁ sāvakā evaṁ jānanti: </span><br> <span class=sabbamitta>Aber seine Schüler wissen: </span><br><p id=an5.100:7.3><span class=root>‘ayaṁ kho bhavaṁ satthā aparisuddhājīvo samāno parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti. </span><br> <span class=sabbamitta>‚Der Lebenserwerb dieses Lehrers ist unrein, doch er behauptet, einen reinen Lebenserwerb zu haben. </span><br><p id=an5.100:7.4><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sabbamitta>Es wäre ihm nicht angenehm, wenn wir das den Laien sagten. </span><br><p id=an5.100:7.5><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sabbamitta>Und wie könnten wir ihn auf eine Art behandeln, die ihm unangenehm ist? </span><br><p id=an5.100:7.6><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sabbamitta>Doch er nimmt Roben, Almosen, Unterkunft sowie Arznei und Krankenversorgung an. </span><br><p id=an5.100:7.7><span class=root>yaṁ tumo karissati tumova tena paññāyissatī’ti. </span><br> <span class=sabbamitta>Man wird ihn an seinen eigenen Taten erkennen.‘ </span><br><p id=an5.100:7.8><span class=root>Evarūpaṁ kho, moggallāna, satthāraṁ sāvakā ājīvato rakkhanti; </span><br> <span class=sabbamitta>Die Schüler eines solchen Lehrers decken den Lebenserwerb ihres Lehrers, </span><br><p id=an5.100:7.9><span class=root>evarūpo ca pana satthā sāvakehi ājīvato rakkhaṁ paccāsīsati. </span><br> <span class=sabbamitta>und der Lehrer erwartet das von ihnen. </span><br><p id=an5.100:8.1><span class=root>Puna caparaṁ, moggallāna, idhekacco satthā aparisuddhadhammadesano samāno ‘parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti. </span><br> <span class=sabbamitta>Dann behauptet da ein Lehrer mit unreiner Lehre: ‚Ich bin rein im Hinblick auf die Lehre. Meine Lehre ist rein, hell und unbefleckt.‘ </span><br><p id=an5.100:8.2><span class=root>Tamenaṁ sāvakā evaṁ jānanti: </span><br> <span class=sabbamitta>Aber seine Schüler wissen: </span><br><p id=an5.100:8.3><span class=root>‘ayaṁ kho bhavaṁ satthā aparisuddhadhammadesano samāno parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti. </span><br> <span class=sabbamitta>‚Die Lehre dieses Lehrers ist unrein, doch er behauptet, eine reine Lehre zu haben. </span><br><p id=an5.100:8.4><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sabbamitta>Es wäre ihm nicht angenehm, wenn wir das den Laien sagten. </span><br><p id=an5.100:8.5><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sabbamitta>Und wie könnten wir ihn auf eine Art behandeln, die ihm unangenehm ist? </span><br><p id=an5.100:8.6><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sabbamitta>Doch er nimmt Roben, Almosen, Unterkunft sowie Arznei und Krankenversorgung an. </span><br><p id=an5.100:8.7><span class=root>yaṁ tumo karissati tumova tena paññāyissatī’ti. </span><br> <span class=sabbamitta>Man wird ihn an seinen eigenen Taten erkennen.‘ </span><br><p id=an5.100:8.8><span class=root>Evarūpaṁ kho, moggallāna, satthāraṁ sāvakā dhammadesanato rakkhanti; </span><br> <span class=sabbamitta>Die Schüler eines solchen Lehrers decken die Lehre ihres Lehrers, </span><br><p id=an5.100:8.9><span class=root>evarūpo ca pana satthā sāvakehi dhammadesanato rakkhaṁ paccāsīsati. </span><br> <span class=sabbamitta>und der Lehrer erwartet das von ihnen. </span><br><p id=an5.100:9.1><span class=root>Puna caparaṁ, moggallāna, idhekacco satthā aparisuddhaveyyākaraṇo samāno ‘parisuddhaveyyākaraṇomhī’ti paṭijānāti ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><br> <span class=sabbamitta>Dann behauptet da ein Lehrer mit unreinen Antworten: ‚Ich bin rein im Hinblick auf meine Antworten. Meine Antworten sind rein, hell und unbefleckt.‘ </span><br><p id=an5.100:9.2><span class=root>Tamenaṁ sāvakā evaṁ jānanti: </span><br> <span class=sabbamitta>Aber seine Schüler wissen: </span><br><p id=an5.100:9.3><span class=root>‘ayaṁ kho bhavaṁ satthā aparisuddhaveyyākaraṇo samāno parisuddhaveyyākaraṇomhī’ti paṭijānāti ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><br> <span class=sabbamitta>‚Die Antworten dieses Lehrers sind unrein, doch er behauptet, reine Antworten zu geben. </span><br><p id=an5.100:9.4><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sabbamitta>Es wäre ihm nicht angenehm, wenn wir das den Laien sagten. </span><br><p id=an5.100:9.5><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sabbamitta>Und wie könnten wir ihn auf eine Art behandeln, die ihm unangenehm ist? </span><br><p id=an5.100:9.6><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sabbamitta>Doch er nimmt Roben, Almosen, Unterkunft sowie Arznei und Krankenversorgung an. </span><br><p id=an5.100:9.7><span class=root>yaṁ tumo karissati tumova tena paññāyissatī’ti. </span><br> <span class=sabbamitta>Man wird ihn an seinen eigenen Taten erkennen.‘ </span><br><p id=an5.100:9.8><span class=root>Evarūpaṁ kho, moggallāna, satthāraṁ sāvakā veyyākaraṇato rakkhanti; </span><br> <span class=sabbamitta>Die Schüler eines solchen Lehrers decken die Antworten ihres Lehrers, </span><br><p id=an5.100:9.9><span class=root>evarūpo ca pana satthā sāvakehi veyyākaraṇato rakkhaṁ paccāsīsati. </span><br> <span class=sabbamitta>und der Lehrer erwartet das von ihnen. </span><br><p id=an5.100:10.1><span class=root>Puna caparaṁ, moggallāna, idhekacco satthā aparisuddhañāṇadassano samāno ‘parisuddhañāṇadassanomhī’ti paṭijānāti ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><br> <span class=sabbamitta>Dann behauptet da ein Lehrer mit unreinem Erkennen und Sehen: ‚Ich bin rein im Hinblick auf Erkennen und Sehen. Mein Erkennen und mein Sehen sind rein, hell und unbefleckt.‘ </span><br><p id=an5.100:10.2><span class=root>Tamenaṁ sāvakā evaṁ jānanti: </span><br> <span class=sabbamitta>Aber seine Schüler wissen: </span><br><p id=an5.100:10.3><span class=root>‘ayaṁ kho bhavaṁ satthā aparisuddhañāṇadassano samāno parisuddhañāṇadassanomhī’ti paṭijānāti ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><br> <span class=sabbamitta>‚Das Erkennen und Sehen dieses Lehrers ist unrein, doch er behauptet, reines Erkennen und Sehen zu besitzen. </span><br><p id=an5.100:10.4><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sabbamitta>Es wäre ihm nicht angenehm, wenn wir das den Laien sagten. </span><br><p id=an5.100:10.5><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sabbamitta>Und wie könnten wir ihn auf eine Art behandeln, die ihm unangenehm ist? </span><br><p id=an5.100:10.6><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sabbamitta>Doch er nimmt Roben, Almosen, Unterkunft sowie Arznei und Krankenversorgung an. </span><br><p id=an5.100:10.7><span class=root>yaṁ tumo karissati tumova tena paññāyissatī’ti. </span><br> <span class=sabbamitta>Man wird ihn an seinen eigenen Taten erkennen.‘ </span><br><p id=an5.100:10.8><span class=root>Evarūpaṁ kho, moggallāna, satthāraṁ sāvakā ñāṇadassanato rakkhanti; </span><br> <span class=sabbamitta>Die Schüler eines solchen Lehrers decken das Erkennen und Sehen ihres Lehrers, </span><br><p id=an5.100:10.9><span class=root>evarūpo ca pana satthā sāvakehi ñāṇadassanato rakkhaṁ paccāsīsati. </span><br> <span class=sabbamitta>und der Lehrer erwartet das von ihnen. </span><br><p id=an5.100:10.10><span class=root>Ime kho, moggallāna, pañca satthāro santo saṁvijjamānā lokasmiṁ. </span><br> <span class=sabbamitta>Das sind die fünf Lehrer, die man in der Welt findet. </span><br><p id=an5.100:11.1><span class=root>Ahaṁ kho pana, moggallāna, parisuddhasīlo samāno ‘parisuddhasīlomhī’ti paṭijānāmi ‘parisuddhaṁ me sīlaṁ pariyodātaṁ asaṅkiliṭṭhan’ti. </span><br> <span class=sabbamitta>Aber, Mogallāna, ich habe ein reines sittliches Verhalten und ich behaupte: ‚Ich bin rein im Hinblick auf sittliches Verhalten. Mein sittliches Verhalten ist rein, hell und unbefleckt.‘ </span><br><p id=an5.100:11.2><span class=root>Na ca maṁ sāvakā sīlato rakkhanti, na cāhaṁ sāvakehi sīlato rakkhaṁ paccāsīsāmi. </span><br> <span class=sabbamitta>Meine Schüler decken nicht mein Verhalten, und ich erwarte das nicht von ihnen. </span><br><p id=an5.100:11.3><span class=root>Parisuddhājīvo samāno ‘parisuddhājīvomhī’ti paṭijānāmi ‘parisuddho me ājīvo pariyodāto asaṅkiliṭṭho’ti. </span><br> <span class=sabbamitta>Ich habe einen reinen Lebenserwerb und ich behaupte: ‚Ich bin rein im Hinblick auf den Lebenserwerb. Mein Lebenserwerb ist rein, hell und unbefleckt.‘ </span><br><p id=an5.100:11.4><span class=root>Na ca maṁ sāvakā ājīvato rakkhanti, na cāhaṁ sāvakehi ājīvato rakkhaṁ paccāsīsāmi. </span><br> <span class=sabbamitta>Meine Schüler decken nicht meinen Lebenserwerb, und ich erwarte das nicht von ihnen. </span><br><p id=an5.100:11.5><span class=root>Parisuddhadhammadesano samāno ‘parisuddhadhammadesanomhī’ti paṭijānāmi ‘parisuddhā me dhammadesanā pariyodātā asaṅkiliṭṭhā’ti. </span><br> <span class=sabbamitta>Ich habe eine reine Lehre und ich behaupte: ‚Ich bin rein im Hinblick auf die Lehre. Meine Lehre ist rein, hell und unbefleckt.‘ </span><br><p id=an5.100:11.6><span class=root>Na ca maṁ sāvakā dhammadesanato rakkhanti, na cāhaṁ sāvakehi dhammadesanato rakkhaṁ paccāsīsāmi. </span><br> <span class=sabbamitta>Meine Schüler decken nicht meine Lehre, und ich erwarte das nicht von ihnen. </span><br><p id=an5.100:11.7><span class=root>Parisuddhaveyyākaraṇo samāno ‘parisuddhaveyyākaraṇomhī’ti paṭijānāmi ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><br> <span class=sabbamitta>Ich gebe reine Antworten und ich behaupte: ‚Ich bin rein im Hinblick auf meine Antworten. Meine Antworten sind rein, hell und unbefleckt.‘ </span><br><p id=an5.100:11.8><span class=root>Na ca maṁ sāvakā veyyākaraṇato rakkhanti, na cāhaṁ sāvakehi veyyākaraṇato rakkhaṁ paccāsīsāmi. </span><br> <span class=sabbamitta>Meine Schüler decken nicht meine Antworten, und ich erwarte das nicht von ihnen. </span><br><p id=an5.100:11.9><span class=root>Parisuddhañāṇadassano samāno ‘parisuddhañāṇadassanomhī’ti paṭijānāmi ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><br> <span class=sabbamitta>Ich besitze ein reines Erkennen und Sehen und ich behaupte: ‚Ich bin rein im Hinblick auf Erkennen und Sehen. Mein Erkennen und mein Sehen sind rein, hell und unbefleckt.‘ </span><br><p id=an5.100:11.10><span class=root>Na ca maṁ sāvakā ñāṇadassanato rakkhanti, na cāhaṁ sāvakehi ñāṇadassanato rakkhaṁ paccāsīsāmī”ti. </span><br> <span class=sabbamitta>Meine Schüler decken nicht mein Erkennen und Sehen, und ich erwarte das nicht von ihnen.“ </span><br><p id=an5.100:11.11><span class=root>Dasamaṁ. </span><br><p id=an5.100:11.12><span class=root>Kakudhavaggo pañcamo. </span><br><p id=an5.100:12.0><span class=root>Tassuddānaṁ </span><br><p id=an5.100:12.1><span class=root>Dve sampadā byākaraṇaṁ, </span><br><p id=an5.100:12.2><span class=root>phāsu akuppapañcamaṁ; </span><br><p id=an5.100:12.3><span class=root>Sutaṁ kathā āraññako, </span><br><p id=an5.100:12.4><span class=root>sīho ca kakudho dasāti. </span><br><p id=an5.100:12.5><span class=root>Dutiyo paṇṇāsako samatto. </span><br></main><footer class="container footer"><small><a href=/about/>Contact info</a></small></footer>