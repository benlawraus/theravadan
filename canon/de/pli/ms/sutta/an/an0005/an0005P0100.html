<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0005/an0005P0100.html>English</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/an/an0005/an0005P0099.html>Previous</a><a href=/canon/de/pli/ms/sutta/an/an0005/an0005P0101.html>Next</a></div><p><div class=verse-container id=an5.100:0.1><span>Aṅguttara Nikāya 5.100 </span><span class="translation sabbamitta">Nummerierte Lehrreden 5.100 </span></div><p><div class=verse-container id=an5.100:0.2><span>10. Kakudhavagga </span><span class="translation sabbamitta">10. Das Kapitel mit Kakudha </span></div><p><div class=verse-container id=an5.100:0.3><span class=big-bold>Kakudhatherasutta </span><span class="translation sabbamitta">Mit Kakudha </span></div><p><div class=verse-container id=an5.100:1.1><span>Evaṁ me sutaṁ—</span><span class="translation sabbamitta">So habe ich es gehört: </span></div><p><div class=verse-container id=an5.100:1.2><span>ekaṁ samayaṁ bhagavā kosambiyaṁ viharati ghositārāme. </span><span class="translation sabbamitta">Einmal hielt sich der Buddha bei Kosambī auf, in Ghositas Kloster. </span></div><p><div class=verse-container id=an5.100:1.3><span>Tena kho pana samayena kakudho nāma koliyaputto āyasmato mahāmoggallānassa upaṭṭhāko adhunākālaṅkato aññataraṁ manomayaṁ kāyaṁ upapanno. </span><span class="translation sabbamitta">Nun war zu dieser Zeit ein Koliyer mit Namen Kakudha, der Unterstützer des Ehrwürdigen Mahāmoggallāna, kürzlich verstorben und war in einer gewissen Schar geistgeschaffener Götter wiedergeboren worden. </span></div><p><div class=verse-container id=an5.100:1.4><span>Tassa evarūpo attabhāvapaṭilābho hoti—seyyathāpi nāma dve vā tīṇi vā māgadhakāni gāmakkhettāni. </span><span class="translation sabbamitta">Er hatte eine Lebensform erlangt, die zwei- oder dreimal so groß war wie ein Dorf in Magadha mitsamt seinen Feldern. </span></div><p><div class=verse-container id=an5.100:1.5><span>So tena attabhāvapaṭilābhena neva attānaṁ no paraṁ byābādheti. </span><span class="translation sabbamitta">Doch diese Lebensform war weder für ihn selbst noch für andere hinderlich. </span></div><p><div class=verse-container id=an5.100:2.1><span>Atha kho kakudho devaputto yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhito kho kakudho devaputto āyasmantaṁ mahāmoggallānaṁ etadavoca: </span><span class="translation sabbamitta">Da ging der Gott Kakudha zum Ehrwürdigen Mahāmoggallāna, verbeugte sich, stellte sich zur Seite hin und sagte zu ihm: </span></div><p><div class=verse-container id=an5.100:2.2><span>“devadattassa, bhante, evarūpaṁ icchāgataṁ uppajji: </span><span class="translation sabbamitta">„Herr, dieser verfestigte Wunsch kam in Devadatta auf: </span></div><p><div class=verse-container id=an5.100:2.3><span>‘ahaṁ bhikkhusaṅghaṁ pariharissāmī’ti. </span><span class="translation sabbamitta">‚Ich werde den Saṅgha der Mönche und Nonnen leiten.‘ </span></div><p><div class=verse-container id=an5.100:2.4><span>Sahacittuppādā ca, bhante, devadatto tassā iddhiyā parihīno”ti. </span><span class="translation sabbamitta">Und als dieser Gedanke aufkam, verlor Devadatta jene übersinnliche Kraft.“ </span></div><p><div class=verse-container id=an5.100:2.5><span>Idamavoca kakudho devaputto. </span><span class="translation sabbamitta">Das sagte der Gott Kakudha. </span></div><p><div class=verse-container id=an5.100:2.6><span>Idaṁ vatvā āyasmantaṁ mahāmoggallānaṁ abhivādetvā padakkhiṇaṁ katvā tatthevantaradhāyi. </span><span class="translation sabbamitta">Dann verbeugte er sich, umrundete Mahāmoggallāna respektvoll, die rechte Seite ihm zugewandt, und verschwand eben dort. </span></div><p><div class=verse-container id=an5.100:3.1><span>Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahāmoggallāno bhagavantaṁ etadavoca: </span><span class="translation sabbamitta">Da ging Mahāmoggallāna zum Buddha, verbeugte sich, setzte sich zur Seite hin und berichtete ihm, was vorgefallen war. </span></div><p><div class=verse-container id=an5.100:4.1><span>“Kakudho nāma, bhante, koliyaputto mamaṁ upaṭṭhāko adhunākālaṅkato aññataraṁ manomayaṁ kāyaṁ upapanno hoti. </span></div><p><div class=verse-container id=an5.100:4.2><span>Tassa evarūpo attabhāvapaṭilābho—seyyathāpi nāma dve vā tīṇi vā māgadhakāni gāmakkhettāni. </span></div><p><div class=verse-container id=an5.100:4.3><span>So tena attabhāvapaṭilābhena neva attānaṁ no paraṁ byābādheti. </span></div><p><div class=verse-container id=an5.100:4.4><span>Atha kho, bhante, kakudho devaputto yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhante, kakudho devaputto maṁ etadavoca: </span></div><p><div class=verse-container id=an5.100:4.5><span>‘devadattassa, bhante, evarūpaṁ icchāgataṁ uppajji—</span></div><p><div class=verse-container id=an5.100:4.6><span>ahaṁ bhikkhusaṅghaṁ pariharissāmīti. </span></div><p><div class=verse-container id=an5.100:4.7><span>Sahacittuppādā ca, bhante, devadatto tassā iddhiyā parihīno’ti. </span></div><p><div class=verse-container id=an5.100:4.8><span>Idamavoca, bhante, kakudho devaputto. </span></div><p><div class=verse-container id=an5.100:4.9><span>Idaṁ vatvā maṁ abhivādetvā padakkhiṇaṁ katvā tatthevantaradhāyī”ti. </span></div><p><div class=verse-container id=an5.100:5.1><span>“Kiṁ pana te, moggallāna, kakudho devaputto cetasā ceto paricca vidito: </span><span class="translation sabbamitta">„Aber Moggallāna, hast du den Geist des Gottes Kakudha erfasst und erkannt, </span></div><p><div class=verse-container id=an5.100:5.2><span>‘yaṁ kiñci kakudho devaputto bhāsati sabbaṁ taṁ tatheva hoti, no aññathā’”ti? </span><span class="translation sabbamitta">dass alles, was er sagt, genauso ist und nicht anders?“ </span></div><p><div class=verse-container id=an5.100:5.3><span>“Cetasā ceto paricca vidito me, bhante, kakudho devaputto: </span><span class="translation sabbamitta">„Jawohl, das habe ich getan, Herr.“ </span></div><p><div class=verse-container id=an5.100:5.4><span>‘yaṁ kiñci kakudho devaputto bhāsati sabbaṁ taṁ tatheva hoti, no aññathā’”ti. </span></div><p><div class=verse-container id=an5.100:5.5><span>“Rakkhassetaṁ, moggallāna, vācaṁ. </span><span class="translation sabbamitta">„Bewahre diese Worte, Mogallāna! </span></div><p><div class=verse-container id=an5.100:5.6><span>Rakkhassetaṁ, moggallāna, vācaṁ. </span><span class="translation sabbamitta">Bewahre diese Worte! </span></div><p><div class=verse-container id=an5.100:5.7><span>Idāni so moghapuriso attanāva attānaṁ pātukarissati. </span><span class="translation sabbamitta">Nun wird sich Devadatta, dieser unnütze Mann, mit seinen eigenen Taten bloßstellen. </span></div><p><div class=verse-container id=an5.100:6.1><span>Pañcime, moggallāna, satthāro santo saṁvijjamānā lokasmiṁ. </span><span class="translation sabbamitta">Diese fünf Lehrer, Moggallāna, findet man in der Welt. </span></div><p><div class=verse-container id=an5.100:6.2><span>Katame pañca? </span><span class="translation sabbamitta">Welche fünf? </span></div><p><div class=verse-container id=an5.100:6.3><span>Idha, moggallāna, ekacco satthā aparisuddhasīlo samāno ‘parisuddhasīlomhī’ti paṭijānāti ‘parisuddhaṁ me sīlaṁ pariyodātaṁ asaṅkiliṭṭhan’ti. </span><span class="translation sabbamitta">Da behauptet ein Lehrer mit unreinem Verhalten: ‚Ich bin rein im Hinblick auf die Sittlichkeit. Mein sittliches Verhalten ist rein, hell und unbefleckt.‘ </span></div><p><div class=verse-container id=an5.100:6.4><span>Tamenaṁ sāvakā evaṁ jānanti: </span><span class="translation sabbamitta">Aber seine Schüler wissen: </span></div><p><div class=verse-container id=an5.100:6.5><span>‘ayaṁ kho bhavaṁ satthā aparisuddhasīlo samāno parisuddhasīlomhī’ti paṭijānāti ‘parisuddhaṁ me sīlaṁ pariyodātaṁ asaṅkiliṭṭhan’ti. </span><span class="translation sabbamitta">‚Das sittliche Verhalten dieses Lehrers ist unrein, doch er behauptet, sittlich rein zu sein. </span></div><p><div class=verse-container id=an5.100:6.6><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sabbamitta">Es wäre ihm nicht angenehm, wenn wir das den Laien sagten. </span></div><p><div class=verse-container id=an5.100:6.7><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sabbamitta">Und wie könnten wir ihn auf eine Art behandeln, die ihm unangenehm ist? </span></div><p><div class=verse-container id=an5.100:6.8><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sabbamitta">Doch er nimmt Roben, Almosen, Unterkunft sowie Arznei und Krankenversorgung an. </span></div><p><div class=verse-container id=an5.100:6.9><span>yaṁ tumo karissati tumova tena paññāyissatī’ti. </span><span class="translation sabbamitta">Man wird ihn an seinen eigenen Taten erkennen.‘ </span></div><p><div class=verse-container id=an5.100:6.10><span>Evarūpaṁ kho, moggallāna, satthāraṁ sāvakā sīlato rakkhanti; </span><span class="translation sabbamitta">Die Schüler eines solchen Lehrers decken das Verhalten ihres Lehrers, </span></div><p><div class=verse-container id=an5.100:6.11><span>evarūpo ca pana satthā sāvakehi sīlato rakkhaṁ paccāsīsati. </span><span class="translation sabbamitta">und der Lehrer erwartet das von ihnen. </span></div><p><div class=verse-container id=an5.100:7.1><span>Puna caparaṁ, moggallāna, idhekacco satthā aparisuddhājīvo samāno ‘parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti. </span><span class="translation sabbamitta">Dann behauptet da ein Lehrer mit unreinem Lebenserwerb: ‚Ich bin rein im Hinblick auf den Lebenserwerb. Mein Lebenserwerb ist rein, hell und unbefleckt.‘ </span></div><p><div class=verse-container id=an5.100:7.2><span>Tamenaṁ sāvakā evaṁ jānanti: </span><span class="translation sabbamitta">Aber seine Schüler wissen: </span></div><p><div class=verse-container id=an5.100:7.3><span>‘ayaṁ kho bhavaṁ satthā aparisuddhājīvo samāno parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti. </span><span class="translation sabbamitta">‚Der Lebenserwerb dieses Lehrers ist unrein, doch er behauptet, einen reinen Lebenserwerb zu haben. </span></div><p><div class=verse-container id=an5.100:7.4><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sabbamitta">Es wäre ihm nicht angenehm, wenn wir das den Laien sagten. </span></div><p><div class=verse-container id=an5.100:7.5><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sabbamitta">Und wie könnten wir ihn auf eine Art behandeln, die ihm unangenehm ist? </span></div><p><div class=verse-container id=an5.100:7.6><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sabbamitta">Doch er nimmt Roben, Almosen, Unterkunft sowie Arznei und Krankenversorgung an. </span></div><p><div class=verse-container id=an5.100:7.7><span>yaṁ tumo karissati tumova tena paññāyissatī’ti. </span><span class="translation sabbamitta">Man wird ihn an seinen eigenen Taten erkennen.‘ </span></div><p><div class=verse-container id=an5.100:7.8><span>Evarūpaṁ kho, moggallāna, satthāraṁ sāvakā ājīvato rakkhanti; </span><span class="translation sabbamitta">Die Schüler eines solchen Lehrers decken den Lebenserwerb ihres Lehrers, </span></div><p><div class=verse-container id=an5.100:7.9><span>evarūpo ca pana satthā sāvakehi ājīvato rakkhaṁ paccāsīsati. </span><span class="translation sabbamitta">und der Lehrer erwartet das von ihnen. </span></div><p><div class=verse-container id=an5.100:8.1><span>Puna caparaṁ, moggallāna, idhekacco satthā aparisuddhadhammadesano samāno ‘parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti. </span><span class="translation sabbamitta">Dann behauptet da ein Lehrer mit unreiner Lehre: ‚Ich bin rein im Hinblick auf die Lehre. Meine Lehre ist rein, hell und unbefleckt.‘ </span></div><p><div class=verse-container id=an5.100:8.2><span>Tamenaṁ sāvakā evaṁ jānanti: </span><span class="translation sabbamitta">Aber seine Schüler wissen: </span></div><p><div class=verse-container id=an5.100:8.3><span>‘ayaṁ kho bhavaṁ satthā aparisuddhadhammadesano samāno parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti. </span><span class="translation sabbamitta">‚Die Lehre dieses Lehrers ist unrein, doch er behauptet, eine reine Lehre zu haben. </span></div><p><div class=verse-container id=an5.100:8.4><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sabbamitta">Es wäre ihm nicht angenehm, wenn wir das den Laien sagten. </span></div><p><div class=verse-container id=an5.100:8.5><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sabbamitta">Und wie könnten wir ihn auf eine Art behandeln, die ihm unangenehm ist? </span></div><p><div class=verse-container id=an5.100:8.6><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sabbamitta">Doch er nimmt Roben, Almosen, Unterkunft sowie Arznei und Krankenversorgung an. </span></div><p><div class=verse-container id=an5.100:8.7><span>yaṁ tumo karissati tumova tena paññāyissatī’ti. </span><span class="translation sabbamitta">Man wird ihn an seinen eigenen Taten erkennen.‘ </span></div><p><div class=verse-container id=an5.100:8.8><span>Evarūpaṁ kho, moggallāna, satthāraṁ sāvakā dhammadesanato rakkhanti; </span><span class="translation sabbamitta">Die Schüler eines solchen Lehrers decken die Lehre ihres Lehrers, </span></div><p><div class=verse-container id=an5.100:8.9><span>evarūpo ca pana satthā sāvakehi dhammadesanato rakkhaṁ paccāsīsati. </span><span class="translation sabbamitta">und der Lehrer erwartet das von ihnen. </span></div><p><div class=verse-container id=an5.100:9.1><span>Puna caparaṁ, moggallāna, idhekacco satthā aparisuddhaveyyākaraṇo samāno ‘parisuddhaveyyākaraṇomhī’ti paṭijānāti ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><span class="translation sabbamitta">Dann behauptet da ein Lehrer mit unreinen Antworten: ‚Ich bin rein im Hinblick auf meine Antworten. Meine Antworten sind rein, hell und unbefleckt.‘ </span></div><p><div class=verse-container id=an5.100:9.2><span>Tamenaṁ sāvakā evaṁ jānanti: </span><span class="translation sabbamitta">Aber seine Schüler wissen: </span></div><p><div class=verse-container id=an5.100:9.3><span>‘ayaṁ kho bhavaṁ satthā aparisuddhaveyyākaraṇo samāno parisuddhaveyyākaraṇomhī’ti paṭijānāti ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><span class="translation sabbamitta">‚Die Antworten dieses Lehrers sind unrein, doch er behauptet, reine Antworten zu geben. </span></div><p><div class=verse-container id=an5.100:9.4><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sabbamitta">Es wäre ihm nicht angenehm, wenn wir das den Laien sagten. </span></div><p><div class=verse-container id=an5.100:9.5><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sabbamitta">Und wie könnten wir ihn auf eine Art behandeln, die ihm unangenehm ist? </span></div><p><div class=verse-container id=an5.100:9.6><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sabbamitta">Doch er nimmt Roben, Almosen, Unterkunft sowie Arznei und Krankenversorgung an. </span></div><p><div class=verse-container id=an5.100:9.7><span>yaṁ tumo karissati tumova tena paññāyissatī’ti. </span><span class="translation sabbamitta">Man wird ihn an seinen eigenen Taten erkennen.‘ </span></div><p><div class=verse-container id=an5.100:9.8><span>Evarūpaṁ kho, moggallāna, satthāraṁ sāvakā veyyākaraṇato rakkhanti; </span><span class="translation sabbamitta">Die Schüler eines solchen Lehrers decken die Antworten ihres Lehrers, </span></div><p><div class=verse-container id=an5.100:9.9><span>evarūpo ca pana satthā sāvakehi veyyākaraṇato rakkhaṁ paccāsīsati. </span><span class="translation sabbamitta">und der Lehrer erwartet das von ihnen. </span></div><p><div class=verse-container id=an5.100:10.1><span>Puna caparaṁ, moggallāna, idhekacco satthā aparisuddhañāṇadassano samāno ‘parisuddhañāṇadassanomhī’ti paṭijānāti ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><span class="translation sabbamitta">Dann behauptet da ein Lehrer mit unreinem Erkennen und Sehen: ‚Ich bin rein im Hinblick auf Erkennen und Sehen. Mein Erkennen und mein Sehen sind rein, hell und unbefleckt.‘ </span></div><p><div class=verse-container id=an5.100:10.2><span>Tamenaṁ sāvakā evaṁ jānanti: </span><span class="translation sabbamitta">Aber seine Schüler wissen: </span></div><p><div class=verse-container id=an5.100:10.3><span>‘ayaṁ kho bhavaṁ satthā aparisuddhañāṇadassano samāno parisuddhañāṇadassanomhī’ti paṭijānāti ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><span class="translation sabbamitta">‚Das Erkennen und Sehen dieses Lehrers ist unrein, doch er behauptet, reines Erkennen und Sehen zu besitzen. </span></div><p><div class=verse-container id=an5.100:10.4><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sabbamitta">Es wäre ihm nicht angenehm, wenn wir das den Laien sagten. </span></div><p><div class=verse-container id=an5.100:10.5><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sabbamitta">Und wie könnten wir ihn auf eine Art behandeln, die ihm unangenehm ist? </span></div><p><div class=verse-container id=an5.100:10.6><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sabbamitta">Doch er nimmt Roben, Almosen, Unterkunft sowie Arznei und Krankenversorgung an. </span></div><p><div class=verse-container id=an5.100:10.7><span>yaṁ tumo karissati tumova tena paññāyissatī’ti. </span><span class="translation sabbamitta">Man wird ihn an seinen eigenen Taten erkennen.‘ </span></div><p><div class=verse-container id=an5.100:10.8><span>Evarūpaṁ kho, moggallāna, satthāraṁ sāvakā ñāṇadassanato rakkhanti; </span><span class="translation sabbamitta">Die Schüler eines solchen Lehrers decken das Erkennen und Sehen ihres Lehrers, </span></div><p><div class=verse-container id=an5.100:10.9><span>evarūpo ca pana satthā sāvakehi ñāṇadassanato rakkhaṁ paccāsīsati. </span><span class="translation sabbamitta">und der Lehrer erwartet das von ihnen. </span></div><p><div class=verse-container id=an5.100:10.10><span>Ime kho, moggallāna, pañca satthāro santo saṁvijjamānā lokasmiṁ. </span><span class="translation sabbamitta">Das sind die fünf Lehrer, die man in der Welt findet. </span></div><p><div class=verse-container id=an5.100:11.1><span>Ahaṁ kho pana, moggallāna, parisuddhasīlo samāno ‘parisuddhasīlomhī’ti paṭijānāmi ‘parisuddhaṁ me sīlaṁ pariyodātaṁ asaṅkiliṭṭhan’ti. </span><span class="translation sabbamitta">Aber, Mogallāna, ich habe ein reines sittliches Verhalten und ich behaupte: ‚Ich bin rein im Hinblick auf sittliches Verhalten. Mein sittliches Verhalten ist rein, hell und unbefleckt.‘ </span></div><p><div class=verse-container id=an5.100:11.2><span>Na ca maṁ sāvakā sīlato rakkhanti, na cāhaṁ sāvakehi sīlato rakkhaṁ paccāsīsāmi. </span><span class="translation sabbamitta">Meine Schüler decken nicht mein Verhalten, und ich erwarte das nicht von ihnen. </span></div><p><div class=verse-container id=an5.100:11.3><span>Parisuddhājīvo samāno ‘parisuddhājīvomhī’ti paṭijānāmi ‘parisuddho me ājīvo pariyodāto asaṅkiliṭṭho’ti. </span><span class="translation sabbamitta">Ich habe einen reinen Lebenserwerb und ich behaupte: ‚Ich bin rein im Hinblick auf den Lebenserwerb. Mein Lebenserwerb ist rein, hell und unbefleckt.‘ </span></div><p><div class=verse-container id=an5.100:11.4><span>Na ca maṁ sāvakā ājīvato rakkhanti, na cāhaṁ sāvakehi ājīvato rakkhaṁ paccāsīsāmi. </span><span class="translation sabbamitta">Meine Schüler decken nicht meinen Lebenserwerb, und ich erwarte das nicht von ihnen. </span></div><p><div class=verse-container id=an5.100:11.5><span>Parisuddhadhammadesano samāno ‘parisuddhadhammadesanomhī’ti paṭijānāmi ‘parisuddhā me dhammadesanā pariyodātā asaṅkiliṭṭhā’ti. </span><span class="translation sabbamitta">Ich habe eine reine Lehre und ich behaupte: ‚Ich bin rein im Hinblick auf die Lehre. Meine Lehre ist rein, hell und unbefleckt.‘ </span></div><p><div class=verse-container id=an5.100:11.6><span>Na ca maṁ sāvakā dhammadesanato rakkhanti, na cāhaṁ sāvakehi dhammadesanato rakkhaṁ paccāsīsāmi. </span><span class="translation sabbamitta">Meine Schüler decken nicht meine Lehre, und ich erwarte das nicht von ihnen. </span></div><p><div class=verse-container id=an5.100:11.7><span>Parisuddhaveyyākaraṇo samāno ‘parisuddhaveyyākaraṇomhī’ti paṭijānāmi ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><span class="translation sabbamitta">Ich gebe reine Antworten und ich behaupte: ‚Ich bin rein im Hinblick auf meine Antworten. Meine Antworten sind rein, hell und unbefleckt.‘ </span></div><p><div class=verse-container id=an5.100:11.8><span>Na ca maṁ sāvakā veyyākaraṇato rakkhanti, na cāhaṁ sāvakehi veyyākaraṇato rakkhaṁ paccāsīsāmi. </span><span class="translation sabbamitta">Meine Schüler decken nicht meine Antworten, und ich erwarte das nicht von ihnen. </span></div><p><div class=verse-container id=an5.100:11.9><span>Parisuddhañāṇadassano samāno ‘parisuddhañāṇadassanomhī’ti paṭijānāmi ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><span class="translation sabbamitta">Ich besitze ein reines Erkennen und Sehen und ich behaupte: ‚Ich bin rein im Hinblick auf Erkennen und Sehen. Mein Erkennen und mein Sehen sind rein, hell und unbefleckt.‘ </span></div><p><div class=verse-container id=an5.100:11.10><span>Na ca maṁ sāvakā ñāṇadassanato rakkhanti, na cāhaṁ sāvakehi ñāṇadassanato rakkhaṁ paccāsīsāmī”ti. </span><span class="translation sabbamitta">Meine Schüler decken nicht mein Erkennen und Sehen, und ich erwarte das nicht von ihnen.“ </span></div><p><div class=verse-container id=an5.100:11.11><span>Dasamaṁ. </span></div><p><div class=verse-container id=an5.100:11.12><span>Kakudhavaggo pañcamo. </span></div><p><div class=verse-container id=an5.100:12.0><span>Tassuddānaṁ </span></div><p><div class=verse-container id=an5.100:12.1><span>Dve sampadā byākaraṇaṁ, </span></div><p><div class=verse-container id=an5.100:12.2><span>phāsu akuppapañcamaṁ; </span></div><p><div class=verse-container id=an5.100:12.3><span>Sutaṁ kathā āraññako, </span></div><p><div class=verse-container id=an5.100:12.4><span>sīho ca kakudho dasāti. </span></div><p><div class=verse-container id=an5.100:12.5><span>Dutiyo paṇṇāsako samatto. </span></div><div class=flex-between><a href=/canon/de/pli/ms/sutta/an/an0005/an0005P0099.html>Previous</a><a href=/canon/de/pli/ms/sutta/an/an0005/an0005P0101.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>