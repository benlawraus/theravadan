<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0006/an0006P0034.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0006/an0006P0033.html>Previous</a><a href=/canon/de/pli/ms/sutta/an/an0006/an0006P0035.html>Next</a></div><p id=an6.34:0.1><span class=root>Aṅguttara Nikāya 6.34 </span><br> <span class=sabbamitta>Nummerierte Lehrreden 6.34 </span><br><p id=an6.34:0.2><span class=root>4. Devatāvagga </span><br> <span class=sabbamitta>4. Das Kapitel über Gottheiten </span><br><p id=an6.34:0.3><span class="root big-bold">Mahāmoggallānasutta </span><br> <span class=sabbamitta>Mit Mahāmoggallāna </span><br><p id=an6.34:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sabbamitta>Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span><br><p id=an6.34:1.2><span class=root>Atha kho āyasmato mahāmoggallānassa rahogatassa paṭisallīnassa evaṁ cetaso parivitakko udapādi: </span><br> <span class=sabbamitta>Da kam dem Ehrwürdigen Mahāmoggallāna, als er für sich allein in Klausur war, dieser Gedanke in den Sinn: </span><br><p id=an6.34:1.3><span class=root>“katamesānaṁ devānaṁ evaṁ ñāṇaṁ hoti: </span><br> <span class=sabbamitta>„Welche Götter wissen, </span><br><p id=an6.34:1.4><span class=root>‘sotāpannā nāma avinipātadhammā niyatā sambodhiparāyaṇā’”ti? </span><br> <span class=sabbamitta>dass sie in den Strom eingetreten sind, dass sie nicht mehr in der Unterwelt wiedergeboren werden müssen und für das Erwachen bestimmt sind?“ </span><br><p id=an6.34:1.5><span class=root>Tena kho pana samayena tisso nāma bhikkhu adhunākālaṅkato aññataraṁ brahmalokaṁ upapanno hoti. </span><br> <span class=sabbamitta>Nun war da gerade kürzlich ein Mönch namens Tissa verstorben und in einer Brahmāwelt wiedergeboren worden. </span><br><p id=an6.34:1.6><span class=root>Tatrapi naṁ evaṁ jānanti: </span><br> <span class=sabbamitta>Dort war bekannt, </span><br><p id=an6.34:1.7><span class=root>“tisso brahmā mahiddhiko mahānubhāvo”ti. </span><br> <span class=sabbamitta>dass der Brahmā Tissa sehr mächtig und gewaltig war. </span><br><p id=an6.34:2.1><span class=root>Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya pasāritaṁ vā bāhaṁ samiñjeyya; evamevaṁ—jetavane antarahito tasmiṁ brahmaloke pāturahosi. </span><br> <span class=sabbamitta>Da verschwand der Ehrwürdige Mahāmoggallāna, so leicht, wie ein starker Mensch den Arm strecken oder beugen würde, aus Jetas Wäldchen und erschien wieder in dieser Brahmāwelt. </span><br><p id=an6.34:2.2><span class=root>Addasā kho tisso brahmā āyasmantaṁ mahāmoggallānaṁ dūratova āgacchantaṁ. </span><br> <span class=sabbamitta>Tissa sah Moggallāna von Weitem kommen </span><br><p id=an6.34:2.3><span class=root>Disvāna āyasmantaṁ mahāmoggallānaṁ etadavoca: </span><br> <span class=sabbamitta>und sagte zu ihm: </span><br><p id=an6.34:2.4><span class=root>“ehi kho, mārisa moggallāna; svāgataṁ, mārisa moggallāna; </span><br> <span class=sabbamitta>„Komm, Kamerad Moggallāna! Willkommen, Kamerad Moggallāna! </span><br><p id=an6.34:2.5><span class=root>cirassaṁ kho, mārisa moggallāna; imaṁ pariyāyamakāsi, yadidaṁ idhāgamanāya. </span><br> <span class=sabbamitta>Es ist lange her, dass du die Gelegenheit genutzt hast, hierherzukommen. </span><br><p id=an6.34:2.6><span class=root>Nisīda, mārisa moggallāna, idamāsanaṁ paññattan”ti. </span><br> <span class=sabbamitta>Setz dich, Kamerad Moggallāna, dieser Sitz ist für dich.“ </span><br><p id=an6.34:2.7><span class=root>Nisīdi kho āyasmā mahāmoggallāno paññatte āsane. </span><br> <span class=sabbamitta>Moggallāna setzte sich auf den ausgebreiteten Sitz. </span><br><p id=an6.34:2.8><span class=root>Tissopi kho brahmā āyasmantaṁ mahāmoggallānaṁ abhivādetvā ekamantaṁ nisīdi. </span><br> <span class=sabbamitta>Da verbeugte sich Tissa vor Moggallāna und setzte sich zur Seite hin. </span><br><p id=an6.34:2.9><span class=root>Ekamantaṁ nisinnaṁ kho tissaṁ brahmānaṁ āyasmā mahāmoggallāno etadavoca: </span><br> <span class=sabbamitta>Moggallāna sagte zu ihm: </span><br><p id=an6.34:3.1><span class=root>“Katamesānaṁ kho, tissa, devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti? </span><br> <span class=sabbamitta>„Tissa, welche Götter wissen, dass sie in den Strom eingetreten sind, dass sie nicht mehr in der Unterwelt wiedergeboren werden müssen und für das Erwachen bestimmt sind?“ </span><br><p id=an6.34:3.2><span class=root>“Cātumahārājikānaṁ kho, mārisa moggallāna, devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti. </span><br> <span class=sabbamitta>„Die Götter der vier großen Könige wissen das.“ </span><br><p id=an6.34:4.1><span class=root>“Sabbesaññeva nu kho, tissa, cātumahārājikānaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti? </span><br> <span class=sabbamitta>„Aber wissen das alle von ihnen?“ </span><br><p id=an6.34:4.2><span class=root>“Na kho, mārisa moggallāna, sabbesaṁ cātumahārājikānaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti. </span><br> <span class=sabbamitta>„Nein, Kamerad Moggallāna, nicht alle. </span><br><p id=an6.34:4.3><span class=root>Ye kho te, mārisa moggallāna, cātumahārājikā devā buddhe aveccappasādena asamannāgatā dhamme aveccappasādena asamannāgatā saṅghe aveccappasādena asamannāgatā ariyakantehi sīlehi asamannāgatā na tesaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti. </span><br> <span class=sabbamitta>Die, die keine auf Erfahrung gegründete Zuversicht zum Buddha, zur Lehre und zum Saṅgha haben und nicht das sittliche Verhalten besitzen, das von den Edlen geliebt wird, diese wissen nicht, dass sie in den Strom eingetreten sind. </span><br><p id=an6.34:4.4><span class=root>Ye ca kho te, mārisa moggallāna, cātumahārājikā devā buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā ariyakantehi sīlehi samannāgatā, tesaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti. </span><br> <span class=sabbamitta>Doch die, die auf Erfahrung gegründete Zuversicht zum Buddha, zur Lehre und zum Saṅgha haben und die das sittliche Verhalten besitzen, das von den Edlen geliebt wird, diese wissen, dass sie in den Strom eingetreten sind.“ </span><br><p id=an6.34:5.1><span class=root>“Cātumahārājikānaññeva nu kho, tissa, devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti udāhu tāvatiṁsānampi devānaṁ …pe… </span><br> <span class=sabbamitta>„Aber Tissa, wissen denn nur die Götter der vier großen Könige, dass sie in den Strom eingetreten sind, oder wissen auch die Götter der Dreiunddreißig … </span><br><p id=an6.34:5.2><span class=root>yāmānampi devānaṁ … </span><br> <span class=sabbamitta>die Yama-Götter … </span><br><p id=an6.34:5.3><span class=root>tusitānampi devānaṁ … </span><br> <span class=sabbamitta>die freudvollen Götter … </span><br><p id=an6.34:5.4><span class=root>nimmānaratīnampi devānaṁ … </span><br> <span class=sabbamitta>die Götter, die das Ersinnen lieben … </span><br><p id=an6.34:5.5><span class=root>paranimmitavasavattīnampi devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti? </span><br> <span class=sabbamitta>und die Götter, die über das herrschen, was andere ersinnen, dass sie in den Strom eingetreten sind, dass sie nicht mehr in der Unterwelt wiedergeboren werden müssen und für das Erwachen bestimmt sind?“ </span><br><p id=an6.34:5.6><span class=root>“Paranimmitavasavattīnampi kho, mārisa moggallāna, devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti. </span><br> <span class=sabbamitta>„Die Götter aus all diesen Klassen wissen das.“ </span><br><p id=an6.34:6.1><span class=root>“Sabbesaññeva nu kho, tissa, paranimmitavasavattīnaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti? </span><br> <span class=sabbamitta>„Aber wissen das alle von ihnen?“ </span><br><p id=an6.34:6.2><span class=root>“Na kho, mārisa moggallāna, sabbesaṁ paranimmitavasavattīnaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti. </span><br> <span class=sabbamitta>„Nein, Kamerad Moggallāna, nicht alle. </span><br><p id=an6.34:6.3><span class=root>Ye kho te, mārisa moggallāna, paranimmitavasavattī devā buddhe aveccappasādena asamannāgatā, dhamme aveccappasādena asamannāgatā, saṅghe aveccappasādena asamannāgatā, ariyakantehi sīlehi asamannāgatā, na tesaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti. </span><br> <span class=sabbamitta>Die, die keine auf Erfahrung gegründete Zuversicht zum Buddha, zur Lehre und zum Saṅgha haben und nicht das sittliche Verhalten besitzen, das von den Edlen geliebt wird, diese wissen nicht, dass sie in den Strom eingetreten sind. </span><br><p id=an6.34:6.4><span class=root>Ye ca kho te, mārisa moggallāna, paranimmitavasavattī devā buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā, ariyakantehi sīlehi samannāgatā tesaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti. </span><br> <span class=sabbamitta>Doch die, die auf Erfahrung gegründete Zuversicht zum Buddha, zur Lehre und zum Saṅgha haben und die das sittliche Verhalten besitzen, das von den Edlen geliebt wird, diese wissen, dass sie in den Strom eingetreten sind.“ </span><br><p id=an6.34:7.1><span class=root>Atha kho āyasmā mahāmoggallāno tissassa brahmuno bhāsitaṁ abhinanditvā anumoditvā: “seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ: ‘brahmaloke antarahito jetavane pāturahosī’”ti. </span><br> <span class=sabbamitta>Moggallāna begrüßte die Worte des Brahmā Tissa und stimmte ihm zu. Dann verschwand er, so leicht, wie ein starker Mensch den Arm strecken oder beugen würde, aus dieser Brahmāwelt und erschien wieder in Jetas Wäldchen. </span><br><p id=an6.34:7.2><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>