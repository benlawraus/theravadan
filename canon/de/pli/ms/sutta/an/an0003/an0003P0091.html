<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0003/an0003P0091.html>English</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/an/an0003/an0003P0090.html>Previous</a><a href=/canon/de/pli/ms/sutta/an/an0003/an0003P0092.html>Next</a></div><p><div class=verse-container id=an3.91:0.1><span>Aṅguttara Nikāya 3.91 </span><span class="translation sabbamitta">Nummerierte Lehrreden 3.91 </span></div><p><div class=verse-container id=an3.91:0.2><span>9. Samaṇavagga </span><span class="translation sabbamitta">9. Das Kapitel über Asketen </span></div><p><div class=verse-container id=an3.91:0.3><span class=big-bold>Saṅkavāsutta </span><span class="translation sabbamitta">In Paṅkadhā </span></div><p><div class=verse-container id=an3.91:1.1><span>Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena saṅkavā nāma kosalānaṁ nigamo tadavasari. </span><span class="translation sabbamitta">Einmal wanderte der Buddha mit einem großen Saṅgha von Mönchen und Nonnen durch das Land der Kosaler. Er kam zu einem Marktflecken der Kosaler mit Namen Paṅkadhā </span></div><p><div class=verse-container id=an3.91:1.2><span>Tatra sudaṁ bhagavā saṅkavāyaṁ viharati. </span><span class="translation sabbamitta">und blieb da. </span></div><p><div class=verse-container id=an3.91:1.3><span>Tena kho pana samayena kassapagotto nāma bhikkhu saṅkavāyaṁ āvāsiko hoti. </span><span class="translation sabbamitta">Damals lebte in Paṅkadhā ein Mönch mit Namen Kassapagotta. </span></div><p><div class=verse-container id=an3.91:1.4><span>Tatra sudaṁ bhagavā sikkhāpadapaṭisaṁyuttāya dhammiyā kathāya bhikkhū sandasseti samādapeti samuttejeti sampahaṁseti. </span><span class="translation sabbamitta">Da leitete der Buddha die Mönche und Nonnen mit einem Dhammavortrag über die Schulungsregeln an, ermunterte sie, begeisterte sie und regte sie an. </span></div><p><div class=verse-container id=an3.91:1.5><span>Atha kho kassapagottassa bhikkhuno bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span><span class="translation sabbamitta">Da wurde Kassapagotta recht ungeduldig und verdrießlich und dachte: </span></div><p><div class=verse-container id=an3.91:1.6><span>“adhisallikhatevāyaṁ samaṇo”ti. </span><span class="translation sabbamitta">„Dieser Asket ist viel zu streng.“ </span></div><p><div class=verse-container id=an3.91:1.7><span>Atha kho bhagavā saṅkavāyaṁ yathābhirantaṁ viharitvā yena rājagahaṁ tena cārikaṁ pakkāmi. </span><span class="translation sabbamitta">Als der Buddha so lange in Paṅkadhā geblieben war, wie es ihm gefiel, brach er nach Rājagaha auf. </span></div><p><div class=verse-container id=an3.91:1.8><span>Anupubbena cārikaṁ caramāno yena rājagahaṁ tadavasari. </span><span class="translation sabbamitta">Er wanderte Stück für Stück, bis er nach Rājagaha kam, </span></div><p><div class=verse-container id=an3.91:1.9><span>Tatra sudaṁ bhagavā rājagahe viharati. </span><span class="translation sabbamitta">und blieb da. </span></div><p><div class=verse-container id=an3.91:2.1><span>Atha kho kassapagottassa bhikkhuno acirapakkantassa bhagavato ahudeva kukkuccaṁ ahu vippaṭisāro: </span><span class="translation sabbamitta">Kurz nachdem der Buddha aufgebrochen war, begann Kassapagotta, seine Haltung zu bereuen und zu bedauern, und dachte: </span></div><p><div class=verse-container id=an3.91:2.2><span>“alābhā vata me, na vata me lābhā; dulladdhaṁ vata me, na vata me suladdhaṁ; </span><span class="translation sabbamitta">„Es ist mein Pech, mein Missgeschick, </span></div><p><div class=verse-container id=an3.91:2.3><span>yassa me bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span><span class="translation sabbamitta">dass ich so ungeduldig und verdrießlich geworden bin, als der Buddha über die Schulungsregeln gesprochen hat, und gedacht habe, </span></div><p><div class=verse-container id=an3.91:2.4><span>‘adhisallikhatevāyaṁ samaṇo’ti. </span><span class="translation sabbamitta">er sei viel zu streng. </span></div><p><div class=verse-container id=an3.91:2.5><span>Yannūnāhaṁ yena bhagavā tenupasaṅkameyyaṁ; upasaṅkamitvā bhagavato santike accayaṁ accayato deseyyan”ti. </span><span class="translation sabbamitta">Warum gehe ich nicht zum Buddha und gestehe ihm meinen Fehler ein?“ </span></div><p><div class=verse-container id=an3.91:2.6><span>Atha kho kassapagotto bhikkhu senāsanaṁ saṁsāmetvā pattacīvaramādāya yena rājagahaṁ tena pakkāmi. </span><span class="translation sabbamitta">Da brachte Kassapagotta seine Unterkunft in Ordnung, nahm Schale und Robe und brach nach Rājagaha auf. </span></div><p><div class=verse-container id=an3.91:2.7><span>Anupubbena yena rājagahaṁ yena gijjhakūṭo pabbato yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kassapagotto bhikkhu bhagavantaṁ etadavoca: </span><span class="translation sabbamitta">Schließlich erreichte er Rājagaha und die Geierkuppe. Er ging zum Buddha, verbeugte sich, setzte sich zur Seite hin und berichtete ihm, was geschehen war. Er sagte: </span></div><p><div class=verse-container id=an3.91:3.1><span>“Ekamidaṁ, bhante, samayaṁ bhagavā saṅkavāyaṁ viharati, saṅkavā nāma kosalānaṁ nigamo. </span></div><p><div class=verse-container id=an3.91:3.2><span>Tatra, bhante, bhagavā sikkhāpadapaṭisaṁyuttāya dhammiyā kathāya bhikkhū sandassesi samādapesi samuttejesi sampahaṁsesi. </span></div><p><div class=verse-container id=an3.91:3.3><span>Tassa mayhaṁ bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span></div><p><div class=verse-container id=an3.91:3.4><span>‘adhisallikhatevāyaṁ samaṇo’ti. </span></div><p><div class=verse-container id=an3.91:3.5><span>Atha kho bhagavā saṅkavāyaṁ yathābhirantaṁ viharitvā yena rājagahaṁ tena cārikaṁ pakkāmi. (…) </span></div><p><div class=verse-container id=an3.91:3.6><span>Tassa mayhaṁ, bhante, acirapakkantassa bhagavato ahudeva kukkuccaṁ ahu vippaṭisāro: </span></div><p><div class=verse-container id=an3.91:3.7><span>‘alābhā vata me, na vata me lābhā; dulladdhaṁ vata me, na vata me suladdhaṁ; </span></div><p><div class=verse-container id=an3.91:3.8><span>yassa me bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span></div><p><div class=verse-container id=an3.91:3.9><span>“adhisallikhatevāyaṁ samaṇo”ti. </span></div><p><div class=verse-container id=an3.91:3.10><span>Yannūnāhaṁ yena bhagavā tenupasaṅkameyyaṁ; upasaṅkamitvā bhagavato santike accayaṁ accayato deseyyan’ti. </span></div><p><div class=verse-container id=an3.91:3.11><span>Accayo maṁ, bhante, accagamā yathābālaṁ yathāmūḷhaṁ yathāakusalaṁ yassa me bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span><span class="translation sabbamitta">„Ich habe einen Fehler gemacht, Herr. Es war töricht, dumm und untauglich von mir, so ungeduldig und verdrießlich zu werden, als der Buddha die Mönche und Nonnen mit einem Dhammavortrag über die Schulungsregeln anleitete, sie ermunterte, begeisterte und anregte. Es war töricht von mir, zu denken: </span></div><p><div class=verse-container id=an3.91:3.12><span>‘adhisallikhatevāyaṁ samaṇo’ti. </span><span class="translation sabbamitta">„Dieser Asket ist viel zu streng.“ </span></div><p><div class=verse-container id=an3.91:3.13><span>Tassa me, bhante, bhagavā accayaṁ accayato paṭiggaṇhātu, āyatiṁ saṁvarāyā”ti. </span><span class="translation sabbamitta">Bitte, Herr, nimm meinen Fehler als Fehler an, und ich will mich in Zukunft zügeln.“ </span></div><p><div class=verse-container id=an3.91:4.1><span>“Taggha taṁ, kassapa, accayo accagamā yathābālaṁ yathāmūḷhaṁ yathāakusalaṁ, yassa te mayi sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span><span class="translation sabbamitta">„Jawohl, Kassapa, du hast einen Fehler gemacht. </span></div><p><div class=verse-container id=an3.91:4.2><span>‘adhisallikhatevāyaṁ samaṇo’ti. </span></div><p><div class=verse-container id=an3.91:4.3><span>Yato ca kho tvaṁ, kassapa, accayaṁ accayato disvā yathādhammaṁ paṭikarosi, taṁ te mayaṁ paṭiggaṇhāma. </span><span class="translation sabbamitta">Aber da du deinen Fehler als Fehler erkannt hast und richtig mit ihm verfahren bist, nehme ich ihn an. </span></div><p><div class=verse-container id=an3.91:4.4><span>Vuddhihesā, kassapa, ariyassa vinaye yo accayaṁ accayato disvā yathādhammaṁ paṭikaroti, āyatiṁ saṁvaraṁ āpajjati. </span><span class="translation sabbamitta">Denn es gilt als Fortschritt in der Schulung des Edlen, einen Fehler als Fehler zu erkennen, richtig mit ihm zu verfahren und sich zu verpflichten, sich in der Zukunft zu zügeln. </span></div><p><div class=verse-container id=an3.91:5.1><span>Thero cepi, kassapa, bhikkhu hoti na sikkhākāmo na sikkhāsamādānassa vaṇṇavādī, ye caññe bhikkhū na sikkhākāmā te ca na sikkhāya samādapeti, ye caññe bhikkhū sikkhākāmā tesañca na vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, therassa bhikkhuno na vaṇṇaṁ bhaṇāmi. </span><span class="translation sabbamitta">Kassapa, nehmen wir an, ein Ältester im Orden will sich nicht schulen und lobt es nicht, die Schulung zu unternehmen. Er ermuntert andere Mönche und Nonnen, die sich nicht schulen wollen, nicht dazu, die Schulung zu unternehmen. Und er lobt die Mönche und Nonnen, die sich schulen wollen, nicht zur rechten Zeit, der Wahrheit gemäß und richtig. Einen solchen Ältesten lobe ich nicht. </span></div><p><div class=verse-container id=an3.91:5.2><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=an3.91:5.3><span>Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ ahitāya dukkhāyāti. </span><span class="translation sabbamitta">Andere Mönche oder Nonnen könnten, wenn sie hören, dass ich ihn lobe, sich ihm anschließen wollen. Sie könnten seinem Vorbild folgen, und das wäre zu ihrem langanhaltenden Schaden und Leiden. </span></div><p><div class=verse-container id=an3.91:5.4><span>Tasmāhaṁ, kassapa, evarūpassa therassa bhikkhuno na vaṇṇaṁ bhaṇāmi. </span><span class="translation sabbamitta">Darum lobe ich einen solchen Ältesten nicht. </span></div><p><div class=verse-container id=an3.91:6.1><span>Majjhimo cepi, kassapa, bhikkhu hoti …pe… </span><span class="translation sabbamitta">Nehmen wir an, ein Mittlerer im Orden will sich nicht schulen … </span></div><p><div class=verse-container id=an3.91:6.2><span>navo cepi, kassapa, bhikkhu hoti na sikkhākāmo na sikkhāsamādānassa vaṇṇavādī, ye caññe bhikkhū na sikkhākāmā te ca na sikkhāya samādapeti, ye caññe bhikkhū sikkhākāmā tesañca na vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, navassa bhikkhuno na vaṇṇaṁ bhaṇāmi. </span><span class="translation sabbamitta">Nehmen wir an, ein Jüngerer im Orden will sich nicht schulen … </span></div><p><div class=verse-container id=an3.91:6.3><span>Taṁ kissa hetu? </span></div><p><div class=verse-container id=an3.91:6.4><span>Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ ahitāya dukkhāyāti. </span></div><p><div class=verse-container id=an3.91:6.5><span>Tasmāhaṁ, kassapa, evarūpassa navassa bhikkhuno na vaṇṇaṁ bhaṇāmi. </span><span class="translation sabbamitta">Darum lobe ich einen solchen Jüngeren nicht. </span></div><p><div class=verse-container id=an3.91:7.1><span>Thero cepi, kassapa, bhikkhu hoti sikkhākāmo sikkhāsamādānassa vaṇṇavādī, ye caññe bhikkhū na sikkhākāmā te ca sikkhāya samādapeti, ye caññe bhikkhū sikkhākāmā tesañca vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, therassa bhikkhuno vaṇṇaṁ bhaṇāmi. </span><span class="translation sabbamitta">Kassapa, nehmen wir an, ein Ältester im Orden will sich schulen und lobt es, die Schulung zu unternehmen. Er ermuntert andere Mönche und Nonnen, die sich nicht schulen wollen, dazu, die Schulung zu unternehmen. Und er lobt die Mönche und Nonnen, die sich schulen wollen, zur rechten Zeit, der Wahrheit gemäß und richtig. Einen solchen Ältesten lobe ich. </span></div><p><div class=verse-container id=an3.91:7.2><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=an3.91:7.3><span>Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ hitāya sukhāyāti. </span><span class="translation sabbamitta">Andere Mönche oder Nonnen könnten, wenn sie hören, dass ich ihn lobe, sich ihm anschließen wollen. Sie könnten seinem Vorbild folgen, und das wäre zu ihrem langanhaltenden Nutzen und Glück. </span></div><p><div class=verse-container id=an3.91:7.4><span>Tasmāhaṁ, kassapa, evarūpassa therassa bhikkhuno vaṇṇaṁ bhaṇāmi. </span><span class="translation sabbamitta">Darum lobe ich einen solchen Ältesten. </span></div><p><div class=verse-container id=an3.91:8.1><span>Majjhimo cepi, kassapa, bhikkhu hoti sikkhākāmo …pe… </span><span class="translation sabbamitta">Nehmen wir an, ein Mittlerer im Orden will sich schulen … </span></div><p><div class=verse-container id=an3.91:8.2><span>navo cepi, kassapa, bhikkhu hoti sikkhākāmo sikkhāsamādānassa vaṇṇavādī, ye caññe bhikkhū na sikkhākāmā te ca sikkhāya samādapeti, ye caññe bhikkhū sikkhākāmā tesañca vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, navassa bhikkhuno vaṇṇaṁ bhaṇāmi. </span><span class="translation sabbamitta">Nehmen wir an, ein Jüngerer im Orden will sich schulen … </span></div><p><div class=verse-container id=an3.91:8.3><span>Taṁ kissa hetu? </span></div><p><div class=verse-container id=an3.91:8.4><span>Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ hitāya sukhāyāti. </span></div><p><div class=verse-container id=an3.91:8.5><span>Tasmāhaṁ, kassapa, evarūpassa navassa bhikkhuno vaṇṇaṁ bhaṇāmī”ti. </span><span class="translation sabbamitta">Darum lobe ich einen solchen Jüngeren.“ </span></div><p><div class=verse-container id=an3.91:8.6><span>Ekādasamaṁ. </span></div><p><div class=verse-container id=an3.91:8.7><span>Samaṇavaggo catuttho. </span></div><p><div class=verse-container id=an3.91:9.0><span>Tassuddānaṁ </span></div><p><div class=verse-container id=an3.91:9.1><span>Samaṇo gadrabho khettaṁ, </span></div><p><div class=verse-container id=an3.91:9.2><span>vajjiputto ca sekkhakaṁ; </span></div><p><div class=verse-container id=an3.91:9.3><span>Tayo ca sikkhanā vuttā, </span></div><p><div class=verse-container id=an3.91:9.4><span>dve sikkhā saṅkavāya cāti. </span></div><div class=flex-between><a href=/canon/de/pli/ms/sutta/an/an0003/an0003P0090.html>Previous</a><a href=/canon/de/pli/ms/sutta/an/an0003/an0003P0092.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>