<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0003/an0003P0126.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0003/an0003P0125.html>Previous</a><a href=/canon/de/pli/ms/sutta/an/an0003/an0003P0127.html>Next</a></div><p id=an3.126:0.1><span class=root>Aṅguttara Nikāya 3.126 </span><br> <span class=sabbamitta>Nummerierte Lehrreden 3.126 </span><br><p id=an3.126:0.2><span class=root>13. Kusināravagga </span><br> <span class=sabbamitta>13. Das Kapitel in Kusinārā </span><br><p id=an3.126:0.3><span class="root big-bold">Bharaṇḍukālāmasutta </span><br> <span class=sabbamitta>Der Kālāmer Bharaṇḍu </span><br><p id=an3.126:1.1><span class=root>Ekaṁ samayaṁ bhagavā kosalesu cārikaṁ caramāno yena kapilavatthu tadavasari. </span><br> <span class=sabbamitta>Einmal wanderte der Buddha durch das Land der Kosaler und kam nach Kapilavatthu. </span><br><p id=an3.126:1.2><span class=root>Assosi kho mahānāmo sakko: “bhagavā kira kapilavatthuṁ anuppatto”ti. </span><br> <span class=sabbamitta>Der Sakyer Mahānāma hörte von seiner Ankunft. </span><br><p id=an3.126:1.3><span class=root>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitaṁ kho mahānāmaṁ sakkaṁ bhagavā etadavoca: </span><br> <span class=sabbamitta>Er ging zum Buddha, verbeugte sich und stellte sich zur Seite hin. Der Buddha sagte zu ihm: </span><br><p id=an3.126:2.1><span class=root>“Gaccha, mahānāma, kapilavatthusmiṁ, tathārūpaṁ āvasathaṁ jāna yatthajja mayaṁ ekarattiṁ vihareyyāmā”ti. </span><br> <span class=sabbamitta>„Geh nach Kapilavatthu, Mahānāma, und sieh nach, ob es ein geeignetes Gästehaus gibt, wo ich übernachten kann.“ </span><br><p id=an3.126:2.2><span class=root>“Evaṁ, bhante”ti kho mahānāmo sakko bhagavato paṭissutvā kapilavatthuṁ pavisitvā kevalakappaṁ kapilavatthuṁ anvāhiṇḍanto nāddasa kapilavatthusmiṁ tathārūpaṁ āvasathaṁ yatthajja bhagavā ekarattiṁ vihareyya. </span><br> <span class=sabbamitta>„Ja, Herr“, erwiderte Mahānāma. Er ging nach Kapilavatthu zurück und suchte die ganze Stadt ab, aber er konnte kein geeignetes Gästehaus finden, in dem der Buddha übernachten konnte. </span><br><p id=an3.126:3.1><span class=root>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ etadavoca: </span><br> <span class=sabbamitta>Da ging Mahānāma zum Buddha und sagte zu ihm: </span><br><p id=an3.126:3.2><span class=root>“natthi, bhante, kapilavatthusmiṁ tathārūpo āvasatho yatthajja bhagavā ekarattiṁ vihareyya. </span><br> <span class=sabbamitta>„Herr, es gibt in Kapilavatthu kein geeignetes Gästehaus, in dem du übernachten könntest. </span><br><p id=an3.126:3.3><span class=root>Ayaṁ, bhante, bharaṇḍu kālāmo bhagavato purāṇasabrahmacārī. </span><br> <span class=sabbamitta>Aber da ist dieser Kālāmer Bharaṇḍu, der früher ein geistlicher Gefährte des Buddha war. </span><br><p id=an3.126:3.4><span class=root>Tassajja bhagavā assame ekarattiṁ viharatū”ti. </span><br> <span class=sabbamitta>Warum übernachtest du nicht in seiner Klause?“ </span><br><p id=an3.126:3.5><span class=root>“Gaccha, mahānāma, santharaṁ paññāpehī”ti. </span><br> <span class=sabbamitta>„Mahānāma, geh und richte eine Matte her.“ </span><br><p id=an3.126:3.6><span class=root>“Evaṁ, bhante”ti kho mahānāmo sakko bhagavato paṭissutvā yena bharaṇḍussa kālāmassa assamo tenupasaṅkami; upasaṅkamitvā santharaṁ paññāpetvā udakaṁ ṭhapetvā pādānaṁ dhovanāya yena bhagavā tenupasaṅkami; upasaṅkamitvā bhagavantaṁ etadavoca: </span><br> <span class=sabbamitta>„Ja, Herr“, erwiderte Mahānāma. Er ging zu Bharaṇḍus Klause, richtete eine Matte her und stellte Wasser zum Füßewaschen bereit. Dann ging er zum Buddha zurück und sagte zu ihm: </span><br><p id=an3.126:3.7><span class=root>“santhato, bhante, santhāro, udakaṁ ṭhapitaṁ pādānaṁ dhovanāya. </span><br> <span class=sabbamitta>„Die Matte und das Wasser zum Füßewaschen sind bereit. </span><br><p id=an3.126:3.8><span class=root>Yassadāni, bhante, bhagavā kālaṁ maññatī”ti. </span><br> <span class=sabbamitta>Bitte, Herr, komm nach deinem Belieben.“ </span><br><p id=an3.126:4.1><span class=root>Atha kho bhagavā yena bharaṇḍussa kālāmassa assamo tenupasaṅkami; upasaṅkamitvā paññatte āsane nisīdi. </span><br> <span class=sabbamitta>Da ging der Buddha zu Bharaṇḍus Klause, setzte sich auf die bereitgelegte Matte </span><br><p id=an3.126:4.2><span class=root>Nisajja kho bhagavā pāde pakkhālesi. </span><br> <span class=sabbamitta>und wusch seine Füße. </span><br><p id=an3.126:4.3><span class=root>Atha kho mahānāmassa sakkassa etadahosi: </span><br> <span class=sabbamitta>Da dachte Mahānāma: </span><br><p id=an3.126:4.4><span class=root>“akālo kho ajja bhagavantaṁ payirupāsituṁ. </span><br> <span class=sabbamitta>„Für heute ist es zu spät, dem Buddha meine Aufwartung zu machen. </span><br><p id=an3.126:4.5><span class=root>Kilanto bhagavā. </span><br> <span class=sabbamitta>Er ist müde. </span><br><p id=an3.126:4.6><span class=root>Sve dānāhaṁ bhagavantaṁ payirupāsissāmī”ti bhagavantaṁ abhivādetvā padakkhiṇaṁ katvā pakkāmi. </span><br> <span class=sabbamitta>Ich werde das morgen tun.“ Er verbeugte sich vor dem Buddha, umrundete ihn respektvoll, die rechte Seite ihm zugewandt, und ging. </span><br><p id=an3.126:5.1><span class=root>Atha kho mahānāmo sakko tassā rattiyā accayena yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinnaṁ kho mahānāmaṁ sakkaṁ bhagavā etadavoca: </span><br> <span class=sabbamitta>Als dann die Nacht vorüber war, ging der Sakyer Mahānāma zum Buddha und setzte sich zur Seite hin. Der Buddha sagte zu ihm: </span><br><p id=an3.126:5.2><span class=root>“tayo khome, mahānāma, satthāro santo saṁvijjamānā lokasmiṁ. </span><br> <span class=sabbamitta>„Mahānāma, man findet drei Lehrer in der Welt. </span><br><p id=an3.126:5.3><span class=root>Katame tayo? </span><br> <span class=sabbamitta>Welche drei? </span><br><p id=an3.126:5.4><span class=root>Idha, mahānāma, ekacco satthā kāmānaṁ pariññaṁ paññāpeti; </span><br> <span class=sabbamitta>Ein Lehrer verficht das vollständige Verstehen von Sinnenfreuden, </span><br><p id=an3.126:5.5><span class=root>na rūpānaṁ pariññaṁ paññāpeti, na vedanānaṁ pariññaṁ paññāpeti. </span><br> <span class=sabbamitta>nicht aber von Formen und Gefühlen. </span><br><p id=an3.126:5.6><span class=root>Idha pana, mahānāma, ekacco satthā kāmānaṁ pariññaṁ paññāpeti, rūpānaṁ pariññaṁ paññāpeti; </span><br> <span class=sabbamitta>Ein anderer Lehrer verficht das vollständige Verstehen von Sinnenfreuden und Formen, </span><br><p id=an3.126:5.7><span class=root>na vedanānaṁ pariññaṁ paññāpeti. </span><br> <span class=sabbamitta>nicht aber von Gefühlen. </span><br><p id=an3.126:5.8><span class=root>Idha pana, mahānāma, ekacco satthā kāmānaṁ pariññaṁ paññāpeti, rūpānaṁ pariññaṁ paññāpeti, vedanānaṁ pariññaṁ paññāpeti. </span><br> <span class=sabbamitta>Und wieder ein anderer Lehrer verficht das vollständige Verstehen von Sinnenfreuden, Formen und Gefühlen. </span><br><p id=an3.126:5.9><span class=root>Ime kho, mahānāma, tayo satthāro santo saṁvijjamānā lokasmiṁ. </span><br> <span class=sabbamitta>Das sind die drei Lehrer, die man in der Welt findet. </span><br><p id=an3.126:5.10><span class=root>Imesaṁ, mahānāma, tiṇṇaṁ satthārānaṁ ekā niṭṭhā udāhu puthu niṭṭhā”ti? </span><br> <span class=sabbamitta>Haben diese Lehrer das gleiche Ziel oder haben sie verschiedene Ziele?“ </span><br><p id=an3.126:6.1><span class=root>Evaṁ vutte, bharaṇḍu kālāmo mahānāmaṁ sakkaṁ etadavoca: </span><br> <span class=sabbamitta>Daraufhin sagte Bharaṇḍu zu Mahānāma: </span><br><p id=an3.126:6.2><span class=root>“ekāti, mahānāma, vadehī”ti. </span><br> <span class=sabbamitta>„Sag, sie sind gleich, Mahānāma!“ </span><br><p id=an3.126:6.3><span class=root>Evaṁ vutte, bhagavā mahānāmaṁ sakkaṁ etadavoca: </span><br> <span class=sabbamitta>Der Buddha sagte: </span><br><p id=an3.126:6.4><span class=root>“nānāti, mahānāma, vadehī”ti. </span><br> <span class=sabbamitta>„Sag, sie sind verschieden, Mahānāma!“ </span><br><p id=an3.126:6.5><span class=root>Dutiyampi kho bharaṇḍu kālāmo mahānāmaṁ sakkaṁ etadavoca: </span><br> <span class=sabbamitta>Zum zweiten Mal sagte Bharaṇḍu: </span><br><p id=an3.126:6.6><span class=root>“ekāti, mahānāma, vadehī”ti. </span><br> <span class=sabbamitta>„Sag, sie sind gleich, Mahānāma!“ </span><br><p id=an3.126:6.7><span class=root>Dutiyampi kho bhagavā mahānāmaṁ sakkaṁ etadavoca: </span><br> <span class=sabbamitta>Der Buddha sagte: </span><br><p id=an3.126:6.8><span class=root>“nānāti, mahānāma, vadehī”ti. </span><br> <span class=sabbamitta>„Sag, sie sind verschieden, Mahānāma!“ </span><br><p id=an3.126:6.9><span class=root>Tatiyampi kho bharaṇḍu kālāmo mahānāmaṁ sakkaṁ etadavoca: </span><br> <span class=sabbamitta>Zum dritten Mal sagte Bharaṇḍu: </span><br><p id=an3.126:6.10><span class=root>“ekāti, mahānāma, vadehī”ti. </span><br> <span class=sabbamitta>„Sag, sie sind gleich, Mahānāma!“ </span><br><p id=an3.126:6.11><span class=root>Tatiyampi kho bhagavā mahānāmaṁ sakkaṁ etadavoca: </span><br> <span class=sabbamitta>Der Buddha sagte: </span><br><p id=an3.126:6.12><span class=root>“nānāti, mahānāma, vadehī”ti. </span><br> <span class=sabbamitta>„Sag, sie sind verschieden, Mahānāma!“ </span><br><p id=an3.126:7.1><span class=root>Atha kho bharaṇḍu kālāmassa etadahosi: </span><br> <span class=sabbamitta>Da dachte Bharaṇḍu: </span><br><p id=an3.126:7.2><span class=root>“mahesakkhassa vatamhi mahānāmassa sakkassa sammukhā samaṇena gotamena yāvatatiyaṁ apasādito. </span><br> <span class=sabbamitta>„Der Buddha hat mich dreimal im Angesicht dieses hochrangigen Mahānāma zurechtgewiesen. </span><br><p id=an3.126:7.3><span class=root>Yannūnāhaṁ kapilavatthumhā pakkameyyan”ti. </span><br> <span class=sabbamitta>Ich sollte wohl aus Kapilavatthu fortgehen.“ </span><br><p id=an3.126:7.4><span class=root>Atha kho bharaṇḍu kālāmo kapilavatthumhā pakkāmi. </span><br> <span class=sabbamitta>Da verließ Bharaṇḍu Kapilavatthu </span><br><p id=an3.126:7.5><span class=root>Yaṁ kapilavatthumhā pakkāmi tathā pakkantova ahosi na puna paccāgacchīti. </span><br> <span class=sabbamitta>und kam nie mehr zurück. </span><br><p id=an3.126:7.6><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>