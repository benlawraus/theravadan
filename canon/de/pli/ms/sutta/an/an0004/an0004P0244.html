<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0004/an0004P0244.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0004/an0004P0243.html>Previous</a><a href=/canon/de/pli/ms/sutta/an/an0004/an0004P0245.html>Next</a></div><p id=an4.244:0.1><span class=root>Aṅguttara Nikāya 4.244 </span><br> <span class=sabbamitta>Nummerierte Lehrreden 4.244 </span><br><p id=an4.244:0.2><span class=root>25. Āpattibhayavagga </span><br> <span class=sabbamitta>25. Das Kapitel über Gefahren bei Verstößen </span><br><p id=an4.244:0.3><span class="root big-bold">Āpattibhayasutta </span><br> <span class=sabbamitta>Gefahren bei Verstößen </span><br><p id=an4.244:1.1><span class=root>“Cattārimāni, bhikkhave, āpattibhayāni. </span><br> <span class=sabbamitta>„Mönche und Nonnen, bei Verstößen bestehen vier Gefahren. </span><br><p id=an4.244:1.2><span class=root>Katamāni cattāri? </span><br> <span class=sabbamitta>Welche vier? </span><br><p id=an4.244:1.3><span class=root>Seyyathāpi, bhikkhave, coraṁ āgucāriṁ gahetvā rañño dasseyyuṁ: </span><br> <span class=sabbamitta>Wie wenn ein Räuber oder Verbrecher festgenommen und dem König vorgeführt würde mit den Worten: </span><br><p id=an4.244:1.4><span class=root>‘ayaṁ te, deva, coro āgucārī. </span><br> <span class=sabbamitta>‚Majestät, das ist ein Räuber, ein Verbrecher. </span><br><p id=an4.244:1.5><span class=root>Imassa devo daṇḍaṁ paṇetū’ti. </span><br> <span class=sabbamitta>Seine Majestät mag ihn bestrafen!‘ </span><br><p id=an4.244:1.6><span class=root>Tamenaṁ rājā evaṁ vadeyya: </span><br> <span class=sabbamitta>Der König würde erwidern: </span><br><p id=an4.244:1.7><span class=root>‘gacchatha, bho, imaṁ purisaṁ daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathikāya rathikaṁ siṅghāṭakena siṅghāṭakaṁ parinetvā dakkhiṇena dvārena nikkhāmetvā dakkhiṇato nagarassa sīsaṁ chindathā’ti. </span><br> <span class=sabbamitta>‚Geht, Männer, bindet die Arme dieses Mannes fest hinter seinem Rücken mit einem festen Strick. Rasiert seinen Kopf und führt ihn zu einem harten Trommelschlag von Straße zu Straße und von Platz zu Platz. Dann führt ihn zum Südtor hinaus und schlagt ihm dort, südlich der Stadt, den Kopf ab.‘ </span><br><p id=an4.244:1.8><span class=root>Tamenaṁ rañño purisā daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathikāya rathikaṁ siṅghāṭakena siṅghāṭakaṁ parinetvā dakkhiṇena dvārena nikkhāmetvā dakkhiṇato nagarassa sīsaṁ chindeyyuṁ. </span><br> <span class=sabbamitta>Die Männer des Königs täten wie geheißen. </span><br><p id=an4.244:1.9><span class=root>Tatraññatarassa thalaṭṭhassa purisassa evamassa: </span><br> <span class=sabbamitta>Ein Umstehender dächte: </span><br><p id=an4.244:1.10><span class=root>‘pāpakaṁ vata, bho, ayaṁ puriso kammaṁ akāsi gārayhaṁ sīsacchejjaṁ. </span><br> <span class=sabbamitta>‚Dieser Mann muss eine wirklich schlechte und verwerfliche Tat begangen haben, ein Kapitalverbrechen. </span><br><p id=an4.244:1.11><span class=root>Yatra hi nāma rañño purisā daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathikāya rathikaṁ siṅghāṭakena siṅghāṭakaṁ parinetvā dakkhiṇena dvārena nikkhāmetvā dakkhiṇato nagarassa sīsaṁ chindissanti. </span><br><p id=an4.244:1.12><span class=root>So vatassāhaṁ evarūpaṁ pāpakammaṁ na kareyyaṁ gārayhaṁ sīsacchejjan’ti. </span><br> <span class=sabbamitta>Es geht nicht an, dass ich jemals eine solche schlechte und verwerfliche Tat, ein Kapitalverbrechen, begehen sollte.‘ </span><br><p id=an4.244:1.13><span class=root>Evamevaṁ kho, bhikkhave, yassa kassaci bhikkhussa vā bhikkhuniyā vā evaṁ tibbā bhayasaññā paccupaṭṭhitā hoti pārājikesu dhammesu. </span><br> <span class=sabbamitta>Ebenso ist es mit jedem Mönch und jeder Nonne, die solch ein eindringliches Gefahrenbewusstsein in Bezug auf mit Ausschluss verbundene Verstöße entwickelt haben: </span><br><p id=an4.244:1.14><span class=root>Tassetaṁ pāṭikaṅkhaṁ—anāpanno vā pārājikaṁ dhammaṁ na āpajjissati, āpanno vā pārājikaṁ dhammaṁ yathādhammaṁ paṭikarissati. </span><br> <span class=sabbamitta>Wenn sie keinen mit Ausschluss verbundenen Verstoß begangen haben, ist zu erwarten, dass sie es auch nicht tun werden, und wenn sie einen begangen haben, dass sie damit ordnungsgemäß verfahren werden. </span><br><p id=an4.244:2.1><span class=root>Seyyathāpi, bhikkhave, puriso kāḷavatthaṁ paridhāya kese pakiritvā musalaṁ khandhe āropetvā mahājanakāyaṁ upasaṅkamitvā evaṁ vadeyya: </span><br> <span class=sabbamitta>Wie wenn ein Mann sich in Schwarz kleidete, sein Haar aufwühlte und eine Rute über seine Schulter legte. Er begäbe sich zu einer großen Menschenmenge und sagte: </span><br><p id=an4.244:2.2><span class=root>‘ahaṁ, bhante, pāpakammaṁ akāsiṁ gārayhaṁ mosallaṁ, yena me āyasmanto attamanā honti taṁ karomī’ti. </span><br> <span class=sabbamitta>‚Ihr Herren, ich habe eine schlechte und verwerfliche Tat begangen, für die man Schläge verdient. Ich füge mich euch nach Belieben.‘ </span><br><p id=an4.244:2.3><span class=root>Tatraññatarassa thalaṭṭhassa purisassa evamassa: </span><br> <span class=sabbamitta>Ein Umstehender dächte: </span><br><p id=an4.244:2.4><span class=root>‘pāpakaṁ vata, bho, ayaṁ puriso kammaṁ akāsi gārayhaṁ mosallaṁ. </span><br> <span class=sabbamitta>‚Dieser Mann muss eine wirklich schlechte und verwerfliche Tat begangen haben, für die man Schläge verdient. … </span><br><p id=an4.244:2.5><span class=root>Yatra hi nāma kāḷavatthaṁ paridhāya kese pakiritvā musalaṁ khandhe āropetvā mahājanakāyaṁ upasaṅkamitvā evaṁ vakkhati: </span><br><p id=an4.244:2.6><span class=root>“ahaṁ, bhante, pāpakammaṁ akāsiṁ gārayhaṁ mosallaṁ, yena me āyasmanto attamanā honti taṁ karomī”ti. </span><br><p id=an4.244:2.7><span class=root>So vatassāhaṁ evarūpaṁ pāpakammaṁ na kareyyaṁ gārayhaṁ mosallan’ti. </span><br> <span class=sabbamitta>Es geht nicht an, dass ich jemals eine solche schlechte und verwerfliche Tat begehen sollte, für die man Schläge verdient.‘ </span><br><p id=an4.244:2.8><span class=root>Evamevaṁ kho, bhikkhave, yassa kassaci bhikkhussa vā bhikkhuniyā vā evaṁ tibbā bhayasaññā paccupaṭṭhitā hoti saṅghādisesesu dhammesu, tassetaṁ pāṭikaṅkhaṁ—anāpanno vā saṅghādisesaṁ dhammaṁ na āpajjissati, āpanno vā saṅghādisesaṁ dhammaṁ yathādhammaṁ paṭikarissati. </span><br> <span class=sabbamitta>Ebenso ist es mit jedem Mönch und jeder Nonne, die solch ein eindringliches Gefahrenbewusstsein in Bezug auf mit Enthebung verbundene Verstöße entwickelt haben: Wenn sie keinen mit Enthebung verbundenen Verstoß begangen haben, ist zu erwarten, dass sie es auch nicht tun werden, und wenn sie einen begangen haben, dass sie damit ordnungsgemäß verfahren werden. </span><br><p id=an4.244:3.1><span class=root>Seyyathāpi, bhikkhave, puriso kāḷavatthaṁ paridhāya kese pakiritvā bhasmapuṭaṁ khandhe āropetvā mahājanakāyaṁ upasaṅkamitvā evaṁ vadeyya: </span><br> <span class=sabbamitta>Wie wenn ein Mann sich in Schwarz kleidete, sein Haar aufwühlte und einen Sack voll Asche über seine Schulter legte. Er begäbe sich zu einer großen Menschenmenge und sagte: </span><br><p id=an4.244:3.2><span class=root>‘ahaṁ, bhante, pāpakammaṁ akāsiṁ gārayhaṁ bhasmapuṭaṁ. </span><br> <span class=sabbamitta>‚Ihr Herren, ich habe eine schlechte und verwerfliche Tat begangen, für die man einen Sack voll Asche verdient. </span><br><p id=an4.244:3.3><span class=root>Yena me āyasmanto attamanā honti taṁ karomī’ti. </span><br> <span class=sabbamitta>Ich füge mich euch nach Belieben.‘ </span><br><p id=an4.244:3.4><span class=root>Tatraññatarassa thalaṭṭhassa purisassa evamassa: </span><br> <span class=sabbamitta>Ein Umstehender dächte: </span><br><p id=an4.244:3.5><span class=root>‘pāpakaṁ vata, bho, ayaṁ puriso kammaṁ akāsi gārayhaṁ bhasmapuṭaṁ. </span><br> <span class=sabbamitta>‚Dieser Mann muss eine wirklich schlechte und verwerfliche Tat begangen haben, für die man einen Sack voll Asche verdient. … </span><br><p id=an4.244:3.6><span class=root>Yatra hi nāma kāḷavatthaṁ paridhāya kese pakiritvā bhasmapuṭaṁ khandhe āropetvā mahājanakāyaṁ upasaṅkamitvā evaṁ vakkhati: </span><br><p id=an4.244:3.7><span class=root>“ahaṁ, bhante, pāpakammaṁ akāsiṁ gārayhaṁ bhasmapuṭaṁ; </span><br><p id=an4.244:3.8><span class=root>yena me āyasmanto attamanā honti taṁ karomī”ti. </span><br><p id=an4.244:3.9><span class=root>So vatassāhaṁ evarūpaṁ pāpakammaṁ na kareyyaṁ gārayhaṁ bhasmapuṭan’ti. </span><br> <span class=sabbamitta>Es geht nicht an, dass ich jemals eine solche schlechte und verwerfliche Tat begehen sollte, für die man einen Sack voll Asche verdient.‘ </span><br><p id=an4.244:3.10><span class=root>Evamevaṁ kho, bhikkhave, yassa kassaci bhikkhussa vā bhikkhuniyā vā evaṁ tibbā bhayasaññā paccupaṭṭhitā hoti pācittiyesu dhammesu, tassetaṁ pāṭikaṅkhaṁ—anāpanno vā pācittiyaṁ dhammaṁ na āpajjissati, āpanno vā pācittiyaṁ dhammaṁ yathādhammaṁ paṭikarissati. </span><br> <span class=sabbamitta>Ebenso ist es mit jedem Mönch und jeder Nonne, die solch ein eindringliches Gefahrenbewusstsein in Bezug auf zu gestehende Verstöße entwickelt haben: Wenn sie keinen zu gestehenden Verstoß begangen haben, ist zu erwarten, dass sie es auch nicht tun werden, und wenn sie einen begangen haben, dass sie damit ordnungsgemäß verfahren werden. </span><br><p id=an4.244:4.1><span class=root>Seyyathāpi, bhikkhave, puriso kāḷavatthaṁ paridhāya kese pakiritvā mahājanakāyaṁ upasaṅkamitvā evaṁ vadeyya: </span><br> <span class=sabbamitta>Wie wenn ein Mann sich in Schwarz kleidete und sein Haar aufwühlte. Er begäbe sich zu einer großen Menschenmenge und sagte: </span><br><p id=an4.244:4.2><span class=root>‘ahaṁ, bhante, pāpakammaṁ akāsiṁ gārayhaṁ upavajjaṁ. </span><br> <span class=sabbamitta>‚Ihr Herren, ich habe eine schlechte und verwerfliche Tat begangen, die Tadel verdient. </span><br><p id=an4.244:4.3><span class=root>Yena me āyasmanto attamanā honti taṁ karomī’ti. </span><br> <span class=sabbamitta>Ich füge mich euch nach Belieben.‘ </span><br><p id=an4.244:4.4><span class=root>Tatraññatarassa thalaṭṭhassa purisassa evamassa: </span><br> <span class=sabbamitta>Ein Umstehender dächte: </span><br><p id=an4.244:4.5><span class=root>‘pāpakaṁ vata, bho, ayaṁ puriso kammaṁ akāsi gārayhaṁ upavajjaṁ. </span><br> <span class=sabbamitta>‚Dieser Mann muss eine wirklich schlechte und verwerfliche Tat begangen haben, die Tadel verdient. … </span><br><p id=an4.244:4.6><span class=root>Yatra hi nāma kāḷavatthaṁ paridhāya kese pakiritvā mahājanakāyaṁ upasaṅkamitvā evaṁ vakkhati: </span><br><p id=an4.244:4.7><span class=root>“ahaṁ, bhante, pāpakammaṁ akāsiṁ gārayhaṁ upavajjaṁ; </span><br><p id=an4.244:4.8><span class=root>yena me āyasmanto attamanā honti taṁ karomī”ti. </span><br><p id=an4.244:4.9><span class=root>So vatassāhaṁ evarūpaṁ pāpakammaṁ na kareyyaṁ gārayhaṁ upavajjan’ti. </span><br> <span class=sabbamitta>Es geht nicht an, dass ich jemals eine solche schlechte und verwerfliche Tat begehen sollte, die Tadel verdient.‘ </span><br><p id=an4.244:4.10><span class=root>Evamevaṁ kho, bhikkhave, yassa kassaci bhikkhussa vā bhikkhuniyā vā evaṁ tibbā bhayasaññā paccupaṭṭhitā hoti pāṭidesanīyesu dhammesu, tassetaṁ pāṭikaṅkhaṁ—anāpanno vā pāṭidesanīyaṁ dhammaṁ na āpajjissati, āpanno vā pāṭidesanīyaṁ dhammaṁ yathādhammaṁ paṭikarissati. </span><br> <span class=sabbamitta>Ebenso ist es mit jedem Mönch und jeder Nonne, die solch ein eindringliches Gefahrenbewusstsein in Bezug auf anzuerkennende Verstöße entwickelt haben: Wenn sie keinen anzuerkennenden Verstoß begangen haben, ist zu erwarten, dass sie es auch nicht tun werden, und wenn sie einen begangen haben, dass sie damit ordnungsgemäß verfahren werden. </span><br><p id=an4.244:4.11><span class=root>Imāni kho, bhikkhave, cattāri āpattibhayānī”ti. </span><br> <span class=sabbamitta>Das sind die vier Gefahren, die bei Verstößen bestehen.“ </span><br><p id=an4.244:4.12><span class=root>Dutiyaṁ. </span><br></main><footer class="container footer"><small><a href=/about/>Contact info</a></small></footer>