<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0004/an0004P0168.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0004/an0004P0167.html>Previous</a><a href=/canon/de/pli/ms/sutta/an/an0004/an0004P0169.html>Next</a></div><p id=an4.168:0.1><span class=root>Aṅguttara Nikāya 4.168 </span><br> <span class=sabbamitta>Nummerierte Lehrreden 4.168 </span><br><p id=an4.168:0.2><span class=root>17. Paṭipadāvagga </span><br> <span class=sabbamitta>17. Das Kapitel über die Übung </span><br><p id=an4.168:0.3><span class="root big-bold">Sāriputtasutta </span><br> <span class=sabbamitta>Sāriputta </span><br><p id=an4.168:1.1><span class=root>Atha kho āyasmā mahāmoggallāno yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. </span><br> <span class=sabbamitta>Da ging der Ehrwürdige Mahāmoggallāna zum Ehrwürdigen Sāriputta und tauschte Willkommensgrüße mit ihm aus. </span><br><p id=an4.168:1.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā mahāmoggallāno āyasmantaṁ sāriputtaṁ etadavoca: </span><br> <span class=sabbamitta>Nach der Begrüßung und dem Austausch von Höflichkeiten setzte Mahāmoggallāna sich zur Seite hin und sagte zu Sāriputta: </span><br><p id=an4.168:2.1><span class=root>“Catasso imā, āvuso sāriputta, paṭipadā. </span><br> <span class=sabbamitta>„Geehrter Sāriputta, es gibt vier Übungswege. </span><br><p id=an4.168:2.2><span class=root>Katamā catasso? </span><br> <span class=sabbamitta>Welche vier? </span><br><p id=an4.168:2.3><span class=root>Dukkhā paṭipadā dandhābhiññā, </span><br> <span class=sabbamitta>Schmerzhafte Übung mit langsamer Einsicht, </span><br><p id=an4.168:2.4><span class=root>dukkhā paṭipadā khippābhiññā, </span><br> <span class=sabbamitta>schmerzhafte Übung mit rascher Einsicht, </span><br><p id=an4.168:2.5><span class=root>sukhā paṭipadā dandhābhiññā, </span><br> <span class=sabbamitta>angenehme Übung mit langsamer Einsicht </span><br><p id=an4.168:2.6><span class=root>sukhā paṭipadā khippābhiññā. </span><br> <span class=sabbamitta>und angenehme Übung mit rascher Einsicht. </span><br><p id=an4.168:2.7><span class=root>Imā kho, āvuso, catasso paṭipadā. </span><br> <span class=sabbamitta>Das sind die vier Übungswege. </span><br><p id=an4.168:2.8><span class=root>Imāsaṁ, āvuso, catunnaṁ paṭipadānaṁ katamaṁ te paṭipadaṁ āgamma anupādāya āsavehi cittaṁ vimuttan”ti? </span><br> <span class=sabbamitta>Auf welchen dieser vier Übungswege hast du dich gestützt, um deinen Geist durch Nicht-Ergreifen von den Befleckungen zu befreien?“ </span><br><p id=an4.168:3.1><span class=root>“Catasso imā, āvuso moggallāna, paṭipadā. </span><br> <span class=sabbamitta>„Geehrter Moggallāna … </span><br><p id=an4.168:3.2><span class=root>Katamā catasso? </span><br><p id=an4.168:3.3><span class=root>Dukkhā paṭipadā dandhābhiññā, dukkhā paṭipadā khippābhiññā, sukhā paṭipadā dandhābhiññā, sukhā paṭipadā khippābhiññā. </span><br><p id=an4.168:3.4><span class=root>Imā kho, āvuso, catasso paṭipadā. </span><br><p id=an4.168:3.5><span class=root>Imāsaṁ, āvuso, catunnaṁ paṭipadānaṁ yāyaṁ paṭipadā sukhā khippābhiññā, imaṁ me paṭipadaṁ āgamma anupādāya āsavehi cittaṁ vimuttan”ti. </span><br> <span class=sabbamitta>Ich habe mich auf die angenehme Übung mit rascher Einsicht gestützt, um meinen Geist durch Nicht-Ergreifen von den Befleckungen zu befreien.“ </span><br><p id=an4.168:3.6><span class=root>Aṭṭhamaṁ. </span><br></main><footer class="container footer"><small><a href=/about/>Contact info</a></small></footer>