<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0004/an0004P0099.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0004/an0004P0098.html>Previous</a><a href=/canon/de/pli/ms/sutta/an/an0004/an0004P0100.html>Next</a></div><p id=an4.99:0.1><span class=root>Aṅguttara Nikāya 4.99 </span><br> <span class=sabbamitta>Nummerierte Lehrreden 4.99 </span><br><p id=an4.99:0.2><span class=root>10. Asuravagga </span><br> <span class=sabbamitta>10. Das Kapitel über Titanen </span><br><p id=an4.99:0.3><span class="root big-bold">Sikkhāpadasutta </span><br> <span class=sabbamitta>Schulungsregeln </span><br><p id=an4.99:1.1><span class=root>“Cattārome, bhikkhave, puggalā santo saṁvijjamānā lokasmiṁ. </span><br> <span class=sabbamitta>„Mönche und Nonnen, vier Menschen findet man in der Welt. </span><br><p id=an4.99:1.2><span class=root>Katame cattāro? </span><br> <span class=sabbamitta>Welche vier? </span><br><p id=an4.99:1.3><span class=root>attahitāya paṭipanno no parahitāya, </span><br> <span class=sabbamitta>Jemand übt zum eigenen Nutzen, aber nicht zum Nutzen anderer, </span><br><p id=an4.99:1.4><span class=root>parahitāya paṭipanno no attahitāya, </span><br> <span class=sabbamitta>jemand übt zum Nutzen anderer, aber nicht zum eigenen Nutzen, </span><br><p id=an4.99:1.5><span class=root>nevattahitāya paṭipanno no parahitāya, </span><br> <span class=sabbamitta>jemand übt weder zum eigenen Nutzen noch zum Nutzen anderer, </span><br><p id=an4.99:1.6><span class=root>attahitāya ceva paṭipanno parahitāya ca. </span><br> <span class=sabbamitta>und jemand übt sowohl zum eigenen Nutzen als auch zum Nutzen anderer. </span><br><p id=an4.99:2.1><span class=root>Kathañca, bhikkhave, puggalo attahitāya paṭipanno hoti, no parahitāya? </span><br> <span class=sabbamitta>Und wie übt ein Mensch zum eigenen Nutzen, aber nicht zum Nutzen anderer? </span><br><p id=an4.99:2.2><span class=root>Idha, bhikkhave, ekacco puggalo attanā pāṇātipātā paṭivirato hoti, no paraṁ pāṇātipātā veramaṇiyā samādapeti; </span><br> <span class=sabbamitta>Da tötet ein Mensch selbst keine lebenden Geschöpfe, stiehlt nicht, begeht keine sexuellen Verfehlungen, lügt nicht und trinkt keine Rauschmittel wie Bier, Wein und Branntwein. Doch er ermuntert andere nicht, das Gleiche zu tun. </span><br><p id=an4.99:2.3><span class=root>attanā adinnādānā paṭivirato hoti, no paraṁ adinnādānā veramaṇiyā samādapeti; </span><br><p id=an4.99:2.4><span class=root>attanā kāmesumicchācārā paṭivirato hoti, no paraṁ kāmesumicchācārā veramaṇiyā samādapeti; </span><br><p id=an4.99:2.5><span class=root>attanā musāvādā paṭivirato hoti, no paraṁ musāvādā veramaṇiyā samādapeti; </span><br><p id=an4.99:2.6><span class=root>attanā surāmerayamajjapamādaṭṭhānā paṭivirato hoti, no paraṁ surāmerayamajjapamādaṭṭhānā veramaṇiyā samādapeti. </span><br><p id=an4.99:2.7><span class=root>Evaṁ kho, bhikkhave, puggalo attahitāya paṭipanno hoti, no parahitāya. </span><br> <span class=sabbamitta>So übt ein Mensch zum eigenen Nutzen, aber nicht zum Nutzen anderer. </span><br><p id=an4.99:3.1><span class=root>Kathañca, bhikkhave, puggalo parahitāya paṭipanno hoti, no attahitāya? </span><br> <span class=sabbamitta>Und wie übt ein Mensch zum Nutzen anderer, aber nicht zum eigenen Nutzen? </span><br><p id=an4.99:3.2><span class=root>Idha, bhikkhave, ekacco puggalo attanā pāṇātipātā appaṭivirato hoti, paraṁ pāṇātipātā veramaṇiyā samādapeti; </span><br> <span class=sabbamitta>Da tötet ein Mensch selbst lebende Geschöpfe, stiehlt, begeht sexuelle Verfehlungen, lügt und trinkt Rauschmittel wie Bier, Wein und Branntwein. Doch er ermuntert andere, diese Dinge nicht zu tun. </span><br><p id=an4.99:3.3><span class=root>attanā adinnādānā appaṭivirato hoti, paraṁ adinnādānā veramaṇiyā samādapeti; </span><br><p id=an4.99:3.4><span class=root>attanā kāmesumicchācārā appaṭivirato hoti, paraṁ kāmesumicchācārā veramaṇiyā samādapeti; </span><br><p id=an4.99:3.5><span class=root>attanā musāvādā appaṭivirato hoti, paraṁ musāvādā veramaṇiyā samādapeti; </span><br><p id=an4.99:3.6><span class=root>attanā surāmerayamajjapamādaṭṭhānā appaṭivirato hoti, paraṁ surāmerayamajjapamādaṭṭhānā veramaṇiyā samādapeti. </span><br><p id=an4.99:3.7><span class=root>Evaṁ kho, bhikkhave, puggalo parahitāya paṭipanno hoti, no attahitāya. </span><br> <span class=sabbamitta>So übt ein Mensch zum Nutzen anderer, aber nicht zum eigenen Nutzen. </span><br><p id=an4.99:4.1><span class=root>Kathañca, bhikkhave, puggalo nevattahitāya paṭipanno hoti no parahitāya? </span><br> <span class=sabbamitta>Und wie übt ein Mensch weder zum eigenen Nutzen noch zum Nutzen anderer? </span><br><p id=an4.99:4.2><span class=root>Idha, bhikkhave, ekacco puggalo attanā pāṇātipātā appaṭivirato hoti, no paraṁ pāṇātipātā veramaṇiyā samādapeti …pe… attanā surāmerayamajjapamādaṭṭhānā appaṭivirato hoti, no paraṁ surāmerayamajjapamādaṭṭhānā veramaṇiyā samādapeti. </span><br> <span class=sabbamitta>Da tötet ein Mensch selbst lebende Geschöpfe, usw. … Und er ermuntert andere nicht, diese Dinge nicht zu tun. </span><br><p id=an4.99:4.3><span class=root>Evaṁ kho, bhikkhave, puggalo nevattahitāya paṭipanno hoti, no parahitāya. </span><br> <span class=sabbamitta>So übt ein Mensch weder zum eigenen Nutzen noch zum Nutzen anderer. </span><br><p id=an4.99:5.1><span class=root>Kathañca, bhikkhave, puggalo attahitāya ceva paṭipanno hoti parahitāya ca? </span><br> <span class=sabbamitta>Und wie übt ein Mensch sowohl zum eigenen Nutzen als auch zum Nutzen anderer? </span><br><p id=an4.99:5.2><span class=root>Idha, bhikkhave, ekacco puggalo attanā ca pāṇātipātā paṭivirato hoti, parañca pāṇātipātā veramaṇiyā samādapeti …pe… attanā ca surāmerayamajjapamādaṭṭhānā paṭivirato hoti, parañca surāmerayamajjapamādaṭṭhānā veramaṇiyā samādapeti. </span><br> <span class=sabbamitta>Da tötet ein Mensch selbst keine lebenden Geschöpfe, usw. … Und er ermuntert andere, das Gleiche zu tun. </span><br><p id=an4.99:5.3><span class=root>Evaṁ kho, bhikkhave, puggalo attahitāya ceva paṭipanno hoti parahitāya ca. </span><br> <span class=sabbamitta>So übt ein Mensch sowohl zum eigenen Nutzen als auch zum Nutzen anderer. </span><br><p id=an4.99:5.4><span class=root>Ime kho, bhikkhave, cattāro puggalā santo saṁvijjamānā lokasmin”ti. </span><br> <span class=sabbamitta>Das sind die vier Menschen, die man in der Welt findet.“ </span><br><p id=an4.99:5.5><span class=root>Navamaṁ. </span><br></main><footer class="container footer"><small><a href=/about/>Contact info</a></small></footer>