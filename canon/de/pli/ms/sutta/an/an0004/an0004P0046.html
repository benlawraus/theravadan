<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0004/an0004P0046.html>English</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/an/an0004/an0004P0045.html>Previous</a><a href=/canon/de/pli/ms/sutta/an/an0004/an0004P0047.html>Next</a></div><p><div class=verse-container id=an4.46:0.1><span>Aṅguttara Nikāya 4.46 </span><span class="translation sabbamitta">Nummerierte Lehrreden 4.46 </span></div><p><div class=verse-container id=an4.46:0.2><span>5. Rohitassavagga </span><span class="translation sabbamitta">5. Das Kapitel mit Rohitassa </span></div><p><div class=verse-container id=an4.46:0.3><span class=big-bold>Dutiyarohitassasutta </span><span class="translation sabbamitta">Mit Rohitassa (2) </span></div><p><div class=verse-container id=an4.46:1.1><span>Atha kho bhagavā tassā rattiyā accayena bhikkhū āmantesi: </span><span class="translation sabbamitta">Als dann die Nacht vorüber war, wandte sich der Buddha an die Mönche und Nonnen: </span></div><p><div class=verse-container id=an4.46:1.2><span>“imaṁ, bhikkhave, rattiṁ rohitasso devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhikkhave, rohitasso devaputto maṁ etadavoca: </span><span class="translation sabbamitta">„Heute Nacht kam der Gott Rohitassa, der mit seiner wunderbaren Schönheit Jetas Wäldchen weithin erhellte, zu mir, verbeugte sich, stellte sich zur Seite hin und sagte zu mir: </span></div><p><div class=verse-container id=an4.46:1.3><span>‘yattha nu kho, bhante, na jāyati na jīyati na mīyati na cavati na upapajjati, sakkā nu kho so, bhante, gamanena lokassa anto ñātuṁ vā daṭṭhuṁ vā pāpuṇituṁ vā’ti? </span><span class="translation sabbamitta">‚Herr, ist es möglich, das Ende der Welt zu erkennen oder zu sehen oder zu erreichen, indem man zu einem Ort geht, an dem es kein Geborenwerden, kein Altern, kein Sterben, kein Verscheiden und kein Wiedergeborenwerden gibt?‘ … “ </span></div><p><div class=verse-container id=an4.46:1.4><span>Evaṁ vutte, ahaṁ, bhikkhave, rohitassaṁ devaputtaṁ etadavocaṁ: </span><span class="translation sabbamitta">(Der Rest dieser Lehrrede entspricht der vorherigen Lehrrede AN 4.45.) </span></div><p><div class=verse-container id=an4.46:1.5><span>‘yattha kho, āvuso, na jāyati na jīyati na mīyati na cavati na upapajjati, nāhaṁ taṁ gamanena lokassa antaṁ ñāteyyaṁ daṭṭheyyaṁ patteyyanti vadāmī’ti. </span></div><p><div class=verse-container id=an4.46:1.6><span>Evaṁ vutte, bhikkhave, rohitasso devaputto maṁ etadavoca: </span></div><p><div class=verse-container id=an4.46:1.7><span>‘acchariyaṁ, bhante, abbhutaṁ, bhante. </span></div><p><div class=verse-container id=an4.46:1.8><span>Yāva subhāsitamidaṁ, bhante, bhagavatā—</span></div><p><div class=verse-container id=an4.46:1.9><span>yattha kho, āvuso, na jāyati na jīyati na mīyati na cavati na upapajjati, nāhaṁ taṁ gamanena lokassa antaṁ ñāteyyaṁ daṭṭheyyaṁ patteyyanti vadāmi’. </span></div><p><div class=verse-container id=an4.46:2.1><span>Bhūtapubbāhaṁ, bhante, rohitasso nāma isi ahosiṁ bhojaputto iddhimā vehāsaṅgamo. </span></div><p><div class=verse-container id=an4.46:2.2><span>Tassa mayhaṁ, bhante, evarūpo javo ahosi, seyyathāpi nāma daḷhadhammā dhanuggaho sikkhito katahattho katūpāsano lahukena asanena appakasirena tiriyaṁ tālacchāyaṁ atipāteyya. </span></div><p><div class=verse-container id=an4.46:2.3><span>Tassa mayhaṁ, bhante, evarūpo padavītihāro ahosi, seyyathāpi nāma puratthimā samuddā pacchimo samuddo. </span></div><p><div class=verse-container id=an4.46:2.4><span>Tassa mayhaṁ, bhante, evarūpena javena samannāgatassa evarūpena ca padavītihārena evarūpaṁ icchāgataṁ uppajji: </span></div><p><div class=verse-container id=an4.46:2.5><span>‘ahaṁ gamanena lokassa antaṁ pāpuṇissāmī’ti. </span></div><p><div class=verse-container id=an4.46:2.6><span>So kho ahaṁ, bhante, aññatreva asitapītakhāyitasāyitā aññatra uccārapassāvakammā aññatra niddākilamathapaṭivinodanā vassasatāyuko vassasatajīvī vassasataṁ gantvā appatvāva lokassa antaṁ antarāyeva kālaṅkato. </span></div><p><div class=verse-container id=an4.46:3.1><span>Acchariyaṁ, bhante, abbhutaṁ, bhante. </span></div><p><div class=verse-container id=an4.46:3.2><span>Yāva subhāsitamidaṁ, bhante, bhagavatā: </span></div><p><div class=verse-container id=an4.46:3.3><span>‘yattha kho, āvuso, na jāyati na jīyati na mīyati na cavati na upapajjati, nāhaṁ taṁ gamanena lokassa antaṁ ñāteyyaṁ daṭṭheyyaṁ patteyyanti vadāmī’ti. </span></div><p><div class=verse-container id=an4.46:3.4><span>Evaṁ vutte, ahaṁ, bhikkhave, rohitassaṁ devaputtaṁ etadavocaṁ: </span></div><p><div class=verse-container id=an4.46:4.1><span>‘Yattha kho, āvuso, na jāyati na jīyati na mīyati na cavati na upapajjati, nāhaṁ, taṁ gamanena lokassa antaṁ ñāteyyaṁ daṭṭheyyaṁ patteyyanti vadāmī’ti. </span></div><p><div class=verse-container id=an4.46:4.2><span>Na cāhaṁ, āvuso, appatvāva lokassa antaṁ dukkhassantakiriyaṁ vadāmi. </span></div><p><div class=verse-container id=an4.46:4.3><span>Api cāhaṁ, āvuso, imasmiṁyeva byāmamatte kaḷevare sasaññimhi samanake lokañca paññāpemi lokasamudayañca lokanirodhañca lokanirodhagāminiñca paṭipadanti. </span></div><p><div class=verse-container id=an4.46:5.1><span>Gamanena na pattabbo, </span></div><p><div class=verse-container id=an4.46:5.2><span>lokassanto kudācanaṁ; </span></div><p><div class=verse-container id=an4.46:5.3><span>Na ca appatvā lokantaṁ, </span></div><p><div class=verse-container id=an4.46:5.4><span>dukkhā atthi pamocanaṁ. </span></div><p><div class=verse-container id=an4.46:6.1><span>Tasmā have lokavidū sumedho, </span></div><p><div class=verse-container id=an4.46:6.2><span>Lokantagū vusitabrahmacariyo; </span></div><p><div class=verse-container id=an4.46:6.3><span>Lokassa antaṁ samitāvi ñatvā, </span></div><p><div class=verse-container id=an4.46:6.4><span>Nāsīsatī lokamimaṁ parañcā”ti. </span></div><p><div class=verse-container id=an4.46:6.5><span>Chaṭṭhaṁ. </span></div><div class=flex-between><a href=/canon/de/pli/ms/sutta/an/an0004/an0004P0045.html>Previous</a><a href=/canon/de/pli/ms/sutta/an/an0004/an0004P0047.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>