<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0004/an0004P0046.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0004/an0004P0045.html>Previous</a><a href=/canon/de/pli/ms/sutta/an/an0004/an0004P0047.html>Next</a></div><p id=an4.46:0.1><span class=root>Aṅguttara Nikāya 4.46 </span><br> <span class=sabbamitta>Nummerierte Lehrreden 4.46 </span><br><p id=an4.46:0.2><span class=root>5. Rohitassavagga </span><br> <span class=sabbamitta>5. Das Kapitel mit Rohitassa </span><br><p id=an4.46:0.3><span class="root big-bold">Dutiyarohitassasutta </span><br> <span class=sabbamitta>Mit Rohitassa (2) </span><br><p id=an4.46:1.1><span class=root>Atha kho bhagavā tassā rattiyā accayena bhikkhū āmantesi: </span><br> <span class=sabbamitta>Als dann die Nacht vorüber war, wandte sich der Buddha an die Mönche und Nonnen: </span><br><p id=an4.46:1.2><span class=root>“imaṁ, bhikkhave, rattiṁ rohitasso devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhikkhave, rohitasso devaputto maṁ etadavoca: </span><br> <span class=sabbamitta>„Heute Nacht kam der Gott Rohitassa, der mit seiner wunderbaren Schönheit Jetas Wäldchen weithin erhellte, zu mir, verbeugte sich, stellte sich zur Seite hin und sagte zu mir: </span><br><p id=an4.46:1.3><span class=root>‘yattha nu kho, bhante, na jāyati na jīyati na mīyati na cavati na upapajjati, sakkā nu kho so, bhante, gamanena lokassa anto ñātuṁ vā daṭṭhuṁ vā pāpuṇituṁ vā’ti? </span><br> <span class=sabbamitta>‚Herr, ist es möglich, das Ende der Welt zu erkennen oder zu sehen oder zu erreichen, indem man zu einem Ort geht, an dem es kein Geborenwerden, kein Altern, kein Sterben, kein Verscheiden und kein Wiedergeborenwerden gibt?‘ … “ </span><br><p id=an4.46:1.4><span class=root>Evaṁ vutte, ahaṁ, bhikkhave, rohitassaṁ devaputtaṁ etadavocaṁ: </span><br> <span class=sabbamitta>(Der Rest dieser Lehrrede entspricht der vorherigen Lehrrede AN 4.45.) </span><br><p id=an4.46:1.5><span class=root>‘yattha kho, āvuso, na jāyati na jīyati na mīyati na cavati na upapajjati, nāhaṁ taṁ gamanena lokassa antaṁ ñāteyyaṁ daṭṭheyyaṁ patteyyanti vadāmī’ti. </span><br><p id=an4.46:1.6><span class=root>Evaṁ vutte, bhikkhave, rohitasso devaputto maṁ etadavoca: </span><br><p id=an4.46:1.7><span class=root>‘acchariyaṁ, bhante, abbhutaṁ, bhante. </span><br><p id=an4.46:1.8><span class=root>Yāva subhāsitamidaṁ, bhante, bhagavatā—</span><br><p id=an4.46:1.9><span class=root>yattha kho, āvuso, na jāyati na jīyati na mīyati na cavati na upapajjati, nāhaṁ taṁ gamanena lokassa antaṁ ñāteyyaṁ daṭṭheyyaṁ patteyyanti vadāmi’. </span><br><p id=an4.46:2.1><span class=root>Bhūtapubbāhaṁ, bhante, rohitasso nāma isi ahosiṁ bhojaputto iddhimā vehāsaṅgamo. </span><br><p id=an4.46:2.2><span class=root>Tassa mayhaṁ, bhante, evarūpo javo ahosi, seyyathāpi nāma daḷhadhammā dhanuggaho sikkhito katahattho katūpāsano lahukena asanena appakasirena tiriyaṁ tālacchāyaṁ atipāteyya. </span><br><p id=an4.46:2.3><span class=root>Tassa mayhaṁ, bhante, evarūpo padavītihāro ahosi, seyyathāpi nāma puratthimā samuddā pacchimo samuddo. </span><br><p id=an4.46:2.4><span class=root>Tassa mayhaṁ, bhante, evarūpena javena samannāgatassa evarūpena ca padavītihārena evarūpaṁ icchāgataṁ uppajji: </span><br><p id=an4.46:2.5><span class=root>‘ahaṁ gamanena lokassa antaṁ pāpuṇissāmī’ti. </span><br><p id=an4.46:2.6><span class=root>So kho ahaṁ, bhante, aññatreva asitapītakhāyitasāyitā aññatra uccārapassāvakammā aññatra niddākilamathapaṭivinodanā vassasatāyuko vassasatajīvī vassasataṁ gantvā appatvāva lokassa antaṁ antarāyeva kālaṅkato. </span><br><p id=an4.46:3.1><span class=root>Acchariyaṁ, bhante, abbhutaṁ, bhante. </span><br><p id=an4.46:3.2><span class=root>Yāva subhāsitamidaṁ, bhante, bhagavatā: </span><br><p id=an4.46:3.3><span class=root>‘yattha kho, āvuso, na jāyati na jīyati na mīyati na cavati na upapajjati, nāhaṁ taṁ gamanena lokassa antaṁ ñāteyyaṁ daṭṭheyyaṁ patteyyanti vadāmī’ti. </span><br><p id=an4.46:3.4><span class=root>Evaṁ vutte, ahaṁ, bhikkhave, rohitassaṁ devaputtaṁ etadavocaṁ: </span><br><p id=an4.46:4.1><span class=root>‘Yattha kho, āvuso, na jāyati na jīyati na mīyati na cavati na upapajjati, nāhaṁ, taṁ gamanena lokassa antaṁ ñāteyyaṁ daṭṭheyyaṁ patteyyanti vadāmī’ti. </span><br><p id=an4.46:4.2><span class=root>Na cāhaṁ, āvuso, appatvāva lokassa antaṁ dukkhassantakiriyaṁ vadāmi. </span><br><p id=an4.46:4.3><span class=root>Api cāhaṁ, āvuso, imasmiṁyeva byāmamatte kaḷevare sasaññimhi samanake lokañca paññāpemi lokasamudayañca lokanirodhañca lokanirodhagāminiñca paṭipadanti. </span><br><p id=an4.46:5.1><span class=root>Gamanena na pattabbo, </span><br><p id=an4.46:5.2><span class=root>lokassanto kudācanaṁ; </span><br><p id=an4.46:5.3><span class=root>Na ca appatvā lokantaṁ, </span><br><p id=an4.46:5.4><span class=root>dukkhā atthi pamocanaṁ. </span><br><p id=an4.46:6.1><span class=root>Tasmā have lokavidū sumedho, </span><br><p id=an4.46:6.2><span class=root>Lokantagū vusitabrahmacariyo; </span><br><p id=an4.46:6.3><span class=root>Lokassa antaṁ samitāvi ñatvā, </span><br><p id=an4.46:6.4><span class=root>Nāsīsatī lokamimaṁ parañcā”ti. </span><br><p id=an4.46:6.5><span class=root>Chaṭṭhaṁ. </span><br></main><footer class="container footer"><small><a href=/about/>Contact info</a></small></footer>