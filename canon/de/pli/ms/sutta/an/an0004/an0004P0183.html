<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0004/an0004P0183.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0004/an0004P0182.html>Previous</a><a href=/canon/de/pli/ms/sutta/an/an0004/an0004P0184.html>Next</a></div><p id=an4.183:0.1><span class=root>Aṅguttara Nikāya 4.183 </span><br> <span class=sabbamitta>Nummerierte Lehrreden 4.183 </span><br><p id=an4.183:0.2><span class=root>19. Brāhmaṇavagga </span><br> <span class=sabbamitta>19. Das Kapitel über Brahmanen </span><br><p id=an4.183:0.3><span class="root big-bold">Sutasutta </span><br> <span class=sabbamitta>Gehörtes </span><br><p id=an4.183:1.1><span class=root>Ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sabbamitta>Einmal hielt sich der Buddha bei Rājagaha auf, im Bambuswäldchen, am Futterplatz der Eichhörnchen. </span><br><p id=an4.183:1.2><span class=root>Atha kho vassakāro brāhmaṇo magadhamahāmatto yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sabbamitta>Da ging der Brahmane Vassakāra, ein Oberminister von Magadha, zum Buddha und tauschte Willkommensgrüße mit ihm aus. </span><br><p id=an4.183:1.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vassakāro brāhmaṇo magadhamahāmatto bhagavantaṁ etadavoca: </span><br> <span class=sabbamitta>Nach der Begrüßung und dem Austausch von Höflichkeiten setzte er sich zur Seite hin und sagte zum Buddha: </span><br><p id=an4.183:2.1><span class=root>“Ahañhi, bho gotama, evaṁvādī evaṁdiṭṭhi: </span><br> <span class=sabbamitta>„Herr Gotama, dies ist meine Doktrin, meine Ansicht: </span><br><p id=an4.183:2.2><span class=root>‘yo koci diṭṭhaṁ bhāsati—</span><br> <span class=sabbamitta>Da ist nichts falsch, wenn man über das spricht, was man gesehen hat: </span><br><p id=an4.183:2.3><span class=root>evaṁ me diṭṭhanti, natthi tato doso; </span><br> <span class=sabbamitta>‚So habe ich es gesehen.‘ </span><br><p id=an4.183:2.4><span class=root>yo koci sutaṁ bhāsati—</span><br> <span class=sabbamitta>Da ist nichts falsch, wenn man über das spricht, was man gehört hat: </span><br><p id=an4.183:2.5><span class=root>evaṁ me sutanti, natthi tato doso; </span><br> <span class=sabbamitta>‚So habe ich es gehört.‘ </span><br><p id=an4.183:2.6><span class=root>yo koci mutaṁ bhāsati—</span><br> <span class=sabbamitta>Da ist nichts falsch, wenn man über das spricht, was man gedacht hat: </span><br><p id=an4.183:2.7><span class=root>evaṁ me mutanti, natthi tato doso; </span><br> <span class=sabbamitta>‚So habe ich es gedacht.‘ </span><br><p id=an4.183:2.8><span class=root>yo koci viññātaṁ bhāsati—</span><br> <span class=sabbamitta>Da ist nichts falsch, wenn man über das spricht, was man erkannt hat: </span><br><p id=an4.183:2.9><span class=root>evaṁ me viññātanti, natthi tato doso’”ti. </span><br> <span class=sabbamitta>‚So habe ich es erkannt.‘“ </span><br><p id=an4.183:3.1><span class=root>“Nāhaṁ, brāhmaṇa, sabbaṁ diṭṭhaṁ bhāsitabbanti vadāmi; </span><br> <span class=sabbamitta>„Brahmane, ich sage nicht, man soll über alles sprechen, was man sieht, hört, denkt und erkennt. </span><br><p id=an4.183:3.2><span class=root>na panāhaṁ, brāhmaṇa, sabbaṁ diṭṭhaṁ na bhāsitabbanti vadāmi; </span><br> <span class=sabbamitta>Aber ich sage auch nicht, man soll über nichts sprechen, was man sieht, hört, denkt und erkennt. </span><br><p id=an4.183:3.3><span class=root>nāhaṁ, brāhmaṇa, sabbaṁ sutaṁ bhāsitabbanti vadāmi; </span><br><p id=an4.183:3.4><span class=root>na panāhaṁ, brāhmaṇa, sabbaṁ sutaṁ na bhāsitabbanti vadāmi; </span><br><p id=an4.183:3.5><span class=root>nāhaṁ, brāhmaṇa, sabbaṁ mutaṁ bhāsitabbanti vadāmi; </span><br><p id=an4.183:3.6><span class=root>na panāhaṁ, brāhmaṇa, sabbaṁ mutaṁ na bhāsitabbanti vadāmi; </span><br><p id=an4.183:3.7><span class=root>nāhaṁ, brāhmaṇa, sabbaṁ viññātaṁ bhāsitabbanti vadāmi; </span><br><p id=an4.183:3.8><span class=root>na panāhaṁ, brāhmaṇa, sabbaṁ viññātaṁ na bhāsitabbanti vadāmi. </span><br><p id=an4.183:4.1><span class=root>Yañhi, brāhmaṇa, diṭṭhaṁ bhāsato akusalā dhammā abhivaḍḍhanti, kusalā dhammā parihāyanti, evarūpaṁ diṭṭhaṁ na bhāsitabbanti vadāmi. </span><br> <span class=sabbamitta>Wenn man über gewisse Dinge spricht, die man gesehen, gehört, gedacht oder erkannt hat, wachsen untaugliche Eigenschaften an und taugliche Eigenschaften verkümmern. Ich sage, über diese Dinge soll man nicht sprechen. </span><br><p id=an4.183:4.2><span class=root>Yañca khvassa, brāhmaṇa, diṭṭhaṁ abhāsato kusalā dhammā parihāyanti, akusalā dhammā abhivaḍḍhanti, evarūpaṁ diṭṭhaṁ bhāsitabbanti vadāmi. </span><br> <span class=sabbamitta>Wenn man über andere Dinge spricht, die man gesehen, gehört, gedacht oder erkannt hat, verkümmern untaugliche Eigenschaften und taugliche Eigenschaften wachsen an. Ich sage, über diese Dinge soll man sprechen.“ </span><br><p id=an4.183:5.1><span class=root>Yañhi, brāhmaṇa, sutaṁ bhāsato akusalā dhammā abhivaḍḍhanti, kusalā dhammā parihāyanti, evarūpaṁ sutaṁ na bhāsitabbanti vadāmi. </span><br><p id=an4.183:5.2><span class=root>Yañca khvassa, brāhmaṇa, sutaṁ abhāsato kusalā dhammā parihāyanti, akusalā dhammā abhivaḍḍhanti, evarūpaṁ sutaṁ bhāsitabbanti vadāmi. </span><br><p id=an4.183:6.1><span class=root>Yañhi, brāhmaṇa, mutaṁ bhāsato akusalā dhammā abhivaḍḍhanti, kusalā dhammā parihāyanti, evarūpaṁ mutaṁ na bhāsitabbanti vadāmi. </span><br><p id=an4.183:6.2><span class=root>Yañca khvassa, brāhmaṇa, mutaṁ abhāsato kusalā dhammā parihāyanti, akusalā dhammā abhivaḍḍhanti, evarūpaṁ mutaṁ bhāsitabbanti vadāmi. </span><br><p id=an4.183:7.1><span class=root>Yañhi, brāhmaṇa, viññātaṁ bhāsato akusalā dhammā abhivaḍḍhanti, kusalā dhammā parihāyanti, evarūpaṁ viññātaṁ na bhāsitabbanti vadāmi. </span><br><p id=an4.183:7.2><span class=root>Yañca khvassa, brāhmaṇa, viññātaṁ abhāsato kusalā dhammā parihāyanti, akusalā dhammā abhivaḍḍhanti, evarūpaṁ viññātaṁ bhāsitabbanti vadāmī”ti. </span><br><p id=an4.183:8.1><span class=root>Atha kho vassakāro brāhmaṇo magadhamahāmatto bhagavato bhāsitaṁ abhinanditvā anumoditvā uṭṭhāyāsanā pakkāmīti. </span><br> <span class=sabbamitta>Der Brahmane Vassakāra begrüßte die Worte des Buddha und stimmte ihm zu, dann erhob er sich von seinem Sitz und ging. </span><br><p id=an4.183:8.2><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>