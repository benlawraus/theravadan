<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0010/an0010P0027.html>English</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/an/an0010/an0010P0026.html>Previous</a><a href=/canon/de/pli/ms/sutta/an/an0010/an0010P0028.html>Next</a></div><p><div class=verse-container id=an10.27:0.1><span>Aṅguttara Nikāya 10.27 </span><span class="translation sabbamitta">Nummerierte Lehrreden 10.27 </span></div><p><div class=verse-container id=an10.27:0.2><span>3. Mahāvagga </span><span class="translation sabbamitta">3. Das große Kapitel </span></div><p><div class=verse-container id=an10.27:0.3><span class=big-bold>Paṭhamamahāpañhāsutta </span><span class="translation sabbamitta">Die großen Fragen (1) </span></div><p><div class=verse-container id=an10.27:1.1><span>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sabbamitta">Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span></div><p><div class=verse-container id=an10.27:1.2><span>Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pavisiṁsu. </span><span class="translation sabbamitta">Da kleideten sich mehrere Mönche und Nonnen am Morgen an, nahmen Schale und Robe und betraten Sāvatthī zum Almosengang. </span></div><p><div class=verse-container id=an10.27:1.3><span>Atha kho tesaṁ bhikkhūnaṁ etadahosi: </span><span class="translation sabbamitta">Da kam ihnen in den Sinn: </span></div><p><div class=verse-container id=an10.27:1.4><span>“atippago kho tāva sāvatthiyaṁ piṇḍāya carituṁ; </span><span class="translation sabbamitta">„Es ist zu früh für den Almosengang in Sāvatthī. </span></div><p><div class=verse-container id=an10.27:1.5><span>yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā”ti. </span><span class="translation sabbamitta">Warum besuchen wir nicht das Kloster der Wanderer anderer Konfessionen?“ </span></div><p><div class=verse-container id=an10.27:2.1><span>Atha kho te bhikkhū yena aññatitthiyānaṁ paribbājakānaṁ ārāmo tenupasaṅkamiṁsu; upasaṅkamitvā tehi aññatitthiyehi paribbājakehi saddhiṁ sammodiṁsu. </span><span class="translation sabbamitta">Und sie gingen zu dem Kloster der Wanderer anderer Konfessionen und tauschten dort mit den Wanderern Willkommensgrüße aus. </span></div><p><div class=verse-container id=an10.27:2.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinne kho te bhikkhū te aññatitthiyā paribbājakā etadavocuṁ: </span><span class="translation sabbamitta">Nach der Begrüßung und dem Austausch von Höflichkeiten setzten sie sich zur Seite hin. Die Wanderer sagten zu ihnen: </span></div><p><div class=verse-container id=an10.27:3.1><span>“Samaṇo, āvuso, gotamo sāvakānaṁ evaṁ dhammaṁ deseti: </span><span class="translation sabbamitta">„Geehrte, der Asket Gotama lehrt seine Schüler so: </span></div><p><div class=verse-container id=an10.27:3.2><span>‘etha tumhe, bhikkhave, sabbaṁ dhammaṁ abhijānātha, sabbaṁ dhammaṁ abhiññāya viharathā’ti; </span><span class="translation sabbamitta">‚Bitte, Mönche und Nonnen, erkennt alle Dinge unmittelbar. Wenn ihr alle Dinge unmittelbar erkannt habt, lebt darin.‘ </span></div><p><div class=verse-container id=an10.27:3.3><span>mayampi kho, āvuso, sāvakānaṁ evaṁ dhammaṁ desema: </span><span class="translation sabbamitta">Auch wir lehren unsere Schüler so: </span></div><p><div class=verse-container id=an10.27:3.4><span>‘etha tumhe, āvuso, sabbaṁ dhammaṁ abhijānātha, sabbaṁ dhammaṁ abhiññāya viharathā’ti. </span><span class="translation sabbamitta">‚Bitte, Geehrte, erkennt alle Dinge unmittelbar. Wenn ihr alle Dinge unmittelbar erkannt habt, lebt darin.‘ </span></div><p><div class=verse-container id=an10.27:3.5><span>Idha no, āvuso, ko viseso ko adhippayāso kiṁ nānākaraṇaṁ samaṇassa vā gotamassa amhākaṁ vā, yadidaṁ dhammadesanāya vā dhammadesanaṁ anusāsaniyā vā anusāsanin”ti? </span><span class="translation sabbamitta">Was ist nun der Unterschied zwischen der Lehre und Anleitung des Asketen Gotama und unserer?“ </span></div><p><div class=verse-container id=an10.27:4.1><span>Atha kho te bhikkhū tesaṁ aññatitthiyānaṁ paribbājakānaṁ bhāsitaṁ neva abhinandiṁsu nappaṭikkosiṁsu. </span><span class="translation sabbamitta">Weder begrüßten diese Mönche und Nonnen diese Aussage der Wanderer anderer Konfessionen, noch lehnten sie sie ab. </span></div><p><div class=verse-container id=an10.27:4.2><span>Anabhinanditvā appaṭikkositvā uṭṭhāyāsanā pakkamiṁsu: </span><span class="translation sabbamitta">Sie erhoben sich von ihren Sitzen und dachten: </span></div><p><div class=verse-container id=an10.27:4.3><span>“bhagavato santike etassa bhāsitassa atthaṁ ājānissāmā”ti. </span><span class="translation sabbamitta">„Wir wollen die Bedeutung dieser Aussage vom Buddha selbst erfahren.“ </span></div><p><div class=verse-container id=an10.27:5.1><span>Atha kho te bhikkhū sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sabbamitta">Nach dem Essen, als sie vom Almosengang zurückkamen, gingen sie zum Buddha, verbeugten sich, setzten sich zur Seite hin und berichteten ihm die Begebenheit. </span></div><p><div class=verse-container id=an10.27:6.1><span>“Idha mayaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pavisimhā. </span></div><p><div class=verse-container id=an10.27:6.2><span>Tesaṁ no, bhante, amhākaṁ etadahosi: </span></div><p><div class=verse-container id=an10.27:6.3><span>‘atippago kho tāva sāvatthiyaṁ piṇḍāya carituṁ; </span></div><p><div class=verse-container id=an10.27:6.4><span>yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā’ti. </span></div><p><div class=verse-container id=an10.27:6.5><span>Atha kho mayaṁ, bhante, yena aññatitthiyānaṁ paribbājakānaṁ ārāmo tenupasaṅkamimhā; upasaṅkamitvā tehi aññatitthiyehi paribbājakehi saddhiṁ sammodimhā. </span></div><p><div class=verse-container id=an10.27:6.6><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdimhā. Ekamantaṁ nisinne kho, bhante, aññatitthiyā paribbājakā amhe etadavocuṁ: </span></div><p><div class=verse-container id=an10.27:7.1><span>‘Samaṇo, āvuso, gotamo sāvakānaṁ evaṁ dhammaṁ deseti—</span></div><p><div class=verse-container id=an10.27:7.2><span>etha tumhe, bhikkhave, sabbaṁ dhammaṁ abhijānātha, sabbaṁ dhammaṁ abhiññāya viharathāti; </span></div><p><div class=verse-container id=an10.27:7.3><span>mayampi kho, āvuso, sāvakānaṁ evaṁ dhammaṁ desema—</span></div><p><div class=verse-container id=an10.27:7.4><span>etha tumhe, āvuso, sabbaṁ dhammaṁ abhijānātha, sabbaṁ dhammaṁ abhiññāya viharathāti. </span></div><p><div class=verse-container id=an10.27:7.5><span>Idha no, āvuso, ko viseso ko adhippayāso kiṁ nānākaraṇaṁ samaṇassa vā gotamassa amhākaṁ vā, yadidaṁ dhammadesanāya vā dhammadesanaṁ anusāsaniyā vā anusāsanin’ti? </span></div><p><div class=verse-container id=an10.27:8.1><span>Atha kho mayaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandimhā nappaṭikkosimhā. </span></div><p><div class=verse-container id=an10.27:8.2><span>Anabhinanditvā appaṭikkositvā uṭṭhāyāsanā pakkamimhā: </span></div><p><div class=verse-container id=an10.27:8.3><span>‘bhagavato santike etassa bhāsitassa atthaṁ ājānissāmā’”ti. </span></div><p><div class=verse-container id=an10.27:9.1><span>“Evaṁvādino, bhikkhave, aññatitthiyā paribbājakā evamassu vacanīyā: </span><span class="translation sabbamitta">„Mönche und Nonnen, wenn Wanderer anderer Konfessionen so sprechen, sollt ihr zu ihnen sagen: </span></div><p><div class=verse-container id=an10.27:9.2><span>‘eko, āvuso, pañho eko uddeso ekaṁ veyyākaraṇaṁ, dve pañhā dve uddesā dve veyyākaraṇāni, tayo pañhā tayo uddesā tīṇi veyyākaraṇāni, cattāro pañhā cattāro uddesā cattāri veyyākaraṇāni, pañca pañhā pañcuddesā pañca veyyākaraṇāni, cha pañhā cha uddesā cha veyyākaraṇāni, satta pañhā sattuddesā satta veyyākaraṇāni, aṭṭha pañhā aṭṭhuddesā aṭṭha veyyākaraṇāni, nava pañhā navuddesā nava veyyākaraṇāni, dasa pañhā dasuddesā dasa veyyākaraṇānī’ti. </span><span class="translation sabbamitta">‚Ein Ding: Frage, Merksatz zum Aufsagen und Antwort. Zwei … drei … vier … fünf … sechs … sieben … acht … neun … zehn Dinge: Frage, Merksatz zum Aufsagen und Antwort.‘ </span></div><p><div class=verse-container id=an10.27:9.3><span>Evaṁ puṭṭhā, bhikkhave, aññatitthiyā paribbājakā na ceva sampāyissanti, uttari ca vighātaṁ āpajjissanti. </span><span class="translation sabbamitta">Wenn sie so gefragt werden, sind die Wanderer anderer Konfessionen überfragt und sind dazu verdrossen. </span></div><p><div class=verse-container id=an10.27:9.4><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=an10.27:9.5><span>Yathā taṁ, bhikkhave, avisayasmiṁ. </span><span class="translation sabbamitta">Weil sie nicht in ihrem Element sind. </span></div><p><div class=verse-container id=an10.27:9.6><span>Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā ito vā pana sutvā. </span><span class="translation sabbamitta">Ich sehe niemanden in dieser Welt mit ihren Göttern, Māras und Brahmās, unter dieser Bevölkerung mit ihren Asketen und Brahmanen, Göttern und Menschen – ich sehe niemanden, der eine zufriedenstellende Antwort auf diese Fragen geben könnte, außer dem Klargewordenen oder einem seiner Schüler oder jemandem, der es von diesen gehört hat. </span></div><p><div class=verse-container id=an10.27:10.1><span>‘Eko pañho eko uddeso ekaṁ veyyākaraṇan’ti, </span><span class="translation sabbamitta">‚Ein Ding: Frage, Merksatz zum Aufsagen und Antwort.‘ </span></div><p><div class=verse-container id=an10.27:10.2><span>iti kho panetaṁ vuttaṁ. Kiñcetaṁ paṭicca vuttaṁ? </span><span class="translation sabbamitta">Das habe ich gesagt, aber inwiefern habe ich es gesagt? </span></div><p><div class=verse-container id=an10.27:10.3><span>Ekadhamme, bhikkhave, bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sabbamitta">Wenn er in Bezug auf ein Ding vollständig ernüchtert wird, wenn die Leidenschaft schwindet und er davon befreit ist, wenn er seine Grenzen sieht und seine Bedeutung vollständig erfasst, macht ein Mönch dem Leiden in eben diesem Leben ein Ende. </span></div><p><div class=verse-container id=an10.27:10.4><span>Katamasmiṁ ekadhamme? </span><span class="translation sabbamitta">Welches eine Ding? </span></div><p><div class=verse-container id=an10.27:10.5><span>‘Sabbe sattā āhāraṭṭhitikā’—</span><span class="translation sabbamitta">‚Alle Lebewesen werden durch Nahrung erhalten.‘ </span></div><p><div class=verse-container id=an10.27:10.6><span>imasmiṁ kho, bhikkhave, ekadhamme bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sabbamitta">Wenn er in Bezug auf dieses eine Ding vollständig ernüchtert wird, wenn die Leidenschaft schwindet und er davon befreit ist, wenn er seine Grenzen sieht und seine Bedeutung vollständig erfasst, macht ein Mönch dem Leiden in eben diesem Leben ein Ende. </span></div><p><div class=verse-container id=an10.27:10.7><span>‘Eko pañho eko uddeso ekaṁ veyyākaraṇan’ti, </span><span class="translation sabbamitta">‚Ein Ding: Frage, Merksatz zum Aufsagen und Antwort.‘ </span></div><p><div class=verse-container id=an10.27:10.8><span>iti yaṁ taṁ vuttaṁ idametaṁ paṭicca vuttaṁ. </span><span class="translation sabbamitta">Das habe ich gesagt, und insofern habe ich es gesagt. </span></div><p><div class=verse-container id=an10.27:11.1><span>‘Dve pañhā dve uddesā dve veyyākaraṇānī’ti, iti kho panetaṁ vuttaṁ. </span><span class="translation sabbamitta">‚Zwei Dinge …‘ </span></div><p><div class=verse-container id=an10.27:11.2><span>Kiñcetaṁ paṭicca vuttaṁ? </span></div><p><div class=verse-container id=an10.27:11.3><span>Dvīsu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:11.4><span>Katamesu dvīsu? </span><span class="translation sabbamitta">Welche zwei Dinge? </span></div><p><div class=verse-container id=an10.27:11.5><span>Nāme ca rūpe ca—</span><span class="translation sabbamitta">Name und Form … </span></div><p><div class=verse-container id=an10.27:11.6><span>imesu kho, bhikkhave, dvīsu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:11.7><span>‘Dve pañhā dve uddesā dve veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ. </span></div><p><div class=verse-container id=an10.27:12.1><span>‘Tayo pañhā tayo uddesā tīṇi veyyākaraṇānī’ti, iti kho panetaṁ vuttaṁ. </span><span class="translation sabbamitta">‚Drei Dinge …‘ </span></div><p><div class=verse-container id=an10.27:12.2><span>Kiñcetaṁ paṭicca vuttaṁ? </span></div><p><div class=verse-container id=an10.27:12.3><span>Tīsu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:12.4><span>Katamesu tīsu? </span><span class="translation sabbamitta">Welche drei Dinge? </span></div><p><div class=verse-container id=an10.27:12.5><span>Tīsu vedanāsu—</span><span class="translation sabbamitta">Drei Gefühle … </span></div><p><div class=verse-container id=an10.27:12.6><span>imesu kho, bhikkhave, tīsu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:12.7><span>‘Tayo pañhā tayo uddesā tīṇi veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ. </span></div><p><div class=verse-container id=an10.27:13.1><span>‘Cattāro pañhā cattāro uddesā cattāri veyyākaraṇānī’ti, iti kho panetaṁ vuttaṁ. </span><span class="translation sabbamitta">‚Vier Dinge …‘ </span></div><p><div class=verse-container id=an10.27:13.2><span>Kiñcetaṁ paṭicca vuttaṁ? </span></div><p><div class=verse-container id=an10.27:13.3><span>Catūsu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:13.4><span>Katamesu catūsu? </span><span class="translation sabbamitta">Welche vier Dinge? </span></div><p><div class=verse-container id=an10.27:13.5><span>Catūsu āhāresu—</span><span class="translation sabbamitta">Die vier Arten von Nahrung … </span></div><p><div class=verse-container id=an10.27:13.6><span>imesu kho, bhikkhave, catūsu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:13.7><span>‘Cattāro pañhā cattāro uddesā cattāri veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ. </span></div><p><div class=verse-container id=an10.27:14.1><span>‘Pañca pañhā pañcuddesā pañca veyyākaraṇānī’ti, iti kho panetaṁ vuttaṁ. </span><span class="translation sabbamitta">‚Fünf Dinge …‘ </span></div><p><div class=verse-container id=an10.27:14.2><span>Kiñcetaṁ paṭicca vuttaṁ? </span></div><p><div class=verse-container id=an10.27:14.3><span>Pañcasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:14.4><span>Katamesu pañcasu? </span><span class="translation sabbamitta">Welche fünf Dinge? </span></div><p><div class=verse-container id=an10.27:14.5><span>Pañcasu upādānakkhandhesu—</span><span class="translation sabbamitta">Die fünf mit Ergreifen verbundenen Aggregate … </span></div><p><div class=verse-container id=an10.27:14.6><span>imesu kho, bhikkhave, pañcasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:14.7><span>‘Pañca pañhā pañcuddesā pañca veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ. </span></div><p><div class=verse-container id=an10.27:15.1><span>‘Cha pañhā cha uddesā cha veyyākaraṇānī’ti, iti kho panetaṁ vuttaṁ. </span><span class="translation sabbamitta">‚Sechs Dinge …‘ </span></div><p><div class=verse-container id=an10.27:15.2><span>Kiñcetaṁ paṭicca vuttaṁ? </span></div><p><div class=verse-container id=an10.27:15.3><span>Chasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:15.4><span>Katamesu chasu? </span><span class="translation sabbamitta">Welche sechs Dinge? </span></div><p><div class=verse-container id=an10.27:15.5><span>Chasu ajjhattikesu āyatanesu—</span><span class="translation sabbamitta">Die sechs inneren Sinnesfelder … </span></div><p><div class=verse-container id=an10.27:15.6><span>imesu kho, bhikkhave, chasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:15.7><span>‘Cha pañhā cha uddesā cha veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ. </span></div><p><div class=verse-container id=an10.27:16.1><span>‘Satta pañhā sattuddesā satta veyyākaraṇānī’ti, iti kho panetaṁ vuttaṁ. </span><span class="translation sabbamitta">‚Sieben Dinge …‘ </span></div><p><div class=verse-container id=an10.27:16.2><span>Kiñcetaṁ paṭicca vuttaṁ? </span></div><p><div class=verse-container id=an10.27:16.3><span>Sattasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:16.4><span>Katamesu sattasu? </span><span class="translation sabbamitta">Welche sieben Dinge? </span></div><p><div class=verse-container id=an10.27:16.5><span>Sattasu viññāṇaṭṭhitīsu—</span><span class="translation sabbamitta">Die sieben Bewusstseinsebenen … </span></div><p><div class=verse-container id=an10.27:16.6><span>imesu kho, bhikkhave, sattasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:16.7><span>‘Satta pañhā sattuddesā satta veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ. </span></div><p><div class=verse-container id=an10.27:17.1><span>‘Aṭṭha pañhā aṭṭhuddesā aṭṭha veyyākaraṇānī’ti, iti kho panetaṁ vuttaṁ. </span><span class="translation sabbamitta">‚Acht Dinge …‘ </span></div><p><div class=verse-container id=an10.27:17.2><span>Kiñcetaṁ paṭicca vuttaṁ? </span></div><p><div class=verse-container id=an10.27:17.3><span>Aṭṭhasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:17.4><span>Katamesu aṭṭhasu? </span><span class="translation sabbamitta">Welche acht Dinge? </span></div><p><div class=verse-container id=an10.27:17.5><span>Aṭṭhasu lokadhammesu—</span><span class="translation sabbamitta">Die acht weltlichen Gegebenheiten … </span></div><p><div class=verse-container id=an10.27:17.6><span>imesu kho, bhikkhave, aṭṭhasu dhammesu bhikkhu sammā nibbindamāno …pe… dukkhassantakaro hoti. </span></div><p><div class=verse-container id=an10.27:17.7><span>‘Aṭṭha pañhā aṭṭhuddesā aṭṭha veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ. </span></div><p><div class=verse-container id=an10.27:18.1><span>‘Nava pañhā navuddesā nava veyyākaraṇānī’ti, iti kho panetaṁ vuttaṁ. </span><span class="translation sabbamitta">‚Neun Dinge …‘ </span></div><p><div class=verse-container id=an10.27:18.2><span>Kiñcetaṁ paṭicca vuttaṁ? </span></div><p><div class=verse-container id=an10.27:18.3><span>Navasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:18.4><span>Katamesu navasu? </span><span class="translation sabbamitta">Welche neun Dinge? </span></div><p><div class=verse-container id=an10.27:18.5><span>Navasu sattāvāsesu—</span><span class="translation sabbamitta">Die neun Aufenthalte der Lebewesen … </span></div><p><div class=verse-container id=an10.27:18.6><span>imesu kho, bhikkhave, navasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.27:18.7><span>‘Nava pañhā navuddesā nava veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ. </span></div><p><div class=verse-container id=an10.27:19.1><span>‘Dasa pañhā dasuddesā dasa veyyākaraṇānī’ti, </span><span class="translation sabbamitta">‚Zehn Dinge: Frage, Merksatz zum Aufsagen und Antwort.‘ </span></div><p><div class=verse-container id=an10.27:19.2><span>iti kho panetaṁ vuttaṁ. Kiñcetaṁ paṭicca vuttaṁ? </span><span class="translation sabbamitta">Das habe ich gesagt, aber inwiefern habe ich es gesagt? </span></div><p><div class=verse-container id=an10.27:19.3><span>Dasasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sabbamitta">Wenn er in Bezug auf zehn Dinge vollständig ernüchtert wird, wenn die Leidenschaft schwindet und er davon befreit ist, wenn er ihre Grenzen sieht und ihre Bedeutung vollständig erfasst, macht ein Mönch dem Leiden in eben diesem Leben ein Ende. </span></div><p><div class=verse-container id=an10.27:19.4><span>Katamesu dasasu? </span><span class="translation sabbamitta">Welche zehn Dinge? </span></div><p><div class=verse-container id=an10.27:19.5><span>Dasasu akusalesu kammapathesu—</span><span class="translation sabbamitta">Die zehn Wege zum Begehen untauglicher Taten. </span></div><p><div class=verse-container id=an10.27:19.6><span>imesu kho, bhikkhave, dasasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sabbamitta">Wenn er in Bezug auf diese zehn Dinge vollständig ernüchtert wird, wenn die Leidenschaft schwindet und er davon befreit ist, wenn er ihre Grenzen sieht und ihre Bedeutung vollständig erfasst, macht ein Mönch dem Leiden in eben diesem Leben ein Ende. </span></div><p><div class=verse-container id=an10.27:19.7><span>‘Dasa pañhā dasuddesā dasa veyyākaraṇānī’ti, </span><span class="translation sabbamitta">‚Zehn Dinge: Frage, Merksatz zum Aufsagen und Antwort.‘ </span></div><p><div class=verse-container id=an10.27:19.8><span>iti yaṁ taṁ vuttaṁ idametaṁ paṭicca vuttan”ti. </span><span class="translation sabbamitta">Das habe ich gesagt, und insofern habe ich es gesagt.“ </span></div><p><div class=verse-container id=an10.27:19.9><span>Sattamaṁ. </span></div><div class=flex-between><a href=/canon/de/pli/ms/sutta/an/an0010/an0010P0026.html>Previous</a><a href=/canon/de/pli/ms/sutta/an/an0010/an0010P0028.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>