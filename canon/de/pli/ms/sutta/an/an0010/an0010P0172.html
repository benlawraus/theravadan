<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0010/an0010P0172.html>English</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/an/an0010/an0010P0171.html>Previous</a><a href=/canon/de/pli/ms/sutta/an/an0010/an0010P0173.html>Next</a></div><p><div class=verse-container id=an10.172:0.1><span>Aṅguttara Nikāya 10.172 </span><span class="translation sabbamitta">Nummerierte Lehrreden 10.172 </span></div><p><div class=verse-container id=an10.172:0.2><span>17. Jāṇussoṇivagga </span><span class="translation sabbamitta">17. Das Kapitel mit Jānussoṇi </span></div><p><div class=verse-container id=an10.172:0.3><span class=big-bold>Dutiyaadhammasutta </span><span class="translation sabbamitta">Schlechte Grundsätze (2) </span></div><p><div class=verse-container id=an10.172:1.1><span>“Adhammo ca, bhikkhave, veditabbo dhammo ca; </span><span class="translation sabbamitta">„Mönche und Nonnen, ihr solltet schlechte Grundsätze und gute Grundsätze kennen, </span></div><p><div class=verse-container id=an10.172:1.2><span>anattho ca veditabbo attho ca. </span><span class="translation sabbamitta">und ihr solltet schlechte Ergebnisse und gute Ergebnisse kennen. </span></div><p><div class=verse-container id=an10.172:1.3><span>Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban”ti. </span><span class="translation sabbamitta">Wenn ihr diese Dinge kennt, sollte eure Übung den guten Grundsätzen folgen, die zu guten Ergebnissen führen.“ </span></div><p><div class=verse-container id=an10.172:1.4><span>Idamavoca bhagavā. </span><span class="translation sabbamitta">Das sagte der Buddha. </span></div><p><div class=verse-container id=an10.172:1.5><span>Idaṁ vatvāna sugato uṭṭhāyāsanā vihāraṁ pāvisi. </span><span class="translation sabbamitta">Nachdem er geendet hatte, erhob sich der Heilige von seinem Sitz und ging zu seiner Hütte. </span></div><p><div class=verse-container id=an10.172:2.1><span>Atha kho tesaṁ bhikkhūnaṁ acirapakkantassa bhagavato etadahosi: </span><span class="translation sabbamitta">Kurz nachdem der Buddha gegangen war, überlegten diese Mönche und Nonnen: </span></div><p><div class=verse-container id=an10.172:2.2><span>“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sabbamitta">„Der Buddha hat diesen kurzen Merksatz zum Aufsagen vorgestellt und ist dann zu seiner Hütte gegangen, ohne die Bedeutung ausführlich zu erklären: </span></div><p><div class=verse-container id=an10.172:2.3><span>‘adhammo ca, bhikkhave, veditabbo dhammo ca; </span><span class="translation sabbamitta">‚Ihr solltet schlechte Grundsätze und gute Grundsätze kennen, </span></div><p><div class=verse-container id=an10.172:2.4><span>anattho ca veditabbo attho ca. </span><span class="translation sabbamitta">und ihr solltet schlechte Ergebnisse und gute Ergebnisse kennen. </span></div><p><div class=verse-container id=an10.172:2.5><span>Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti. </span><span class="translation sabbamitta">Wenn ihr diese Dinge kennt, sollte eure Übung den guten Grundsätzen folgen, die zu guten Ergebnissen führen.‘ </span></div><p><div class=verse-container id=an10.172:2.6><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti? </span><span class="translation sabbamitta">Wer kann die Bedeutung dieses kurzen Merksatzes zum Aufsagen, der vom Buddha vorgestellt wurde, ausführlich erklären?“ </span></div><p><div class=verse-container id=an10.172:3.1><span>Atha kho tesaṁ bhikkhūnaṁ etadahosi: </span><span class="translation sabbamitta">Dann überlegten sie: </span></div><p><div class=verse-container id=an10.172:3.2><span>“ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ. </span><span class="translation sabbamitta">„Dieser Ehrwürdige Mahākaccāna wird vom Buddha gepriesen und von seinen vernünftigen geistlichen Gefährten geschätzt. </span></div><p><div class=verse-container id=an10.172:3.3><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sabbamitta">Er kann die Bedeutung dieses kurzen Merksatzes zum Aufsagen, der vom Buddha vorgestellt wurde, ausführlich erklären. </span></div><p><div class=verse-container id=an10.172:3.4><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ puccheyyāma. </span><span class="translation sabbamitta">Wir wollen zu ihm gehen und ihn zu der Sache befragen. </span></div><p><div class=verse-container id=an10.172:3.5><span>Yathā no āyasmā mahākaccāno byākarissati tathā naṁ dhāressāmā”ti. </span><span class="translation sabbamitta">Wie er uns antwortet, so wollen wir es behalten.“ </span></div><p><div class=verse-container id=an10.172:4.1><span>Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu. </span><span class="translation sabbamitta">Da gingen diese Mönche und Nonnen zu Mahākaccāna und tauschten Willkommensgrüße mit ihm aus. </span></div><p><div class=verse-container id=an10.172:4.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ: </span><span class="translation sabbamitta">Nach der Begrüßung und dem Austausch von Höflichkeiten setzten sie sich zur Seite hin. Sie berichteten ihm die Begebenheit und sagten: </span></div><p><div class=verse-container id=an10.172:5.1><span>“Idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=an10.172:5.2><span>‘adhammo ca, bhikkhave, veditabbo dhammo ca; </span></div><p><div class=verse-container id=an10.172:5.3><span>anattho ca veditabbo attho ca. </span></div><p><div class=verse-container id=an10.172:5.4><span>Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti. </span></div><p><div class=verse-container id=an10.172:6.1><span>Tesaṁ no, āvuso, amhākaṁ acirapakkantassa bhagavato etadahosi: </span></div><p><div class=verse-container id=an10.172:6.2><span>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—</span></div><p><div class=verse-container id=an10.172:6.3><span>adhammo ca, bhikkhave …pe… </span></div><p><div class=verse-container id=an10.172:6.4><span>tathā paṭipajjitabbanti. </span></div><p><div class=verse-container id=an10.172:6.5><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? </span></div><p><div class=verse-container id=an10.172:7.1><span>Tesaṁ no, āvuso, amhākaṁ etadahosi: </span></div><p><div class=verse-container id=an10.172:7.2><span>‘ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ. </span></div><p><div class=verse-container id=an10.172:7.3><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span></div><p><div class=verse-container id=an10.172:7.4><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāma. </span></div><p><div class=verse-container id=an10.172:7.5><span>Yathā no āyasmā mahākaccāno byākarissati tathā naṁ dhāressāmā’ti. </span></div><p><div class=verse-container id=an10.172:7.6><span>Vibhajatu āyasmā mahākaccāno”ti. </span><span class="translation sabbamitta">„Dass der Ehrwürdige Mahākaccāna das bitte erkläre.“ </span></div><p><div class=verse-container id=an10.172:8.1><span>“Seyyathāpi, āvuso, puriso sāratthiko sāraṁ gavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ pariyesitabbaṁ maññeyya. </span><span class="translation sabbamitta">„Geehrte, wie ein Mensch, der Kernholz bräuchte und auf der Suche nach Kernholz umherwandern würde. Er käme zu einem großen Baum, der mit Kernholz dastünde. Doch er würde die Wurzel und den Stamm übergehen und dächte, das Kernholz wäre in den Zweigen und Blättern zu suchen. </span></div><p><div class=verse-container id=an10.172:8.2><span>Evaṁsampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha. </span><span class="translation sabbamitta">So ergeht es den Ehrwürdigen. Obwohl ihr dem Buddha Auge in Auge gegenübersaßt, habt ihr ihn übergangen und gedacht, ihr solltet mich zu der Sache befragen. </span></div><p><div class=verse-container id=an10.172:8.3><span>So hāvuso, bhagavā jānaṁ jānāti passaṁ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><span class="translation sabbamitta">Denn er ist der Buddha, der, der erkennt und sieht. Er ist das Sehen, er ist das Erkennen,er ist die Manifestation des Grundsatzes, er ist die Manifestation der Göttlichkeit. Er ist der Lehrer, der Verkünder, der Erheller der Bedeutung, der Gewährer der Unsterblichkeit, der Herr der Wahrheit, der Klargewordene. </span></div><p><div class=verse-container id=an10.172:8.4><span>So ceva panetassa kālo ahosi yaṁ tumhe bhagavantaṁyeva upasaṅkamitvā etamatthaṁ paṭipuccheyyātha. </span><span class="translation sabbamitta">Das wäre die Zeit gewesen, euch zum Buddha zu begeben und ihn zu der Sache zu befragen. </span></div><p><div class=verse-container id=an10.172:8.5><span>Yathā vo bhagavā byākareyya tathā naṁ dhāreyyāthā”ti. </span><span class="translation sabbamitta">So wie er es erklärt hätte, hättet ihr es behalten sollen.“ </span></div><p><div class=verse-container id=an10.172:9.1><span>“Addhā, āvuso kaccāna, bhagavā jānaṁ jānāti passaṁ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><span class="translation sabbamitta">„Sicherlich ist er der Buddha, der, der erkennt und sieht. Sicherlich ist er das Sehen, ist er die Manifestation des Grundsatzes, ist er die Manifestation der Göttlichkeit. Sicherlich ist er der Lehrer, der Verkünder, der Erheller der Bedeutung, der Gewährer der Unsterblichkeit, der Herr der Wahrheit, der Klargewordene. </span></div><p><div class=verse-container id=an10.172:9.2><span>So ceva panetassa kālo ahosi yaṁ mayaṁ bhagavantaṁyeva upasaṅkamitvā etamatthaṁ paṭipuccheyyāma. </span><span class="translation sabbamitta">Das wäre die Zeit gewesen, uns zum Buddha zu begeben und ihn zu der Sache zu befragen. </span></div><p><div class=verse-container id=an10.172:9.3><span>Yathā no bhagavā byākareyya tathā naṁ dhāreyyāma. </span><span class="translation sabbamitta">So wie er es erklärt hätte, hätten wir es behalten sollen. </span></div><p><div class=verse-container id=an10.172:9.4><span>Api cāyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ. </span><span class="translation sabbamitta">Dennoch wird der Ehrwürdige Mahākaccāna vom Buddha gepriesen und von seinen vernünftigen geistlichen Gefährten geschätzt. </span></div><p><div class=verse-container id=an10.172:9.5><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sabbamitta">Er kann die Bedeutung dieses kurzen Merksatzes zum Aufsagen, der vom Buddha vorgestellt wurde, ausführlich erklären. </span></div><p><div class=verse-container id=an10.172:9.6><span>Vibhajatāyasmā mahākaccāno agaruṁ karitvā”ti. </span><span class="translation sabbamitta">Bitte erkläre es, wenn es dir nichts ausmacht.“ </span></div><p><div class=verse-container id=an10.172:10.1><span>“Tena hāvuso, suṇātha, sādhukaṁ manasi karotha, bhāsissāmī”ti. </span><span class="translation sabbamitta">„Nun denn, Geehrte, hört zu und gebraucht den Geist gut, ich werde sprechen.“ </span></div><p><div class=verse-container id=an10.172:10.2><span>“Evaṁ, āvuso”ti kho te bhikkhū āyasmato mahākaccānassa paccassosuṁ. </span><span class="translation sabbamitta">„Ja, Geehrter“, antworteten sie. </span></div><p><div class=verse-container id=an10.172:10.3><span>Athāyasmā mahākaccāno etadavoca: </span><span class="translation sabbamitta">Mahākaccāna sagte: </span></div><p><div class=verse-container id=an10.172:11.1><span>“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sabbamitta">„Geehrte, der Buddha hat diesen kurzen Merksatz zum Aufsagen vorgestellt und ist dann zu seiner Hütte gegangen, ohne die Bedeutung ausführlich zu erklären: </span></div><p><div class=verse-container id=an10.172:11.2><span>‘adhammo ca, bhikkhave, veditabbo …pe… </span><span class="translation sabbamitta">‚Ihr solltet schlechte Grundsätze und gute Grundsätze kennen … </span></div><p><div class=verse-container id=an10.172:11.3><span>tathā paṭipajjitabban’ti. </span><span class="translation sabbamitta">und im Einklang damit üben.‘ </span></div><p><div class=verse-container id=an10.172:12.1><span>Katamo cāvuso, adhammo; katamo ca dhammo? </span><span class="translation sabbamitta">Was sind also schlechte Grundsätze? Was sind gute Grundsätze? </span></div><p><div class=verse-container id=an10.172:12.2><span>Katamo ca anattho, katamo ca attho? </span><span class="translation sabbamitta">Was sind schlechte Ergebnisse? Und was sind gute Ergebnisse? </span></div><p><div class=verse-container id=an10.172:12.3><span>Pāṇātipāto, āvuso, adhammo; </span><span class="translation sabbamitta">Das Töten lebender Geschöpfe ist ein schlechter Grundsatz, </span></div><p><div class=verse-container id=an10.172:12.4><span>pāṇātipātā veramaṇī dhammo; </span><span class="translation sabbamitta">keine lebenden Geschöpfe zu töten, ist ein guter Grundsatz. </span></div><p><div class=verse-container id=an10.172:12.5><span>ye ca pāṇātipātapaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund des Tötens lebender Geschöpfe entstehen, sind schlechte Ergebnisse, </span></div><p><div class=verse-container id=an10.172:12.6><span>pāṇātipātā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die vollständig entwickelt werden, weil man keine lebenden Geschöpfe tötet, sind gute Ergebnisse. </span></div><p><div class=verse-container id=an10.172:13.1><span>Adinnādānaṁ, āvuso, adhammo; </span><span class="translation sabbamitta">Stehlen ist ein schlechter Grundsatz, </span></div><p><div class=verse-container id=an10.172:13.2><span>adinnādānā veramaṇī dhammo; </span><span class="translation sabbamitta">nicht zu stehlen, ist ein guter Grundsatz. </span></div><p><div class=verse-container id=an10.172:13.3><span>ye ca adinnādānapaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund des Stehlens entstehen, sind schlechte Ergebnisse, </span></div><p><div class=verse-container id=an10.172:13.4><span>adinnādānā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die vollständig entwickelt werden, weil man nicht stiehlt, sind gute Ergebnisse. </span></div><p><div class=verse-container id=an10.172:14.1><span>Kāmesumicchācāro, āvuso, adhammo; </span><span class="translation sabbamitta">Sexuelle Verfehlungen sind ein schlechter Grundsatz, </span></div><p><div class=verse-container id=an10.172:14.2><span>kāmesumicchācārā veramaṇī dhammo; </span><span class="translation sabbamitta">keine sexuellen Verfehlungen zu begehen, ist ein guter Grundsatz. </span></div><p><div class=verse-container id=an10.172:14.3><span>ye ca kāmesumicchācārapaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund sexueller Verfehlungen entstehen, sind schlechte Ergebnisse, </span></div><p><div class=verse-container id=an10.172:14.4><span>kāmesumicchācārā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die vollständig entwickelt werden, weil man keine sexuellen Verfehlungen begeht, sind gute Ergebnisse. </span></div><p><div class=verse-container id=an10.172:15.1><span>Musāvādo, āvuso, adhammo; </span><span class="translation sabbamitta">Lügen ist ein schlechter Grundsatz, </span></div><p><div class=verse-container id=an10.172:15.2><span>musāvādā veramaṇī dhammo; </span><span class="translation sabbamitta">nicht zu lügen, ist ein guter Grundsatz. </span></div><p><div class=verse-container id=an10.172:15.3><span>ye ca musāvādapaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund des Lügens entstehen, sind schlechte Ergebnisse, </span></div><p><div class=verse-container id=an10.172:15.4><span>musāvādā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die vollständig entwickelt werden, weil man nicht lügt, sind gute Ergebnisse. </span></div><p><div class=verse-container id=an10.172:16.1><span>Pisuṇā vācā, āvuso, adhammo; </span><span class="translation sabbamitta">Entzweiende Rede ist ein schlechter Grundsatz, </span></div><p><div class=verse-container id=an10.172:16.2><span>pisuṇāya vācāya veramaṇī dhammo; </span><span class="translation sabbamitta">keine entzweiende Rede zu gebrauchen, ist ein guter Grundsatz. </span></div><p><div class=verse-container id=an10.172:16.3><span>ye ca pisuṇāvācāpaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund von entzweiender Rede entstehen, sind schlechte Ergebnisse, </span></div><p><div class=verse-container id=an10.172:16.4><span>pisuṇāya vācāya veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die vollständig entwickelt werden, weil man keine entzweiende Rede gebraucht, sind gute Ergebnisse. </span></div><p><div class=verse-container id=an10.172:17.1><span>Pharusā vācā, āvuso, adhammo; </span><span class="translation sabbamitta">Harte Rede ist ein schlechter Grundsatz, </span></div><p><div class=verse-container id=an10.172:17.2><span>pharusāya vācāya veramaṇī dhammo; </span><span class="translation sabbamitta">keine harte Rede zu gebrauchen, ist ein guter Grundsatz. </span></div><p><div class=verse-container id=an10.172:17.3><span>ye ca pharusāvācāpaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund von harter Rede entstehen, sind schlechte Ergebnisse, </span></div><p><div class=verse-container id=an10.172:17.4><span>pharusāya vācāya veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die vollständig entwickelt werden, weil man keine harte Rede gebraucht, sind gute Ergebnisse. </span></div><p><div class=verse-container id=an10.172:18.1><span>Samphappalāpo, āvuso, adhammo; </span><span class="translation sabbamitta">Unsinn reden ist ein schlechter Grundsatz, </span></div><p><div class=verse-container id=an10.172:18.2><span>samphappalāpā veramaṇī dhammo; </span><span class="translation sabbamitta">das Unsinnreden unterlassen ist ein guter Grundsatz. </span></div><p><div class=verse-container id=an10.172:18.3><span>ye ca samphappalāpapaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund von Unsinnreden entstehen, sind schlechte Ergebnisse, </span></div><p><div class=verse-container id=an10.172:18.4><span>samphappalāpā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die vollständig entwickelt werden, weil man das Unsinnreden unterlässt, sind gute Ergebnisse. </span></div><p><div class=verse-container id=an10.172:19.1><span>Abhijjhā, āvuso, adhammo; </span><span class="translation sabbamitta">Begehrlichkeit ist ein schlechter Grundsatz, </span></div><p><div class=verse-container id=an10.172:19.2><span>anabhijjhā dhammo; </span><span class="translation sabbamitta">Zufriedenheit ist ein guter Grundsatz. </span></div><p><div class=verse-container id=an10.172:19.3><span>ye ca abhijjhāpaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund von Begehrlichkeit entstehen, sind schlechte Ergebnisse, </span></div><p><div class=verse-container id=an10.172:19.4><span>anabhijjhāpaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die aufgrund von Zufriedenheit vollständig entwickelt werden, sind gute Ergebnisse. </span></div><p><div class=verse-container id=an10.172:20.1><span>Byāpādo, āvuso, adhammo; </span><span class="translation sabbamitta">Böser Wille ist ein schlechter Grundsatz, </span></div><p><div class=verse-container id=an10.172:20.2><span>abyāpādo dhammo; </span><span class="translation sabbamitta">Wohlwollen ist ein guter Grundsatz. </span></div><p><div class=verse-container id=an10.172:20.3><span>ye ca byāpādapaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund von bösem Willen entstehen, sind schlechte Ergebnisse, </span></div><p><div class=verse-container id=an10.172:20.4><span>abyāpādapaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die aufgrund von Wohlwollen vollständig entwickelt werden, sind gute Ergebnisse. </span></div><p><div class=verse-container id=an10.172:21.1><span>Micchādiṭṭhi, āvuso, adhammo; </span><span class="translation sabbamitta">Falsche Ansicht ist ein schlechter Grundsatz, </span></div><p><div class=verse-container id=an10.172:21.2><span>sammādiṭṭhi dhammo; </span><span class="translation sabbamitta">rechte Ansicht ist ein guter Grundsatz. </span></div><p><div class=verse-container id=an10.172:21.3><span>ye ca micchādiṭṭhipaccayā aneke pāpakā akusalā dhammā sambhavanti, ayaṁ anattho; </span><span class="translation sabbamitta">Die vielen schlechten, untauglichen Eigenschaften, die aufgrund von falscher Ansicht entstehen, sind schlechte Ergebnisse, </span></div><p><div class=verse-container id=an10.172:21.4><span>sammādiṭṭhipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sabbamitta">und die vielen tauglichen Eigenschaften, die aufgrund von rechter Ansicht vollständig entwickelt werden, sind gute Ergebnisse. </span></div><p><div class=verse-container id=an10.172:22.1><span>‘Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—</span><span class="translation sabbamitta">Der Buddha hat diesen kurzen Merksatz zum Aufsagen vorgestellt und ist dann zu seiner Hütte gegangen, ohne die Bedeutung ausführlich zu erklären: </span></div><p><div class=verse-container id=an10.172:22.2><span>adhammo ca, bhikkhave, veditabbo …pe… </span><span class="translation sabbamitta">‚Ihr solltet schlechte Grundsätze und gute Grundsätze kennen … </span></div><p><div class=verse-container id=an10.172:22.3><span>tathā paṭipajjitabban’ti. </span><span class="translation sabbamitta">und im Einklang damit üben.‘ </span></div><p><div class=verse-container id=an10.172:22.4><span>Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi. </span><span class="translation sabbamitta">So verstehe ich die ausführliche Bedeutung dieses kurzen Merksatzes zum Aufsagen, der vom Buddha vorgestellt wurde. </span></div><p><div class=verse-container id=an10.172:22.5><span>Ākaṅkhamānā ca pana tumhe, āvuso, bhagavantaṁyeva upasaṅkamitvā etamatthaṁ paṭipuccheyyātha. </span><span class="translation sabbamitta">Wenn ihr wollt, geht zum Buddha und fragt ihn danach. </span></div><p><div class=verse-container id=an10.172:22.6><span>Yathā no bhagavā byākaroti tathā naṁ dhāreyyāthā”ti. </span><span class="translation sabbamitta">So wie er es erklärt, solltet ihr es behalten.“ </span></div><p><div class=verse-container id=an10.172:23.1><span>“Evamāvuso”ti kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sabbamitta">„Ja, Geehrter“, antworteten jene Mönche und Nonnen. Sie begrüßten Mahākaccānas Worte und stimmten ihm zu. Dann erhoben sie sich von ihren Sitzen, gingen zum Buddha, verbeugten sich, setzten sich zur Seite hin und berichteten ihm die Begebenheit. Dann sagten sie: </span></div><p><div class=verse-container id=an10.172:24.1><span>“Yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=an10.172:24.2><span>‘adhammo ca, bhikkhave, veditabbo …pe… </span></div><p><div class=verse-container id=an10.172:24.3><span>tathā paṭipajjitabban’ti. </span></div><p><div class=verse-container id=an10.172:25.1><span>Tesaṁ no, bhante, amhākaṁ acirapakkantassa bhagavato etadahosi: </span></div><p><div class=verse-container id=an10.172:25.2><span>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=an10.172:25.3><span>“adhammo ca, bhikkhave, veditabbo …pe… </span></div><p><div class=verse-container id=an10.172:25.4><span>tathā paṭipajjitabban”ti. </span></div><p><div class=verse-container id=an10.172:25.5><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? </span></div><p><div class=verse-container id=an10.172:26.1><span>Tesaṁ no, bhante, amhākaṁ etadahosi: </span></div><p><div class=verse-container id=an10.172:26.2><span>‘ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ. </span></div><p><div class=verse-container id=an10.172:26.3><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span></div><p><div class=verse-container id=an10.172:26.4><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāma. </span></div><p><div class=verse-container id=an10.172:26.5><span>Yathā no āyasmā mahākaccāno byākarissati tathā naṁ dhāressāmā’ti. </span></div><p><div class=verse-container id=an10.172:27.1><span>Atha kho mayaṁ, bhante, yenāyasmā mahākaccāno tenupasaṅkamimhā; upasaṅkamitvā āyasmantaṁ mahākaccānaṁ etamatthaṁ apucchimhā. </span><span class="translation sabbamitta">„Herr, wir gingen zu Mahākaccāna und befragten ihn zu der Sache, </span></div><p><div class=verse-container id=an10.172:27.2><span>Tesaṁ no, bhante, āyasmatā mahākaccānena imehi akkharehi imehi padehi imehi byañjanehi attho suvibhatto”ti. </span><span class="translation sabbamitta">und Mahākaccāna erklärte uns klar die Bedeutung in dieser Weise, mit diesen Worten und Ausdrücken.“ </span></div><p><div class=verse-container id=an10.172:28.1><span>“Sādhu sādhu, bhikkhave. </span><span class="translation sabbamitta">„Gut, gut, Mönche und Nonnen! </span></div><p><div class=verse-container id=an10.172:28.2><span>Paṇḍito, bhikkhave, mahākaccāno. Mahāpañño, bhikkhave, mahākaccāno. </span><span class="translation sabbamitta">Mahākaccāna ist klug, er besitzt große Weisheit. </span></div><p><div class=verse-container id=an10.172:28.3><span>Mañcepi tumhe, bhikkhave, upasaṅkamitvā etamatthaṁ paṭipuccheyyātha, ahampi cetaṁ evamevaṁ byākareyyaṁ yathā taṁ mahākaccānena byākataṁ. </span><span class="translation sabbamitta">Wenn ihr zu mir gekommen wärt und mir diese Frage gestellt hättet, hätte ich auf genau die gleiche Art geantwortet wie Mahākaccāna. </span></div><p><div class=verse-container id=an10.172:28.4><span>Eso ceva tassa attho. Evañca naṁ dhāreyyāthā”ti. </span><span class="translation sabbamitta">Das bedeutet es, und so solltet ihr es behalten.“ </span></div><p><div class=verse-container id=an10.172:28.5><span>Chaṭṭhaṁ. </span></div><div class=flex-between><a href=/canon/de/pli/ms/sutta/an/an0010/an0010P0171.html>Previous</a><a href=/canon/de/pli/ms/sutta/an/an0010/an0010P0173.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>