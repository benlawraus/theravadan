<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0010/an0010P0084.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0010/an0010P0083.html>Previous</a><a href=/canon/de/pli/ms/sutta/an/an0010/an0010P0085.html>Next</a></div><p id=an10.84:0.1><span class=root>Aṅguttara Nikāya 10.84 </span><br> <span class=sabbamitta>Nummerierte Lehrreden 10.84 </span><br><p id=an10.84:0.2><span class=root>9. Theravagga </span><br> <span class=sabbamitta>9. Das Kapitel mit Ordensältesten </span><br><p id=an10.84:0.3><span class="root big-bold">Byākaraṇasutta </span><br> <span class=sabbamitta>Erklärung </span><br><p id=an10.84:1.1><span class=root>Tatra kho āyasmā mahāmoggallāno bhikkhū āmantesi: </span><br> <span class=sabbamitta>Da wandte sich der Ehrwürdige Mahāmoggallāna an die Mönche und Nonnen: </span><br><p id=an10.84:1.2><span class=root>“āvuso bhikkhave”ti. </span><br> <span class=sabbamitta>„Geehrte, Mönche und Nonnen!“ </span><br><p id=an10.84:1.3><span class=root>“Āvuso”ti kho te bhikkhū āyasmato mahāmoggallānassa paccassosuṁ. </span><br> <span class=sabbamitta>„Geehrter“, antworteten sie. </span><br><p id=an10.84:1.4><span class=root>Āyasmā mahāmoggallāno etadavoca: </span><br> <span class=sabbamitta>Der Ehrwürdige Mahāmoggallāna sagte: </span><br><p id=an10.84:2.1><span class=root>“Idhāvuso, bhikkhu aññaṁ byākaroti: </span><br> <span class=sabbamitta>„Da erklärt ein Mönch seine Erleuchtung: </span><br><p id=an10.84:2.2><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><br> <span class=sabbamitta>‚Ich verstehe: „Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort.“‘ </span><br><p id=an10.84:2.3><span class=root>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo samanuyuñjati samanuggāhati samanubhāsati. </span><br> <span class=sabbamitta>Darauf dringt der Klargewordene auf ihn ein, geht ihm nach und nimmt ihn ins Kreuzverhör, oder einer seiner Schüler, der die Vertiefungen besitzt, in erhabenen Zuständen erfahren ist, der den Geist anderer erfasst und in den Wegen des Geistes anderer bewandert ist, tut es. </span><br><p id=an10.84:2.4><span class=root>So tathāgatena vā tathāgatasāvakena vā jhāyinā samāpattikusalena paracittakusalena paracittapariyāyakusalena samanuyuñjiyamāno samanuggāhiyamāno samanubhāsiyamāno irīṇaṁ āpajjati vicinaṁ āpajjati anayaṁ āpajjati byasanaṁ āpajjati anayabyasanaṁ āpajjati. </span><br> <span class=sabbamitta>Wenn er so ins Kreuzverhör genommen wird, bleibt er stecken und kommt vom Weg ab. Er läuft in sein Verderben und seinen Untergang. </span><br><p id=an10.84:3.1><span class=root>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti: </span><br> <span class=sabbamitta>Der Klargewordene oder einer seiner Schüler erfasst seinen Geist und untersucht: </span><br><p id=an10.84:3.2><span class=root>‘kiṁ nu kho ayamāyasmā aññaṁ byākaroti—</span><br> <span class=sabbamitta>‚Warum erklärt dieser Ehrwürdige seine Erleuchtung und sagt: </span><br><p id=an10.84:3.3><span class=root>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti? </span><br> <span class=sabbamitta>„Ich verstehe: ‚Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort‘“?‘ </span><br><p id=an10.84:4.1><span class=root>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti: </span><br> <span class=sabbamitta>Er versteht: </span><br><p id=an10.84:5.1><span class=root>‘Kodhano kho ayamāyasmā; </span><br> <span class=sabbamitta>‚Dieser Ehrwürdige ist reizbar </span><br><p id=an10.84:5.2><span class=root>kodhapariyuṭṭhitena cetasā bahulaṁ viharati. </span><br> <span class=sabbamitta>und lebt oft mit einem Herzen voller Zorn. </span><br><p id=an10.84:5.3><span class=root>Kodhapariyuṭṭhānaṁ kho pana tathāgatappavedite dhammavinaye parihānametaṁ. </span><br> <span class=sabbamitta>Voller Zorn zu sein, bedeutet Niedergang in der Lehre und Schulung, die vom Klargewordenen verkündet wurde. </span><br><p id=an10.84:6.1><span class=root>Upanāhī kho pana ayamāyasmā; </span><br> <span class=sabbamitta>Dieser Ehrwürdige ist verbittert … </span><br><p id=an10.84:6.2><span class=root>upanāhapariyuṭṭhitena cetasā bahulaṁ viharati. </span><br><p id=an10.84:6.3><span class=root>Upanāhapariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.84:7.1><span class=root>Makkhī kho pana ayamāyasmā; </span><br> <span class=sabbamitta>er neigt zur Geringschätzung … </span><br><p id=an10.84:7.2><span class=root>makkhapariyuṭṭhitena cetasā bahulaṁ viharati. </span><br><p id=an10.84:7.3><span class=root>Makkhapariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.84:8.1><span class=root>Paḷāsī kho pana ayamāyasmā; </span><br> <span class=sabbamitta>ist verächtlich … </span><br><p id=an10.84:8.2><span class=root>paḷāsapariyuṭṭhitena cetasā bahulaṁ viharati. </span><br><p id=an10.84:8.3><span class=root>Paḷāsapariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.84:9.1><span class=root>Issukī kho pana ayamāyasmā; </span><br> <span class=sabbamitta>eifersüchtig … </span><br><p id=an10.84:9.2><span class=root>issāpariyuṭṭhitena cetasā bahulaṁ viharati. </span><br><p id=an10.84:9.3><span class=root>Issāpariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.84:10.1><span class=root>Maccharī kho pana ayamāyasmā; </span><br> <span class=sabbamitta>geizig … </span><br><p id=an10.84:10.2><span class=root>maccherapariyuṭṭhitena cetasā bahulaṁ viharati. </span><br><p id=an10.84:10.3><span class=root>Maccherapariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.84:11.1><span class=root>Saṭho kho pana ayamāyasmā; </span><br> <span class=sabbamitta>verschlagen … </span><br><p id=an10.84:11.2><span class=root>sāṭheyyapariyuṭṭhitena cetasā bahulaṁ viharati. </span><br><p id=an10.84:11.3><span class=root>Sāṭheyyapariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.84:12.1><span class=root>Māyāvī kho pana ayamāyasmā; </span><br> <span class=sabbamitta>hinterhältig … </span><br><p id=an10.84:12.2><span class=root>māyāpariyuṭṭhitena cetasā bahulaṁ viharati. </span><br><p id=an10.84:12.3><span class=root>Māyāpariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.84:13.1><span class=root>Pāpiccho kho pana ayamāyasmā; </span><br> <span class=sabbamitta>oder er hat unlautere Wünsche </span><br><p id=an10.84:13.2><span class=root>icchāpariyuṭṭhitena cetasā bahulaṁ viharati. </span><br> <span class=sabbamitta>und lebt oft mit einem Herzen voller Wünsche. </span><br><p id=an10.84:13.3><span class=root>Icchāpariyuṭṭhānaṁ kho pana tathāgatappavedite dhammavinaye parihānametaṁ. </span><br> <span class=sabbamitta>Voller Wünsche zu sein, bedeutet Niedergang in der Lehre und Schulung, die vom Klargewordenen verkündet wurde. </span><br><p id=an10.84:14.1><span class=root>Sati kho pana ayamāyasmā uttari karaṇīye oramattakena visesādhigamena antarā vosānaṁ āpanno. </span><br> <span class=sabbamitta>Obwohl es noch mehr zu tun gibt, hört dieser Ehrwürdige auf halbem Weg auf, nachdem er ein unbedeutendes Ergebnis erlangt hat. </span><br><p id=an10.84:14.2><span class=root>Antarā vosānagamanaṁ kho pana tathāgatappavedite dhammavinaye parihānametaṁ’. </span><br> <span class=sabbamitta>Auf halbem Weg aufzuhören, bedeutet Niedergang in der Lehre und Schulung, die vom Klargewordenen verkündet wurde.‘ </span><br><p id=an10.84:15.1><span class=root>So vatāvuso, bhikkhu ‘ime dasa dhamme appahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati. </span><br> <span class=sabbamitta>Es ist ganz unmöglich, dass ein Mönch Wachstum, Zunahme oder Reife in dieser Lehre und Schulung erlangt, ohne diese zehn Eigenschaften aufzugeben. </span><br><p id=an10.84:15.2><span class=root>So vatāvuso, bhikkhu ‘ime dasa dhamme pahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjatī”ti. </span><br> <span class=sabbamitta>Es ist gut möglich, dass ein Mönch Wachstum, Zunahme und Reife in dieser Lehre und Schulung erlangt, nachdem er diese zehn Eigenschaften aufgegeben hat.“ </span><br><p id=an10.84:15.3><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>