<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0009.html> Navakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0009/an0009P0012.html>English</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/an/an0009/an0009P0011.html>Previous</a><a href=/canon/de/pli/ms/sutta/an/an0009/an0009P0013.html>Next</a></div><p><div class=verse-container id=an9.12:0.1><span>Aṅguttara Nikāya 9.12 </span><span class="translation sabbamitta">Nummerierte Lehrreden 9.12 </span></div><p><div class=verse-container id=an9.12:0.2><span>2. Sīhanādavagga </span><span class="translation sabbamitta">2. Das Kapitel über das Löwengebrüll </span></div><p><div class=verse-container id=an9.12:0.3><span class=big-bold>Saupādisesasutta </span><span class="translation sabbamitta">Mit einem Rest </span></div><p><div class=verse-container id=an9.12:1.1><span>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sabbamitta">Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span></div><p><div class=verse-container id=an9.12:1.2><span>Atha kho āyasmā sāriputto pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. </span><span class="translation sabbamitta">Da kleidete sich der ehrwürdige Sāriputta am Morgen an, nahm Schale und Robe und betrat Sāvatthī zum Almosengang. </span></div><p><div class=verse-container id=an9.12:1.3><span>Atha kho āyasmato sāriputtassa etadahosi: </span><span class="translation sabbamitta">Da kam ihm in den Sinn: </span></div><p><div class=verse-container id=an9.12:1.4><span>“atippago kho tāva sāvatthiyaṁ piṇḍāya carituṁ, </span><span class="translation sabbamitta">„Es ist zu früh für den Almosengang in Sāvatthī. </span></div><p><div class=verse-container id=an9.12:1.5><span>yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti. </span><span class="translation sabbamitta">Warum besuche ich nicht das Kloster der Wanderer anderer Konfessionen?“ </span></div><p><div class=verse-container id=an9.12:1.6><span>Atha kho āyasmā sāriputto yena aññatitthiyānaṁ paribbājakānaṁ ārāmo tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi. </span><span class="translation sabbamitta">Und er ging zu dem Kloster der Wanderer anderer Konfessionen und tauschte dort mit den Wanderern Willkommensgrüße aus. </span></div><p><div class=verse-container id=an9.12:1.7><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. </span><span class="translation sabbamitta">Nach der Begrüßung und dem Austausch von Höflichkeiten setzte er sich zur Seite hin. </span></div><p><div class=verse-container id=an9.12:2.1><span>Tena kho pana samayena tesaṁ aññatitthiyānaṁ paribbājakānaṁ sannisinnānaṁ sannipatitānaṁ ayamantarākathā udapādi: </span><span class="translation sabbamitta">Nun kam da gerade unter den Wanderern anderer Konfessionen, als sie dort beisammensaßen, dieses Gespräch auf: </span></div><p><div class=verse-container id=an9.12:2.2><span>“yo hi koci, āvuso, saupādiseso kālaṁ karoti, sabbo so aparimutto nirayā aparimutto tiracchānayoniyā aparimutto pettivisayā aparimutto apāyaduggativinipātā”ti. </span><span class="translation sabbamitta">„Geehrte, niemand, der mit einem Rest stirbt, ist befreit von der Hölle, dem Tierreich oder dem Gespensterreich. Er ist nicht befreit von verlorenen Orten, von schlechten Orten, von der Unterwelt.“ </span></div><p><div class=verse-container id=an9.12:2.3><span>Atha kho āyasmā sāriputto tesaṁ aññatitthiyānaṁ paribbājakānaṁ bhāsitaṁ neva abhinandi nappaṭikkosi. </span><span class="translation sabbamitta">Weder begrüßte Sāriputta diese Aussage der Wanderer anderer Konfessionen, noch lehnte er sie ab. </span></div><p><div class=verse-container id=an9.12:2.4><span>Anabhinanditvā appaṭikkositvā uṭṭhāyāsanā pakkāmi: </span><span class="translation sabbamitta">Er erhob sich von seinem Sitz und dachte: </span></div><p><div class=verse-container id=an9.12:2.5><span>“bhagavato santike etassa bhāsitassa atthaṁ ājānissāmī”ti. </span><span class="translation sabbamitta">„Ich will die Bedeutung dieser Aussage vom Buddha selbst erfahren.“ </span></div><p><div class=verse-container id=an9.12:2.6><span>Atha kho āyasmā sāriputto sāvatthiyaṁ piṇḍāya caritvā pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><span class="translation sabbamitta">Danach zog Sāriputta um Almosen durch Sāvatthī. Nach dem Essen, als er vom Almosengang zurückkam, ging er zum Buddha, verbeugte sich, setzte sich zur Seite hin und berichtete ihm die Begebenheit. </span></div><p><div class=verse-container id=an9.12:3.1><span>“Idhāhaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁ. </span></div><p><div class=verse-container id=an9.12:3.2><span>Tassa mayhaṁ, bhante, etadahosi: </span></div><p><div class=verse-container id=an9.12:3.3><span>‘atippago kho tāva sāvatthiyaṁ piṇḍāya carituṁ; </span></div><p><div class=verse-container id=an9.12:3.4><span>yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan’ti. </span></div><p><div class=verse-container id=an9.12:3.5><span>Atha kho ahaṁ, bhante, yena aññatitthiyānaṁ paribbājakānaṁ ārāmo tenupasaṅkamiṁ; upasaṅkamitvā tehi aññatitthiyehi paribbājakehi saddhiṁ sammodiṁ. </span></div><p><div class=verse-container id=an9.12:3.6><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁ. </span></div><p><div class=verse-container id=an9.12:3.7><span>Tena kho pana samayena tesaṁ aññatitthiyānaṁ paribbājakānaṁ sannisinnānaṁ sannipatitānaṁ ayamantarākathā udapādi: </span></div><p><div class=verse-container id=an9.12:3.8><span>‘yo hi koci, āvuso, saupādiseso kālaṁ karoti, sabbo so aparimutto nirayā aparimutto tiracchānayoniyā aparimutto pettivisayā aparimutto apāyaduggativinipātā’ti. </span></div><p><div class=verse-container id=an9.12:3.9><span>Atha kho ahaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandiṁ nappaṭikkosiṁ. </span></div><p><div class=verse-container id=an9.12:3.10><span>Anabhinanditvā appaṭikkositvā uṭṭhāyāsanā pakkamiṁ: </span></div><p><div class=verse-container id=an9.12:3.11><span>‘bhagavato santike etassa bhāsitassa atthaṁ ājānissāmī’”ti. </span></div><p><div class=verse-container id=an9.12:4.1><span>“Ke ca, sāriputta, aññatitthiyā paribbājakā bālā abyattā, ke ca saupādisesaṁ vā ‘saupādiseso’ti jānissanti, anupādisesaṁ vā ‘anupādiseso’ti jānissanti. </span><span class="translation sabbamitta">„Sāriputta, diese törichten, unfähigen Wanderer anderer Konfessionen: Wer sind sie, dass sie wüssten, ob bei jemandem ein Rest da ist oder nicht? </span></div><p><div class=verse-container id=an9.12:5.1><span>Navayime, sāriputta, puggalā saupādisesā kālaṁ kurumānā parimuttā nirayā parimuttā tiracchānayoniyā parimuttā pettivisayā parimuttā apāyaduggativinipātā. </span><span class="translation sabbamitta">Es gibt diese neun Menschen, die mit einem Rest sterben und die befreit sind von der Hölle, dem Tierreich und dem Gespensterreich; sie sind befreit von verlorenen Orten, von schlechten Orten, von der Unterwelt. </span></div><p><div class=verse-container id=an9.12:5.2><span>Katame nava? </span><span class="translation sabbamitta">Welche neun? </span></div><p><div class=verse-container id=an9.12:5.3><span>Idha, sāriputta, ekacco puggalo sīlesu paripūrakārī hoti, samādhismiṁ paripūrakārī, paññāya mattaso kārī. </span><span class="translation sabbamitta">Da ist ein gewisser Mensch, der sittliches Verhalten und Versenkung erfüllt hat und der begrenzte Weisheit besitzt. </span></div><p><div class=verse-container id=an9.12:5.4><span>So pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sabbamitta">Mit dem Auflösen der fünf niederen Fesseln erlischt er zwischen zwei Leben. </span></div><p><div class=verse-container id=an9.12:5.5><span>Ayaṁ, sāriputta, paṭhamo puggalo saupādiseso kālaṁ kurumāno parimutto nirayā parimutto tiracchānayoniyā parimutto pettivisayā parimutto apāyaduggativinipātā. </span><span class="translation sabbamitta">Das ist der erste Mensch, der mit einem Rest stirbt und der befreit ist von der Hölle, dem Tierreich und dem Gespensterreich; er ist befreit von verlorenen Orten, von schlechten Orten, von der Unterwelt. </span></div><p><div class=verse-container id=an9.12:6.1><span>Puna caparaṁ, sāriputta, idhekacco puggalo sīlesu paripūrakārī hoti, samādhismiṁ paripūrakārī, paññāya mattaso kārī. </span><span class="translation sabbamitta">Dann ist da ein gewisser Mensch, der sittliches Verhalten und Versenkung erfüllt hat und der begrenzte Weisheit besitzt. </span></div><p><div class=verse-container id=an9.12:6.2><span>So pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti …pe… </span><span class="translation sabbamitta">Mit dem Auflösen der fünf niederen Fesseln erlischt er beim Auftreffen. Das ist der zweite Mensch … </span></div><p><div class=verse-container id=an9.12:6.3><span>asaṅkhāraparinibbāyī hoti …pe… </span><span class="translation sabbamitta">Mit dem Auflösen der fünf niederen Fesseln erlischt er ohne zusätzliche Anstrengung. </span></div><p><div class=verse-container id=an9.12:6.4><span></span><span class="translation sabbamitta">Das ist der dritte Mensch … </span></div><p><div class=verse-container id=an9.12:6.5><span>sasaṅkhāraparinibbāyī hoti …pe… </span><span class="translation sabbamitta">Mit dem Auflösen der fünf niederen Fesseln erlischt er mit zusätzlicher Anstrengung. </span></div><p><div class=verse-container id=an9.12:6.6><span></span><span class="translation sabbamitta">Das ist der vierte Mensch … </span></div><p><div class=verse-container id=an9.12:6.7><span>uddhaṁsoto hoti akaniṭṭhagāmī. </span><span class="translation sabbamitta">Mit dem Auflösen der fünf niederen Fesseln geht er stromaufwärts zum Akaniṭṭha-Bereich. </span></div><p><div class=verse-container id=an9.12:6.8><span>Ayaṁ, sāriputta, pañcamo puggalo saupādiseso kālaṁ kurumāno parimutto nirayā parimutto tiracchānayoniyā parimutto pettivisayā parimutto apāyaduggativinipātā. </span><span class="translation sabbamitta">Das ist der fünfte Mensch … </span></div><p><div class=verse-container id=an9.12:7.1><span>Puna caparaṁ, sāriputta, idhekacco puggalo sīlesu paripūrakārī hoti, samādhismiṁ mattaso kārī, paññāya mattaso kārī. </span><span class="translation sabbamitta">Dann ist da ein gewisser Mensch, der sittliches Verhalten erfüllt hat und der begrenzte Versenkung und Weisheit besitzt. </span></div><p><div class=verse-container id=an9.12:7.2><span>So tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti. </span><span class="translation sabbamitta">Mit dem Auflösen von drei Fesseln und dem Abschwächen von Gier, Hass und Täuschung ist er ein Einmalwiederkehrer. Nur einmal kehrt er in diese Welt zurück, um dann dem Leiden ein Ende zu machen. </span></div><p><div class=verse-container id=an9.12:7.3><span>Ayaṁ, sāriputta, chaṭṭho puggalo saupādiseso kālaṁ kurumāno parimutto nirayā …pe… parimutto apāyaduggativinipātā. </span><span class="translation sabbamitta">Das ist der sechste Mensch … </span></div><p><div class=verse-container id=an9.12:8.1><span>Puna caparaṁ, sāriputta, idhekacco puggalo sīlesu paripūrakārī hoti, samādhismiṁ mattaso kārī, paññāya mattaso kārī. </span><span class="translation sabbamitta">Dann ist da ein gewisser Mensch, der sittliches Verhalten erfüllt hat und der begrenzte Versenkung und Weisheit besitzt. </span></div><p><div class=verse-container id=an9.12:8.2><span>So tiṇṇaṁ saṁyojanānaṁ parikkhayā ekabījī hoti, ekaṁyeva mānusakaṁ bhavaṁ nibbattetvā dukkhassantaṁ karoti. </span><span class="translation sabbamitta">Mit dem Auflösen von drei Fesseln ist er einer, der nur einmal keimt. Nur einmal wird er in einem menschlichen Dasein wiedergeboren, um dann dem Leiden ein Ende zu machen. </span></div><p><div class=verse-container id=an9.12:8.3><span>Ayaṁ, sāriputta, sattamo puggalo saupādiseso kālaṁ kurumāno parimutto nirayā …pe… parimutto apāyaduggativinipātā. </span><span class="translation sabbamitta">Das ist der siebte Mensch … </span></div><p><div class=verse-container id=an9.12:9.1><span>Puna caparaṁ, sāriputta, idhekacco puggalo sīlesu paripūrakārī hoti, samādhismiṁ mattaso kārī, paññāya mattaso kārī. </span><span class="translation sabbamitta">Dann ist da ein gewisser Mensch, der sittliches Verhalten erfüllt hat und der begrenzte Versenkung und Weisheit besitzt. </span></div><p><div class=verse-container id=an9.12:9.2><span>So tiṇṇaṁ saṁyojanānaṁ parikkhayā kolaṅkolo hoti, dve vā tīṇi vā kulāni sandhāvitvā saṁsaritvā dukkhassantaṁ karoti. </span><span class="translation sabbamitta">Mit dem Auflösen von drei Fesseln geht er von einer Familie zur anderen. Er wird zwischen zwei oder drei Familien umherwandern und dann dem Leiden ein Ende machen. </span></div><p><div class=verse-container id=an9.12:9.3><span>Ayaṁ, sāriputta, aṭṭhamo puggalo saupādiseso kālaṁ kurumāno parimutto nirayā …pe… parimutto apāyaduggativinipātā. </span><span class="translation sabbamitta">Das ist der achte Mensch … </span></div><p><div class=verse-container id=an9.12:10.1><span>Puna caparaṁ, sāriputta, idhekacco puggalo sīlesu paripūrakārī hoti, samādhismiṁ mattaso kārī, paññāya mattaso kārī. </span><span class="translation sabbamitta">Dann ist da ein gewisser Mensch, der sittliches Verhalten erfüllt hat und der begrenzte Versenkung und Weisheit besitzt. </span></div><p><div class=verse-container id=an9.12:10.2><span>So tiṇṇaṁ saṁyojanānaṁ parikkhayā sattakkhattuparamo hoti, sattakkhattuparamaṁ deve ca manusse ca sandhāvitvā saṁsaritvā dukkhassantaṁ karoti. </span><span class="translation sabbamitta">Mit dem Auflösen von drei Fesseln hat er höchstens sieben Wiedergeburten. Er wird höchstens siebenmal zwischen Göttern und Menschen umherwandern und dann dem Leiden ein Ende machen. </span></div><p><div class=verse-container id=an9.12:10.3><span>Ayaṁ, sāriputta, navamo puggalo saupādiseso kālaṁ kurumāno parimutto nirayā parimutto tiracchānayoniyā parimutto pettivisayā parimutto apāyaduggativinipātā. </span><span class="translation sabbamitta">Das ist der neunte Mensch, der mit einem Rest stirbt und der befreit ist von der Hölle, dem Tierreich und dem Gespensterreich; er ist befreit von verlorenen Orten, von schlechten Orten, von der Unterwelt. </span></div><p><div class=verse-container id=an9.12:11.1><span>Ke ca, sāriputta, aññatitthiyā paribbājakā bālā abyattā, ke ca saupādisesaṁ vā ‘saupādiseso’ti jānissanti, anupādisesaṁ vā ‘anupādiseso’ti jānissanti. </span><span class="translation sabbamitta">Diese törichten, unfähigen Wanderer anderer Konfessionen: Wer sind sie, dass sie wüssten, ob bei jemandem ein Rest da ist oder nicht? </span></div><p><div class=verse-container id=an9.12:11.2><span>Ime kho, sāriputta, nava puggalā saupādisesā kālaṁ kurumānā parimuttā nirayā parimuttā tiracchānayoniyā parimuttā pettivisayā parimuttā apāyaduggativinipātā. </span><span class="translation sabbamitta">Das sind die neuen Menschen, die mit einem Rest sterben und die befreit sind von der Hölle, dem Tierreich und dem Gespensterreich; sie sind befreit von verlorenen Orten, von schlechten Orten, von der Unterwelt. </span></div><p><div class=verse-container id=an9.12:11.3><span>Na tāvāyaṁ, sāriputta, dhammapariyāyo paṭibhāsi bhikkhūnaṁ bhikkhunīnaṁ upāsakānaṁ upāsikānaṁ. </span><span class="translation sabbamitta">Bis jetzt, Sāriputta, habe ich es nicht für nötig gehalten, den Mönchen, Nonnen, Laienmännern und Laienfrauen diese Lehrdarlegung vorzutragen. </span></div><p><div class=verse-container id=an9.12:11.4><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=an9.12:11.5><span>Māyimaṁ dhammapariyāyaṁ sutvā pamādaṁ āhariṁsūti. </span><span class="translation sabbamitta">Weil ich nicht wollte, dass die, die sie hören, nachlässig werden. </span></div><p><div class=verse-container id=an9.12:11.6><span>Api ca mayā, sāriputta, dhammapariyāyo pañhādhippāyena bhāsito”ti. </span><span class="translation sabbamitta">Doch ich habe sie vorgetragen, um deine Frage zu beantworten.“ </span></div><p><div class=verse-container id=an9.12:11.7><span>Dutiyaṁ. </span></div><div class=flex-between><a href=/canon/de/pli/ms/sutta/an/an0009/an0009P0011.html>Previous</a><a href=/canon/de/pli/ms/sutta/an/an0009/an0009P0013.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>