<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0008/an0008P0019.html>English</a> , <a href=/canon/lt/pli/ms/sutta/an/an0008/an0008P0019.html>Lietuvių kalba</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/an/an0008/an0008P0018.html>Previous</a><a href=/canon/de/pli/ms/sutta/an/an0008/an0008P0020.html>Next</a></div><p><div class=verse-container id=an8.19:0.1><span>Aṅguttara Nikāya 8.19 </span><span class="translation sabbamitta">Nummerierte Lehrreden 8.19 </span></div><p><div class=verse-container id=an8.19:0.2><span>2. Mahāvagga </span><span class="translation sabbamitta">2. Das große Kapitel </span></div><p><div class=verse-container id=an8.19:0.3><span class=big-bold>Pahārādasutta </span><span class="translation sabbamitta">Mit Pahārāda </span></div><p><div class=verse-container id=an8.19:1.1><span>Ekaṁ samayaṁ bhagavā verañjāyaṁ viharati naḷerupucimandamūle. </span><span class="translation sabbamitta">Einmal hielt sich der Buddha in Verañjā am Fuß eines Niembaumes auf, der Naḷeru geweiht war. </span></div><p><div class=verse-container id=an8.19:1.2><span>Atha kho pahārādo asurindo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitaṁ kho pahārādaṁ asurindaṁ bhagavā etadavoca: </span><span class="translation sabbamitta">Da ging Pahārāda der Titanenfürst zum Buddha, verbeugte sich und stellte sich zur Seite hin. Der Buddha sagte zu ihm: </span></div><p><div class=verse-container id=an8.19:2.1><span>“Api pana, pahārāda, asurā mahāsamudde abhiramantī”ti? </span><span class="translation sabbamitta">„Nun, Pahārāda, lieben die Titanen das Weltmeer?“ </span></div><p><div class=verse-container id=an8.19:2.2><span>“Abhiramanti, bhante, asurā mahāsamudde”ti. </span><span class="translation sabbamitta">„Jawohl, Herr, das tun sie.“ </span></div><p><div class=verse-container id=an8.19:2.3><span>“Kati pana, pahārāda, mahāsamudde acchariyā abbhutā dhammā, ye disvā disvā asurā mahāsamudde abhiramantī”ti? </span><span class="translation sabbamitta">„Aber wie viele unglaubliche und erstaunliche Dinge sehen die Titanen, wegen denen sie das Weltmeer lieben?“ </span></div><p><div class=verse-container id=an8.19:2.4><span>“Aṭṭha, bhante, mahāsamudde acchariyā abbhutā dhammā, ye disvā disvā asurā mahāsamudde abhiramanti. </span><span class="translation sabbamitta">„Herr, die Titanen sehen acht unglaubliche und erstaunliche Dinge, derentwegen sie das Weltmeer lieben. </span></div><p><div class=verse-container id=an8.19:2.5><span>Katame aṭṭha? </span><span class="translation sabbamitta">Welche acht? </span></div><p><div class=verse-container id=an8.19:2.6><span>Mahāsamuddo, bhante, anupubbaninno anupubbapoṇo anupubbapabbhāro, na āyatakeneva papāto. </span><span class="translation sabbamitta">Das Weltmeer neigt sich allmählich nach unten, strebt allmählich nach unten und richtet sich allmählich nach unten aus, ohne einen plötzlichen Abbruch. </span></div><p><div class=verse-container id=an8.19:2.7><span>Yampi, bhante, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span></div><p><div class=verse-container id=an8.19:2.8><span>ayaṁ, bhante, mahāsamudde paṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das erste unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=an8.19:3.1><span>Puna caparaṁ, bhante, mahāsamuddo ṭhitadhammo velaṁ nātivattati. </span><span class="translation sabbamitta">Weiter ist das Weltmeer beständig, es tritt nicht über seine Grenzen hinaus. </span></div><p><div class=verse-container id=an8.19:3.2><span>Yampi, bhante, mahāsamuddo ṭhitadhammo velaṁ nātivattati; </span></div><p><div class=verse-container id=an8.19:3.3><span>ayaṁ, bhante, mahāsamudde dutiyo acchariyo abbhuto dhammo yaṁ disvā disvā asurā mahāsamudde abhiramanti. </span><span class="translation sabbamitta">Das ist das zweite unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=an8.19:4.1><span>Puna caparaṁ, bhante, mahāsamuddo na matena kuṇapena saṁvasati. Yaṁ hoti mahāsamudde mataṁ kuṇapaṁ, taṁ khippameva tīraṁ vāheti, thalaṁ ussāreti. </span><span class="translation sabbamitta">Weiter duldet das Weltmeer keinen Kadaver bei sich, sondern trägt diesen rasch zur Küste und wirft ihn auf den Strand. </span></div><p><div class=verse-container id=an8.19:4.2><span>Yampi, bhante, mahāsamuddo na matena kuṇapena saṁvasati, yaṁ hoti mahāsamudde mataṁ kuṇapaṁ, taṁ khippameva tīraṁ vāheti, thalaṁ ussāreti; </span></div><p><div class=verse-container id=an8.19:4.3><span>ayaṁ, bhante, mahāsamudde tatiyo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das dritte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=an8.19:5.1><span>Puna caparaṁ, bhante, yā kāci mahānadiyo, seyyathidaṁ—</span><span class="translation sabbamitta">Weiter verlieren alle großen Flüsse – Ganges, Yamunā, Aciravatī, Sarabhū und Mahī –, wenn sie ins Weltmeer münden, </span></div><p><div class=verse-container id=an8.19:5.2><span>gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni, ‘mahāsamuddo’ tveva saṅkhaṁ gacchanti. </span><span class="translation sabbamitta">ihre früheren Namen und Stämme und gelten einfach als ‚das Weltmeer‘. </span></div><p><div class=verse-container id=an8.19:5.3><span>Yampi, bhante, yā kāci mahānadiyo, seyyathidaṁ—gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni, ‘mahāsamuddo’ tveva saṅkhaṁ gacchanti; </span></div><p><div class=verse-container id=an8.19:5.4><span>ayaṁ, bhante, mahāsamudde catuttho acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das vierte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=an8.19:6.1><span>Puna caparaṁ, bhante, yā ca loke savantiyo mahāsamuddaṁ appenti yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati. </span><span class="translation sabbamitta">Weiter wird das Weltmeer, trotz aller Ströme der Welt, die hineinfließen, und trotz der Schauer, die vom Himmel fallen, niemals leerer oder voller. </span></div><p><div class=verse-container id=an8.19:6.2><span>Yampi, bhante, yā ca loke savantiyo mahāsamuddaṁ appenti yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span></div><p><div class=verse-container id=an8.19:6.3><span>ayaṁ, bhante, mahāsamudde pañcamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das fünfte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=an8.19:7.1><span>Puna caparaṁ, bhante, mahāsamuddo ekaraso loṇaraso. </span><span class="translation sabbamitta">Weiter hat das Weltmeer einen einzigen Geschmack: den Salzgeschmack. </span></div><p><div class=verse-container id=an8.19:7.2><span>Yampi, bhante, mahāsamuddo ekaraso loṇaraso; </span></div><p><div class=verse-container id=an8.19:7.3><span>ayaṁ, bhante, mahāsamudde chaṭṭho acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das sechste unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=an8.19:8.1><span>Puna caparaṁ, bhante, mahāsamuddo bahuratano anekaratano. Tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitako masāragallaṁ. </span><span class="translation sabbamitta">Weiter ist das Weltmeer voll vielfältiger Schätze wie Perlen, Edelsteinen, Beryll, Meeresschneckenhäusern, Bergkristall, Korallen, Silber, Rohgold, Rubinen und Smaragden. </span></div><p><div class=verse-container id=an8.19:8.2><span>Yampi, bhante, mahāsamuddo bahuratano anekaratano; tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitako masāragallaṁ; </span></div><p><div class=verse-container id=an8.19:8.3><span>ayaṁ, bhante, mahāsamudde sattamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das siebte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=an8.19:9.1><span>Puna caparaṁ, bhante, mahāsamuddo mahataṁ bhūtānaṁ āvāso. Tatrime bhūtā—timi timiṅgalo timirapiṅgalo asurā nāgā gandhabbā. Santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā. </span><span class="translation sabbamitta">Weiter leben im Weltmeer große Geschöpfe wie Leviathane, Leviathan-Fresser, Leviathan-Fresser-Fresser, Titanen, Drachen und Zentauren. Im Weltmeer gibt es Lebensformen mit einer Länge von hundert Meilen oder gar zweihundert, dreihundert, vierhundert oder fünfhundert Meilen. </span></div><p><div class=verse-container id=an8.19:9.2><span>Yampi, bhante, mahāsamuddo mahataṁ bhūtānaṁ āvāso; tatrime bhūtā—timi timiṅgalo timirapiṅgalo asurā nāgā gandhabbā; santi mahāsamudde yojanasatikāpi attabhāvā …pe… tiyojana … catuyojana … pañcayojanasatikāpi attabhāvā; </span></div><p><div class=verse-container id=an8.19:9.3><span>ayaṁ, bhante, mahāsamudde aṭṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das achte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=an8.19:9.4><span>Ime kho, bhante, mahāsamudde aṭṭha acchariyā abbhutā dhammā, ye disvā disvā asurā mahāsamudde abhiramantīti. </span><span class="translation sabbamitta">Da sie diese acht unglaublichen und erstaunlichen Dinge sehen, lieben die Titanen das Weltmeer. </span></div><p><div class=verse-container id=an8.19:10.1><span>Api pana, bhante, bhikkhū imasmiṁ dhammavinaye abhiramantī”ti? </span><span class="translation sabbamitta">Nun, Herr, lieben die Mönche und Nonnen diese Lehre und Schulung?“ </span></div><p><div class=verse-container id=an8.19:10.2><span>“Abhiramanti, pahārāda, bhikkhū imasmiṁ dhammavinaye”ti. </span><span class="translation sabbamitta">„Jawohl, Pahārāda, das tun sie.“ </span></div><p><div class=verse-container id=an8.19:10.3><span>“Kati pana, bhante, imasmiṁ dhammavinaye acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti? </span><span class="translation sabbamitta">„Aber wie viele unglaubliche und erstaunliche Dinge sehen die Mönche und Nonnen, derentwegen sie diese Lehre und Schulung lieben?“ </span></div><p><div class=verse-container id=an8.19:10.4><span>“Aṭṭha, pahārāda, imasmiṁ dhammavinaye acchariyā abbhutā dhammā, ye disvā disvā bhikkhū imasmiṁ dhammavinaye abhiramanti. </span><span class="translation sabbamitta">„Die Mönche und Nonnen sehen acht unglaubliche und erstaunliche Dinge, derentwegen sie diese Lehre und Schulung lieben. </span></div><p><div class=verse-container id=an8.19:10.5><span>Katame aṭṭha? </span><span class="translation sabbamitta">Welche acht? </span></div><p><div class=verse-container id=an8.19:10.6><span>Seyyathāpi, pahārāda, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span><span class="translation sabbamitta">So wie das Weltmeer sich allmählich nach unten neigt, allmählich nach unten strebt und sich allmählich nach unten ausrichtet, ohne einen plötzlichen Abbruch, </span></div><p><div class=verse-container id=an8.19:10.7><span>evamevaṁ kho, pahārāda, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho. </span><span class="translation sabbamitta">ebenso kommt in dieser Lehre und Schulung der Durchbruch zur Erleuchtung durch stufenweise Schulung zustande, durch stufenweisen Fortschritt, stufenweise Übung, nicht plötzlich. </span></div><p><div class=verse-container id=an8.19:10.8><span>Yampi, pahārāda, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho; </span></div><p><div class=verse-container id=an8.19:10.9><span>ayaṁ, pahārāda, imasmiṁ dhammavinaye paṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das erste unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=an8.19:11.1><span>Seyyathāpi, pahārāda, mahāsamuddo ṭhitadhammo velaṁ nātivattati; </span><span class="translation sabbamitta">So wie das Weltmeer beständig ist, nicht über seine Grenzen hinaustritt, </span></div><p><div class=verse-container id=an8.19:11.2><span>evamevaṁ kho, pahārāda, yaṁ mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti. </span><span class="translation sabbamitta">ebenso würden meine Schüler eine Schulungsregel, die für sie niedergelegt wurde, nicht übertreten, nicht einmal, wenn es um ihr Leben ginge. </span></div><p><div class=verse-container id=an8.19:11.3><span>Yampi, pahārāda, mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti; </span></div><p><div class=verse-container id=an8.19:11.4><span>ayaṁ, pahārāda, imasmiṁ dhammavinaye dutiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das zweite unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=an8.19:12.1><span>Seyyathāpi, pahārāda, mahāsamuddo na matena kuṇapena saṁvasati. Yaṁ hoti mahāsamudde mataṁ kuṇapaṁ, taṁ khippameva tīraṁ vāheti thalaṁ ussāreti; </span><span class="translation sabbamitta">So wie das Weltmeer keinen Kadaver bei sich duldet, sondern diesen rasch zur Küste trägt und auf den Strand wirft, </span></div><p><div class=verse-container id=an8.19:13.1><span>evamevaṁ kho, pahārāda, yo so puggalo dussīlo pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; khippameva naṁ sannipatitvā ukkhipati. Kiñcāpi so hoti majjhe bhikkhusaṅghassa sannisinno, atha kho so ārakāva saṅghamhā saṅgho ca tena. </span><span class="translation sabbamitta">ebenso duldet der Saṅgha keinen Menschen, der unmoralisch ist, mit schlechten Eigenschaften, schmutzig, von verdächtigem Verhalten, hinterhältig, der fälschlich vorgibt, ein Asket zu sein oder ein geistliches Leben zu führen, innerlich verdorben, triefend und verkommen; sondern er versammelt sich rasch und schließt ihn aus. Selbst wenn ein solcher Mensch inmitten des Saṅgha sitzt, ist er weit vom Saṅgha entfernt, und der Saṅgha ist weit von ihm entfernt. </span></div><p><div class=verse-container id=an8.19:13.2><span>Yampi, pahārāda, yo so puggalo dussīlo pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; khippameva naṁ sannipatitvā ukkhipati; kiñcāpi so hoti majjhe bhikkhusaṅghassa sannisinno, atha kho so ārakāva saṅghamhā saṅgho ca tena; </span></div><p><div class=verse-container id=an8.19:13.3><span>ayaṁ, pahārāda, imasmiṁ dhammavinaye tatiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das dritte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=an8.19:14.1><span>Seyyathāpi, pahārāda, yā kāci mahānadiyo, seyyathidaṁ—gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni, ‘mahāsamuddo’ tveva saṅkhaṁ gacchanti; </span><span class="translation sabbamitta">So wie alle großen Flüsse – Ganges, Yamunā, Aciravatī, Sarabhū und Mahī –, wenn sie ins Weltmeer münden, ihre früheren Namen und Stämme verlieren und einfach als ‚das Weltmeer‘ gelten, </span></div><p><div class=verse-container id=an8.19:14.2><span>evamevaṁ kho, pahārāda, cattārome vaṇṇā—khattiyā, brāhmaṇā, vessā, suddā, te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’ tveva saṅkhaṁ gacchanti. </span><span class="translation sabbamitta">ebenso verlieren Angehörige der vier Klassen – Adlige, Brahmanen, Landarbeiter und Hilfsarbeiter –, wenn sie in der Lehre und Schulung, die vom Klargewordenen verkündet wurde, aus dem Haus fortziehen ins hauslose Leben, ihre früheren Namen und Stämme und gelten einfach als ‚Asketen, die dem Sakyer folgen‘. </span></div><p><div class=verse-container id=an8.19:14.3><span>Yampi, pahārāda, cattārome vaṇṇā—khattiyā, brāhmaṇā, vessā, suddā, te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’ tveva saṅkhaṁ gacchanti; </span></div><p><div class=verse-container id=an8.19:14.4><span>ayaṁ, pahārāda, imasmiṁ dhammavinaye catuttho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das vierte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=an8.19:15.1><span>Seyyathāpi, pahārāda, yā ca loke savantiyo mahāsamuddaṁ appenti yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span><span class="translation sabbamitta">So wie das Weltmeer, trotz aller Ströme der Welt, die hineinfließen, und trotz der Schauer, die vom Himmel fallen, niemals leerer oder voller wird, </span></div><p><div class=verse-container id=an8.19:15.2><span>evamevaṁ kho, pahārāda, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati. </span><span class="translation sabbamitta">ebenso wird das Element des Erlöschens ohne Rest, obwohl einige Mönche und Nonnen im Element des Erlöschens ohne Rest vollkommen erlöschen, niemals leerer oder voller. </span></div><p><div class=verse-container id=an8.19:15.3><span>Yampi, pahārāda, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati; </span></div><p><div class=verse-container id=an8.19:15.4><span>ayaṁ, pahārāda, imasmiṁ dhammavinaye pañcamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das fünfte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=an8.19:16.1><span>Seyyathāpi, pahārāda, mahāsamuddo ekaraso loṇaraso; </span><span class="translation sabbamitta">So wie das Weltmeer einen einzigen Geschmack hat: den Salzgeschmack, </span></div><p><div class=verse-container id=an8.19:16.2><span>evamevaṁ kho, pahārāda, ayaṁ dhammavinayo ekaraso, vimuttiraso. </span><span class="translation sabbamitta">ebenso hat diese Lehre und Schulung einen einzigen Geschmack: den Geschmack der Freiheit. </span></div><p><div class=verse-container id=an8.19:16.3><span>Yampi, pahārāda, ayaṁ dhammavinayo ekaraso, vimuttiraso; </span></div><p><div class=verse-container id=an8.19:16.4><span>ayaṁ, pahārāda, imasmiṁ dhammavinaye chaṭṭho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das sechste unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=an8.19:17.1><span>Seyyathāpi, pahārāda, mahāsamuddo bahuratano anekaratano; tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitako masāragallaṁ; </span><span class="translation sabbamitta">So wie das Weltmeer voll vielfältiger Schätze ist wie Perlen, Edelsteinen, Beryll, Meeresschneckenhäusern, Bergkristall, Korallen, Silber, Rohgold, Rubinen und Smaragden, </span></div><p><div class=verse-container id=an8.19:17.2><span>evamevaṁ kho, pahārāda, ayaṁ dhammavinayo bahuratano anekaratano. Tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. </span><span class="translation sabbamitta">ebenso ist diese Lehre und Schulung voll vielfältiger Schätze wie den vier Arten der Achtsamkeitsmeditation, den vier Arten rechten Bemühens, den vier Grundlagen übersinnlicher Kraft, den fünf Fähigkeiten, den fünf Kräften, den sieben Faktoren des Erwachens und dem edlen achtfachen Pfad. </span></div><p><div class=verse-container id=an8.19:17.3><span>Yampi, pahārāda, ayaṁ dhammavinayo bahuratano anekaratano; tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo; </span></div><p><div class=verse-container id=an8.19:17.4><span>ayaṁ, pahārāda, imasmiṁ dhammavinaye sattamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das siebte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=an8.19:18.1><span>Seyyathāpi, pahārāda, mahāsamuddo mahataṁ bhūtānaṁ āvāso; tatrime bhūtā—timi timiṅgalo timirapiṅgalo asurā nāgā gandhabbā; santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā; </span><span class="translation sabbamitta">So wie im Weltmeer große Geschöpfe leben wie Leviathane, Leviathan-Fresser, Leviathan-Fresser-Fresser, Titanen, Drachen und Zentauren; wie es im Weltmeer Lebensformen mit einer Länge von hundert Meilen gibt oder gar zweihundert, dreihundert, vierhundert oder fünfhundert Meilen, </span></div><p><div class=verse-container id=an8.19:18.2><span>evamevaṁ kho, pahārāda, ayaṁ dhammavinayo mahataṁ bhūtānaṁ āvāso; tatrime bhūtā—sotāpanno sotāpattiphalasacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno. </span><span class="translation sabbamitta">ebenso leben in dieser Lehre und Schulung große Geschöpfe wie der in den Strom Eingetretene und der, der übt, um die Frucht des Stromeintritts zu verwirklichen; der Einmalwiederkehrer und der, der übt, um die Frucht der Einmalwiederkehr zu verwirklichen; der Nichtwiederkehrer und der, der übt, um die Frucht der Nichtwiederkehr zu verwirklichen; der Vollendete und der, der für die Vollendung übt. </span></div><p><div class=verse-container id=an8.19:18.3><span>Yampi, pahārāda, ayaṁ dhammavinayo mahataṁ bhūtānaṁ āvāso; tatrime bhūtā—sotāpanno sotāpattiphalasacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno; </span></div><p><div class=verse-container id=an8.19:18.4><span>ayaṁ, pahārāda, imasmiṁ dhammavinaye aṭṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das achte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=an8.19:19.1><span>Ime kho, pahārāda, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti. </span><span class="translation sabbamitta">Da sie diese acht unglaublichen und erstaunlichen Dinge sehen, lieben die Mönche und Nonne diese Lehre und Schulung.“ </span></div><p><div class=verse-container id=an8.19:19.2><span>Navamaṁ. </span></div><div class=flex-between><a href=/canon/de/pli/ms/sutta/an/an0008/an0008P0018.html>Previous</a><a href=/canon/de/pli/ms/sutta/an/an0008/an0008P0020.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>