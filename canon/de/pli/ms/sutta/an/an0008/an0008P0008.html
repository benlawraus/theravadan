<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0008/an0008P0008.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0008/an0008P0007.html>Previous</a><a href=/canon/de/pli/ms/sutta/an/an0008/an0008P0009.html>Next</a></div><p id=an8.8:0.1><span class=root>Aṅguttara Nikāya 8.8 </span><br> <span class=sabbamitta>Nummerierte Lehrreden 8.8 </span><br><p id=an8.8:0.2><span class=root>1. Mettāvagga </span><br> <span class=sabbamitta>1. Das Kapitel über Liebe </span><br><p id=an8.8:0.3><span class="root big-bold">Uttaravipattisutta </span><br> <span class=sabbamitta>Uttara über Fehltritte </span><br><p id=an8.8:1.1><span class=root>Ekaṁ samayaṁ āyasmā uttaro mahisavatthusmiṁ viharati saṅkheyyake pabbate vaṭajālikāyaṁ. </span><br> <span class=sabbamitta>Einmal hielt sich der Ehrwürdige Uttara auf dem Berg Saṅkheyyaka in der Gegend von Mahisa bei Dhavajālikā auf. </span><br><p id=an8.8:1.2><span class=root>Tatra kho āyasmā uttaro bhikkhū āmantesi: </span><br> <span class=sabbamitta>Da wandte sich Uttara an die Mönche und Nonnen: </span><br><p id=an8.8:1.3><span class=root>“sādhāvuso, bhikkhu kālena kālaṁ attavipattiṁ paccavekkhitā hoti. </span><br> <span class=sabbamitta>„Mönche und Nonnen, es ist gut, wenn ein Mönch von Zeit zu Zeit seine eigenen Fehltritte prüft. </span><br><p id=an8.8:1.4><span class=root>Sādhāvuso, bhikkhu kālena kālaṁ paravipattiṁ paccavekkhitā hoti. </span><br> <span class=sabbamitta>Es ist gut, wenn ein Mönch von Zeit zu Zeit die Fehltritte anderer prüft. </span><br><p id=an8.8:1.5><span class=root>Sādhāvuso, bhikkhu kālena kālaṁ attasampattiṁ paccavekkhitā hoti. </span><br> <span class=sabbamitta>Es ist gut, wenn ein Mönch von Zeit zu Zeit seine eigenen Errungenschaften prüft. </span><br><p id=an8.8:1.6><span class=root>Sādhāvuso, bhikkhu kālena kālaṁ parasampattiṁ paccavekkhitā hotī”ti. </span><br> <span class=sabbamitta>Es ist gut, wenn ein Mönch von Zeit zu Zeit die Errungenschaften anderer prüft.“ </span><br><p id=an8.8:2.1><span class=root>Tena kho pana samayena vessavaṇo mahārājā uttarāya disāya dakkhiṇaṁ disaṁ gacchati kenacideva karaṇīyena. </span><br> <span class=sabbamitta>Zu der Zeit war der Große König Vessavaṇa gerade in einer Sache auf dem Weg von Norden nach Süden. </span><br><p id=an8.8:2.2><span class=root>Assosi kho vessavaṇo mahārājā āyasmato uttarassa mahisavatthusmiṁ saṅkheyyake pabbate vaṭajālikāyaṁ bhikkhūnaṁ evaṁ dhammaṁ desentassa: </span><br> <span class=sabbamitta>Er hörte, wie der Ehrwürdige Uttara den Mönchen und Nonnen auf dem Berg Saṅkheyyaka diese Unterweisung gab. </span><br><p id=an8.8:2.3><span class=root>“sādhāvuso, bhikkhu kālena kālaṁ attavipattiṁ paccavekkhitā hoti. </span><br><p id=an8.8:2.4><span class=root>Sādhāvuso, bhikkhu kālena kālaṁ paravipattiṁ paccavekkhitā hoti. </span><br><p id=an8.8:2.5><span class=root>Sādhāvuso, bhikkhu kālena kālaṁ attasampattiṁ paccavekkhitā hoti. </span><br><p id=an8.8:2.6><span class=root>Sādhāvuso, bhikkhu kālena kālaṁ parasampattiṁ paccavekkhitā hotī”ti. </span><br><p id=an8.8:3.1><span class=root>Atha kho vessavaṇo mahārājā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ mahisavatthusmiṁ saṅkheyyake pabbate vaṭajālikāyaṁ antarahito devesu tāvatiṁsesu pāturahosi. </span><br> <span class=sabbamitta>Da verschwand Vessavaṇa, so leicht, wie ein starker Mensch den Arm strecken oder beugen würde, vom Berg Saṅkheyyaka und erschien wieder unter den Göttern der Dreiunddreißig. </span><br><p id=an8.8:3.2><span class=root>Atha kho vessavaṇo mahārājā yena sakko devānamindo tenupasaṅkami; upasaṅkamitvā sakkaṁ devānamindaṁ etadavoca: </span><br> <span class=sabbamitta>Da ging er zu Sakka dem Götterfürsten und meldete ihm: </span><br><p id=an8.8:3.3><span class=root>“yagghe, mārisa, jāneyyāsi. </span><br> <span class=sabbamitta>„Bitte, Kamerad, du sollst wissen, </span><br><p id=an8.8:3.4><span class=root>Eso āyasmā uttaro mahisavatthusmiṁ saṅkheyyake pabbate vaṭajālikāyaṁ bhikkhūnaṁ evaṁ dhammaṁ deseti: </span><br> <span class=sabbamitta>dass der Ehrwürdige Uttara den Mönchen und Nonnen auf dem Berg Saṅkheyyaka diese Unterweisung gibt: </span><br><p id=an8.8:3.5><span class=root>‘sādhāvuso, bhikkhu kālena kālaṁ attavipattiṁ paccavekkhitā hoti. </span><br> <span class=sabbamitta>‚Es ist gut, wenn ein Mönch von Zeit zu Zeit seine eigenen Fehltritte prüft. </span><br><p id=an8.8:3.6><span class=root>Sādhāvuso, bhikkhu kālena kālaṁ paravipattiṁ …pe… </span><br> <span class=sabbamitta>die Fehltritte anderer … </span><br><p id=an8.8:3.7><span class=root>attasampattiṁ … </span><br> <span class=sabbamitta>seine eigenen Errungenschaften … </span><br><p id=an8.8:3.8><span class=root>parasampattiṁ paccavekkhitā hotī’”ti. </span><br> <span class=sabbamitta>und die Errungenschaften anderer …‘“ </span><br><p id=an8.8:4.1><span class=root>Atha kho sakko devānamindo seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ devesu tāvatiṁsesu antarahito mahisavatthusmiṁ saṅkheyyake pabbate vaṭajālikāyaṁ āyasmato uttarassa sammukhe pāturahosi. </span><br> <span class=sabbamitta>Darauf verschwand Sakka, so leicht, wie ein starker Mensch den Arm strecken oder beugen würde, von den Göttern der Dreiunddreißig und erschien wieder auf dem Berg Saṅkheyyaka vor dem Ehrwürdigen Uttara. </span><br><p id=an8.8:4.2><span class=root>Atha kho sakko devānamindo yenāyasmā uttaro tenupasaṅkami; upasaṅkamitvā āyasmantaṁ uttaraṁ abhivādetvā ekamantaṁ aṭṭhāsi. Ekamantaṁ ṭhito kho sakko devānamindo āyasmantaṁ uttaraṁ etadavoca: </span><br> <span class=sabbamitta>Und Sakka ging zum Ehrwürdigen Uttara, verbeugte sich, stellte sich zur Seite hin und sagte zu ihm: </span><br><p id=an8.8:5.1><span class=root>“Saccaṁ kira, bhante, āyasmā uttaro bhikkhūnaṁ evaṁ dhammaṁ desesi: </span><br> <span class=sabbamitta>„Ist es wirklich wahr, Herr, dass du den Mönchen und Nonnen diese Unterweisung gibst: </span><br><p id=an8.8:5.2><span class=root>‘sādhāvuso, bhikkhu kālena kālaṁ attavipattiṁ paccavekkhitā hoti, </span><br> <span class=sabbamitta>‚Es ist gut, wenn ein Mönch von Zeit zu Zeit seine eigenen Fehltritte prüft. </span><br><p id=an8.8:5.3><span class=root>sādhāvuso, bhikkhu kālena kālaṁ paravipattiṁ …pe… </span><br> <span class=sabbamitta>die Fehltritte anderer … </span><br><p id=an8.8:5.4><span class=root>attasampattiṁ … </span><br> <span class=sabbamitta>seine eigenen Errungenschaften … </span><br><p id=an8.8:5.5><span class=root>parasampattiṁ paccavekkhitā hotī’”ti? </span><br> <span class=sabbamitta>und die Errungenschaften anderer …‘?“ </span><br><p id=an8.8:5.6><span class=root>“Evaṁ, devānamindā”ti. </span><br> <span class=sabbamitta>„So ist es, Götterfürst.“ </span><br><p id=an8.8:5.7><span class=root>“Kiṁ panidaṁ, bhante, āyasmato uttarassa sakaṁ paṭibhānaṁ, udāhu tassa bhagavato vacanaṁ arahato sammāsambuddhassā”ti? </span><br> <span class=sabbamitta>„Herr, ist dir diese Lehre selber eingefallen oder hat der Gesegnete das gesagt, der Vollendete, der vollkommen erwachte Buddha?“ </span><br><p id=an8.8:5.8><span class=root>“Tena hi, devānaminda, upamaṁ te karissāmi. </span><br> <span class=sabbamitta>„Nun, Götterfürst, ich will dir ein Gleichnis geben. </span><br><p id=an8.8:5.9><span class=root>Upamāya m’idhekacce viññū purisā bhāsitassa atthaṁ ājānanti. </span><br> <span class=sabbamitta>Denn mithilfe eines Gleichnisses verstehen manche vernünftigen Menschen die Bedeutung des Gesagten. </span><br><p id=an8.8:6.1><span class=root>Seyyathāpi, devānaminda, gāmassa vā nigamassa vā avidūre mahādhaññarāsi. </span><br> <span class=sabbamitta>Wie ein großer Haufen Getreide, der nicht weit von einem Dorf oder einer Stadt entfernt wäre, </span><br><p id=an8.8:6.2><span class=root>Tato mahājanakāyo dhaññaṁ āhareyya—</span><br> <span class=sabbamitta>und eine große Menschenmenge würde davon Getreide nehmen, </span><br><p id=an8.8:6.3><span class=root>kājehipi piṭakehipi ucchaṅgehipi añjalīhipi. </span><br> <span class=sabbamitta>mit Tragestangen, Körben, in Schürzen oder mit den Händen. </span><br><p id=an8.8:6.4><span class=root>Yo nu kho, devānaminda, taṁ mahājanakāyaṁ upasaṅkamitvā evaṁ puccheyya: </span><br> <span class=sabbamitta>Wenn jemand zu dieser Menschenmenge ginge und sie fragen würde, </span><br><p id=an8.8:6.5><span class=root>‘kuto imaṁ dhaññaṁ āharathā’ti, kathaṁ byākaramāno nu kho, devānaminda, so mahājanakāyo sammā byākaramāno byākareyyā”ti? </span><br> <span class=sabbamitta>woher sie das Getreide hätten, wie sollte diese Menschenmenge richtig antworten?“ </span><br><p id=an8.8:6.6><span class=root>“‘Amumhā mahādhaññarāsimhā āharāmā’ti kho, bhante, so mahājanakāyo sammā byākaramāno byākareyyā”ti. </span><br> <span class=sabbamitta>„Herr, sie sollten antworten, dass sie es von diesem großen Haufen Getreide hätten.“ </span><br><p id=an8.8:6.7><span class=root>“Evamevaṁ kho, devānaminda, yaṁ kiñci subhāsitaṁ sabbaṁ taṁ tassa bhagavato vacanaṁ arahato sammāsambuddhassa. </span><br> <span class=sabbamitta>„Ebenso, Götterfürst, wurde alles, was gut gesagt wurde, vom Gesegneten gesagt, dem Vollendeten, dem vollkommen erwachten Buddha. </span><br><p id=an8.8:6.8><span class=root>Tato upādāyupādāya mayaṁ caññe ca bhaṇāmā”ti. </span><br> <span class=sabbamitta>Sowohl ich als auch andere verlassen uns vollständig darauf, wenn wir sprechen.“ </span><br><p id=an8.8:7.1><span class=root>“Acchariyaṁ, bhante, abbhutaṁ bhante. </span><br> <span class=sabbamitta>„Es ist unglaublich, Herr, es ist erstaunlich! </span><br><p id=an8.8:7.2><span class=root>Yāva subhāsitañcidaṁ āyasmatā uttarena: </span><br> <span class=sabbamitta>Wie treffend der Ehrwürdige Uttara das gesagt hat! </span><br><p id=an8.8:7.3><span class=root>‘yaṁ kiñci subhāsitaṁ sabbaṁ taṁ tassa bhagavato vacanaṁ arahato sammāsambuddhassa. </span><br> <span class=sabbamitta>‚Alles, was gut gesagt wurde, wurde vom Gesegneten gesagt, dem Vollendeten, dem vollkommen erwachten Buddha. </span><br><p id=an8.8:7.4><span class=root>Tato upādāyupādāya mayañcaññe ca bhaṇāmā’ti. </span><br> <span class=sabbamitta>Sowohl ich als auch andere verlassen uns vollständig darauf, wenn wir sprechen.‘ </span><br><p id=an8.8:7.5><span class=root>Ekamidaṁ, bhante uttara, samayaṁ bhagavā rājagahe viharati gijjhakūṭe pabbate acirapakkante devadatte. </span><br> <span class=sabbamitta>Einmal, Ehrenwerter Uttara, hielt sich der Buddha bei Rājagaha auf der Geierkuppe auf, nicht lange, nachdem Devadatta fortgegangen war. </span><br><p id=an8.8:7.6><span class=root>Tatra kho bhagavā devadattaṁ ārabbha bhikkhū āmantesi: </span><br> <span class=sabbamitta>Da sprach der Buddha zu den Mönchen und Nonnen über Devadatta: </span><br><p id=an8.8:8.1><span class=root>‘Sādhu, bhikkhave, bhikkhu kālena kālaṁ attavipattiṁ paccavekkhitā hoti. </span><br> <span class=sabbamitta>‚Mönche und Nonnen, es ist gut, wenn ein Mönch von Zeit zu Zeit seine eigenen Fehltritte prüft. </span><br><p id=an8.8:8.2><span class=root>Sādhu, bhikkhave, bhikkhu kālena kālaṁ paravipattiṁ …pe… </span><br> <span class=sabbamitta>die Fehltritte anderer … </span><br><p id=an8.8:8.3><span class=root>attasampattiṁ … </span><br> <span class=sabbamitta>seine eigenen Errungenschaften … </span><br><p id=an8.8:8.4><span class=root>parasampattiṁ paccavekkhitā hoti. </span><br> <span class=sabbamitta>und die Errungenschaften anderer. </span><br><p id=an8.8:8.5><span class=root>Aṭṭhahi, bhikkhave, asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. </span><br> <span class=sabbamitta>Da er von acht Dingen, die der wahren Lehre entgegengesetzt sind, bezwungen und überwältigt ist, wird Devadatta zu einem verlorenen Ort gehen, in die Hölle, und dort unrettbar für ein Äon bleiben. </span><br><p id=an8.8:8.6><span class=root>Katamehi aṭṭhahi? </span><br> <span class=sabbamitta>Von welchen acht? </span><br><p id=an8.8:8.7><span class=root>Lābhena hi, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho; </span><br> <span class=sabbamitta>Da er von Gewinn … </span><br><p id=an8.8:8.8><span class=root>alābhena, bhikkhave …pe… </span><br> <span class=sabbamitta>Verlust … </span><br><p id=an8.8:8.9><span class=root>yasena, bhikkhave … </span><br> <span class=sabbamitta>Ruhm … </span><br><p id=an8.8:8.10><span class=root>ayasena, bhikkhave … </span><br> <span class=sabbamitta>Schande … </span><br><p id=an8.8:8.11><span class=root>sakkārena, bhikkhave … </span><br> <span class=sabbamitta>Ehre … </span><br><p id=an8.8:8.12><span class=root>asakkārena, bhikkhave … </span><br> <span class=sabbamitta>Unehre … </span><br><p id=an8.8:8.13><span class=root>pāpicchatāya, bhikkhave … </span><br> <span class=sabbamitta>unlauteren Wünschen … </span><br><p id=an8.8:8.14><span class=root>pāpamittatāya, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho. </span><br> <span class=sabbamitta>und schlechten Freunden bezwungen und überwältigt ist, wird Devadatta zu einem verlorenen Ort gehen, in die Hölle, und dort unrettbar für ein Äon bleiben. </span><br><p id=an8.8:8.15><span class=root>Imehi kho, bhikkhave, aṭṭhahi asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. </span><br> <span class=sabbamitta>Da er von diesen acht Dingen, die der wahren Lehre entgegengesetzt sind, bezwungen und überwältigt ist, wird Devadatta zu einem verlorenen Ort gehen, in die Hölle, und dort unrettbar für ein Äon bleiben. </span><br><p id=an8.8:9.1><span class=root>Sādhu, bhikkhave, bhikkhu uppannaṁ lābhaṁ abhibhuyya abhibhuyya vihareyya; </span><br> <span class=sabbamitta>Es ist gut, wenn ein Mönch Gewinn, wann immer er ihm begegnet, überwindet. </span><br><p id=an8.8:9.2><span class=root>uppannaṁ alābhaṁ …pe… </span><br> <span class=sabbamitta>Es ist gut, wenn er Verlust … </span><br><p id=an8.8:9.3><span class=root>uppannaṁ yasaṁ … </span><br> <span class=sabbamitta>Ruhm … </span><br><p id=an8.8:9.4><span class=root>uppannaṁ ayasaṁ … </span><br> <span class=sabbamitta>Schande … </span><br><p id=an8.8:9.5><span class=root>uppannaṁ sakkāraṁ … </span><br> <span class=sabbamitta>Ehre … </span><br><p id=an8.8:9.6><span class=root>uppannaṁ asakkāraṁ … </span><br> <span class=sabbamitta>Unehre … </span><br><p id=an8.8:9.7><span class=root>uppannaṁ pāpicchataṁ … </span><br> <span class=sabbamitta>unlautere Wünsche … </span><br><p id=an8.8:9.8><span class=root>uppannaṁ pāpamittataṁ abhibhuyya abhibhuyya vihareyya. </span><br> <span class=sabbamitta>und schlechte Freunde, wann immer er ihnen begegnet, überwindet. </span><br><p id=an8.8:10.1><span class=root>Kiñca, bhikkhave, bhikkhu atthavasaṁ paṭicca uppannaṁ lābhaṁ abhibhuyya abhibhuyya vihareyya; </span><br> <span class=sabbamitta>Welchen Segen gewinnt ein Mönch davon, dass er diese acht Dinge überwindet? </span><br><p id=an8.8:10.2><span class=root>uppannaṁ alābhaṁ …pe… </span><br><p id=an8.8:10.3><span class=root>uppannaṁ yasaṁ … </span><br><p id=an8.8:10.4><span class=root>uppannaṁ ayasaṁ … </span><br><p id=an8.8:10.5><span class=root>uppannaṁ sakkāraṁ … </span><br><p id=an8.8:10.6><span class=root>uppannaṁ asakkāraṁ … </span><br><p id=an8.8:10.7><span class=root>uppannaṁ pāpicchataṁ … </span><br><p id=an8.8:10.8><span class=root>uppannaṁ pāpamittataṁ abhibhuyya abhibhuyya vihareyya? </span><br><p id=an8.8:11.1><span class=root>Yaṁ hissa, bhikkhave, uppannaṁ lābhaṁ anabhibhuyya viharato uppajjeyyuṁ āsavā vighātapariḷāhā, uppannaṁ lābhaṁ abhibhuyya viharato evaṁsa te āsavā vighātapariḷāhā na honti. </span><br> <span class=sabbamitta>Die bedrängenden, fiebrigen Befleckungen, die entstehen können, wenn jemand lebt, ohne diese acht Dinge zu überwinden, entstehen nicht, wenn er sie überwunden hat. </span><br><p id=an8.8:11.2><span class=root>Yaṁ hissa, bhikkhave, uppannaṁ alābhaṁ …pe… </span><br><p id=an8.8:11.3><span class=root>uppannaṁ yasaṁ … </span><br><p id=an8.8:11.4><span class=root>uppannaṁ ayasaṁ … </span><br><p id=an8.8:11.5><span class=root>uppannaṁ sakkāraṁ … </span><br><p id=an8.8:11.6><span class=root>uppannaṁ asakkāraṁ … </span><br><p id=an8.8:11.7><span class=root>uppannaṁ pāpicchataṁ … </span><br><p id=an8.8:11.8><span class=root>uppannaṁ pāpamittataṁ anabhibhuyya viharato uppajjeyyuṁ āsavā vighātapariḷāhā, uppannaṁ pāpamittataṁ abhibhuyya viharato evaṁsa te āsavā vighātapariḷāhā na honti. </span><br><p id=an8.8:11.9><span class=root>Idaṁ kho, bhikkhave, bhikkhu atthavasaṁ paṭicca uppannaṁ lābhaṁ abhibhuyya abhibhuyya vihareyya; </span><br> <span class=sabbamitta>Diesen Segen gewinnt ein Mönch davon, dass er diese acht Dinge überwindet. </span><br><p id=an8.8:11.10><span class=root>uppannaṁ alābhaṁ …pe… </span><br><p id=an8.8:11.11><span class=root>uppannaṁ yasaṁ … </span><br><p id=an8.8:11.12><span class=root>uppannaṁ ayasaṁ … </span><br><p id=an8.8:11.13><span class=root>uppannaṁ sakkāraṁ … </span><br><p id=an8.8:11.14><span class=root>uppannaṁ asakkāraṁ … </span><br><p id=an8.8:11.15><span class=root>uppannaṁ pāpicchataṁ … </span><br><p id=an8.8:11.16><span class=root>uppannaṁ pāpamittataṁ abhibhuyya abhibhuyya vihareyya. </span><br><p id=an8.8:12.1><span class=root>Tasmātiha, bhikkhave, evaṁ sikkhitabbaṁ: </span><br> <span class=sabbamitta>Daher sollt ihr euch so schulen: </span><br><p id=an8.8:12.2><span class=root>“uppannaṁ lābhaṁ abhibhuyya abhibhuyya viharissāma, </span><br> <span class=sabbamitta>„Wann immer wir Gewinn begegnen, wollen wir ihn überwinden. </span><br><p id=an8.8:12.3><span class=root>uppannaṁ alābhaṁ …pe… </span><br> <span class=sabbamitta>Wann immer wir Verlust … </span><br><p id=an8.8:12.4><span class=root>uppannaṁ yasaṁ … </span><br> <span class=sabbamitta>Ruhm … </span><br><p id=an8.8:12.5><span class=root>uppannaṁ ayasaṁ … </span><br> <span class=sabbamitta>Schande … </span><br><p id=an8.8:12.6><span class=root>uppannaṁ sakkāraṁ … </span><br> <span class=sabbamitta>Ehre … </span><br><p id=an8.8:12.7><span class=root>uppannaṁ asakkāraṁ … </span><br> <span class=sabbamitta>Unehre … </span><br><p id=an8.8:12.8><span class=root>uppannaṁ pāpicchataṁ … </span><br> <span class=sabbamitta>unlauteren Wünschen … </span><br><p id=an8.8:12.9><span class=root>uppannaṁ pāpamittataṁ abhibhuyya abhibhuyya viharissāmā”ti. </span><br> <span class=sabbamitta>oder schlechten Freunden begegnen, wollen wir sie überwinden.“ </span><br><p id=an8.8:12.10><span class=root>Evañhi vo, bhikkhave, sikkhitabban’ti. </span><br> <span class=sabbamitta>So sollt ihr euch schulen.‘ </span><br><p id=an8.8:13.1><span class=root>Ettāvatā, bhante uttara, manussesu catasso parisā—</span><br> <span class=sabbamitta>Ehrenwerter Uttara, diese Lehrdarlegung ist nirgends in den vier Versammlungen verankert – </span><br><p id=an8.8:13.2><span class=root>bhikkhū, bhikkhuniyo, upāsakā, upāsikāyo. </span><br> <span class=sabbamitta>weder bei den Mönchen noch den Nonnen, den Laienmännern oder Laienfrauen. </span><br><p id=an8.8:13.3><span class=root>Nāyaṁ dhammapariyāyo kismiñci upaṭṭhito. </span><br><p id=an8.8:13.4><span class=root>Uggaṇhatu, bhante, āyasmā uttaro imaṁ dhammapariyāyaṁ. </span><br> <span class=sabbamitta>Herr, lerne diese Lehrdarlegung! </span><br><p id=an8.8:13.5><span class=root>Pariyāpuṇātu, bhante, āyasmā uttaro imaṁ dhammapariyāyaṁ. </span><br> <span class=sabbamitta>Präge dir diese Lehrdarlegung ein! </span><br><p id=an8.8:13.6><span class=root>Dhāretu, bhante, āyasmā uttaro imaṁ dhammapariyāyaṁ. </span><br> <span class=sabbamitta>Behalte diese Lehrdarlegung! </span><br><p id=an8.8:13.7><span class=root>Atthasaṁhito ayaṁ, bhante, dhammapariyāyo ādibrahmacariyako”ti. </span><br> <span class=sabbamitta>Herr, diese Lehrdarlegung ist nützlich und bezieht sich auf die Grundlagen des geistlichen Lebens.“ </span><br><p id=an8.8:13.8><span class=root>Aṭṭhamaṁ. </span><br></main><footer class="container footer"><small><a href=/about/>Contact info</a></small></footer>