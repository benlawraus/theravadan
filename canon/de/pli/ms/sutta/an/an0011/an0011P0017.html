<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0011.html> Ekādasakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0011/an0011P0017.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0011/an0011P0016.html>Previous</a><a href=/canon/de/pli/ms/sutta/an/an0011/an0011P0018.html>Next</a></div><p id=an11.17:0.1><span class=root>Aṅguttara Nikāya 11.17 </span><br> <span class=sabbamitta>Nummerierte Lehrreden 11.17 </span><br><p id=an11.17:0.2><span class=root>2. Anussativagga </span><br> <span class=sabbamitta>2. Das Kapitel über Besinnung </span><br><p id=an11.17:0.3><span class="root big-bold">Gopālasutta </span><br> <span class=sabbamitta>Der Kuhhirte </span><br><p id=an11.17:1.1><span class=root>“Ekādasahi, bhikkhave, aṅgehi samannāgato gopālako abhabbo gogaṇaṁ pariharituṁ phātiṁ kātuṁ. </span><br> <span class=sabbamitta>„Mönche und Nonnen, ein Kuhhirte, der elf Faktoren besitzt, kann keine Kuhherde erhalten und vergrößern. </span><br><p id=an11.17:1.2><span class=root>Katamehi ekādasahi? </span><br> <span class=sabbamitta>Welche elf? </span><br><p id=an11.17:1.3><span class=root>Idha, bhikkhave, gopālako na rūpaññū hoti, na lakkhaṇakusalo hoti, na āsāṭikaṁ hāretā hoti, na vaṇaṁ paṭicchādetā hoti, na dhūmaṁ kattā hoti, na titthaṁ jānāti, na pītaṁ jānāti, na vīthiṁ jānāti, na gocarakusalo hoti, anavasesadohī ca hoti, ye te usabhā gopitaro gopariṇāyakā te na atirekapūjāya pūjetā hoti. </span><br> <span class=sabbamitta>Da weiß ein Kuhhirte nicht, was Form ist, kennt sich mit den Kennzeichen nicht aus, liest Fliegeneier nicht aus, verbindet Wunden nicht, räuchert nicht aus, kennt die Furt nicht, kennt Befriedigung nicht, kennt den Weg nicht, kennt sich mit den Weiden nicht aus, melkt trocken und lässt den Bullen, den Vätern und Anführern der Herde, keine besondere Achtung angedeihen. </span><br><p id=an11.17:1.4><span class=root>Imehi kho, bhikkhave, ekādasahi aṅgehi samannāgato gopālako abhabbo gogaṇaṁ pariharituṁ phātiṁ kātuṁ. </span><br> <span class=sabbamitta>Ein Kuhhirte, der diese elf Faktoren besitzt, kann keine Kuhherde erhalten und vergrößern. </span><br><p id=an11.17:2.1><span class=root>Evamevaṁ kho, bhikkhave, ekādasahi dhammehi samannāgato bhikkhu abhabbo imasmiṁ dhammavinaye vuddhiṁ virūḷhiṁ vepullaṁ āpajjituṁ. </span><br> <span class=sabbamitta>Ebenso kann ein Mönch mit elf Eigenschaften kein Wachstum, keine Zunahme oder Reife in dieser Lehre und Schulung erlangen. </span><br><p id=an11.17:2.2><span class=root>Katamehi ekādasahi? </span><br> <span class=sabbamitta>Mit welchen elf? </span><br><p id=an11.17:2.3><span class=root>Idha, bhikkhave, bhikkhu na rūpaññū hoti, na lakkhaṇakusalo hoti, na āsāṭikaṁ hāretā hoti, na vaṇaṁ paṭicchādetā hoti, na dhūmaṁ kattā hoti, na titthaṁ jānāti, na pītaṁ jānāti, na vīthiṁ jānāti, na gocarakusalo hoti, anavasesadohī ca hoti, ye te bhikkhū therā rattaññū cirapabbajitā saṅghapitaro saṅghapariṇāyakā te na atirekapūjāya pūjetā hoti. </span><br> <span class=sabbamitta>Da weiß ein Mönch nicht, was Form ist, kennt sich mit den Kennzeichen nicht aus, liest Fliegeneier nicht aus, verbindet Wunden nicht, räuchert nicht aus, kennt die Furt nicht, kennt Befriedigung nicht, kennt den Weg nicht, kennt sich mit den Weiden nicht aus, melkt trocken und lässt langjährigen Ordensältesten, die schon lange fortgezogen sind, den Vätern und Anführern des Saṅgha, keine besondere Achtung angedeihen. </span><br><p id=an11.17:3.1><span class=root>Kathañca, bhikkhave, bhikkhu na rūpaññū hoti? </span><br> <span class=sabbamitta>Und wie weiß ein Mönch nicht, was Form ist? </span><br><p id=an11.17:3.2><span class=root>Idha, bhikkhave, bhikkhu yaṁ kiñci rūpaṁ (…) ‘cattāri mahābhūtāni, catunnañca mahābhūtānaṁ upādāyarūpan’ti yathābhūtaṁ nappajānāti. </span><br> <span class=sabbamitta>Da versteht ein Mönch nicht wahrhaftig, dass alle Form in den vier Grundzuständen besteht oder von den vier Grundzuständen abgeleitet ist. </span><br><p id=an11.17:3.3><span class=root>Evaṁ kho, bhikkhave, bhikkhu na rūpaññū hoti. </span><br> <span class=sabbamitta>So weiß ein Mönch nicht, was Form ist. </span><br><p id=an11.17:4.1><span class=root>Kathañca, bhikkhave, bhikkhu na lakkhaṇakusalo hoti? </span><br> <span class=sabbamitta>Und wie kennt sich ein Mönch mit den Kennzeichen nicht aus? </span><br><p id=an11.17:4.2><span class=root>Idha, bhikkhave, bhikkhu ‘kammalakkhaṇo bālo, kammalakkhaṇo paṇḍito’ti yathābhūtaṁ nappajānāti. </span><br> <span class=sabbamitta>Da versteht ein Mönch nicht, dass ein Tor durch seine Taten gekennzeichnet ist und dass ein kluger Mensch durch seine Taten gekennzeichnet ist. </span><br><p id=an11.17:4.3><span class=root>Evaṁ kho, bhikkhave, bhikkhu na lakkhaṇakusalo hoti. </span><br> <span class=sabbamitta>So kennt sich ein Mönch mit den Kennzeichen nicht aus. </span><br><p id=an11.17:5.1><span class=root>Kathañca, bhikkhave, bhikkhu na āsāṭikaṁ hāretā hoti? </span><br> <span class=sabbamitta>Und wie liest ein Mönch Fliegeneier nicht aus? </span><br><p id=an11.17:5.2><span class=root>Idha, bhikkhave, bhikkhu uppannaṁ kāmavitakkaṁ adhivāseti nappajahati na vinodeti na byantīkaroti na anabhāvaṁ gameti, uppannaṁ byāpādavitakkaṁ … uppannaṁ vihiṁsāvitakkaṁ … </span><br> <span class=sabbamitta>Da duldet ein Mönch einen sinnlichen, böswilligen oder grausamen Gedanken, der aufgekommen ist. </span><br><p id=an11.17:5.3><span class=root>uppannuppanne pāpake akusale dhamme adhivāseti nappajahati na vinodeti na byantīkaroti na anabhāvaṁ gameti. </span><br> <span class=sabbamitta>Er duldet alle schlechten, untauglichen Eigenschaften, die aufgekommen sind. Er gibt sie nicht auf, macht sich nicht von ihnen los, beseitigt sie nicht und merzt sie nicht aus. </span><br><p id=an11.17:5.4><span class=root>Evaṁ kho, bhikkhave, bhikkhu na āsāṭikaṁ hāretā hoti. </span><br> <span class=sabbamitta>So liest ein Mönch Fliegeneier nicht aus. </span><br><p id=an11.17:6.1><span class=root>Kathañca, bhikkhave, bhikkhu na vaṇaṁ paṭicchādetā hoti? </span><br> <span class=sabbamitta>Und wie verbindet ein Mönch Wunden nicht? </span><br><p id=an11.17:6.2><span class=root>Idha, bhikkhave, bhikkhu cakkhunā rūpaṁ disvā nimittaggāhī hoti anubyañjanaggāhī; </span><br> <span class=sabbamitta>Wenn ein Mönch mit dem Auge ein Bild sieht, bleibt er an den Merkmalen und Einzelheiten hängen. </span><br><p id=an11.17:6.3><span class=root>yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati; na rakkhati cakkhundriyaṁ, cakkhundriye saṁvaraṁ nāpajjati. </span><br> <span class=sabbamitta>Da das Sehvermögen nicht gezügelt ist, nehmen schlechte, untaugliche Eigenschaften von Begehrlichkeit und Verdrießlichkeit überhand. Er übt keine Zügelung, bewacht das Sehvermögen nicht und hält es nicht im Zaum. </span><br><p id=an11.17:6.4><span class=root>Sotena saddaṁ sutvā … </span><br> <span class=sabbamitta>Wenn er mit dem Ohr einen Ton hört … </span><br><p id=an11.17:6.5><span class=root>ghānena gandhaṁ ghāyitvā … </span><br> <span class=sabbamitta>Wenn er mit der Nase einen Geruch riecht … </span><br><p id=an11.17:6.6><span class=root>jivhāya rasaṁ sāyitvā … </span><br> <span class=sabbamitta>Wenn er mit der Zunge einen Geschmack schmeckt … </span><br><p id=an11.17:6.7><span class=root>kāyena phoṭṭhabbaṁ phusitvā … </span><br> <span class=sabbamitta>Wenn er mit dem Körper eine Berührung empfindet … </span><br><p id=an11.17:6.8><span class=root>manasā dhammaṁ viññāya nimittaggāhī hoti anubyañjanaggāhī; </span><br> <span class=sabbamitta>Wenn er mit dem Geist eine Vorstellung erkennt, bleibt er an den Merkmalen und Einzelheiten hängen. </span><br><p id=an11.17:6.9><span class=root>yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati; na rakkhati manindriyaṁ, manindriye saṁvaraṁ nāpajjati. </span><br> <span class=sabbamitta>Da das Vorstellungsvermögen nicht gezügelt ist, nehmen schlechte, untaugliche Eigenschaften von Begehrlichkeit und Verdrießlichkeit überhand. Er übt keine Zügelung, bewacht das Vorstellungsvermögen nicht und hält es nicht im Zaum. </span><br><p id=an11.17:6.10><span class=root>Evaṁ kho, bhikkhave, bhikkhu na vaṇaṁ paṭicchādetā hoti. </span><br> <span class=sabbamitta>So verbindet ein Mönch Wunden nicht. </span><br><p id=an11.17:7.1><span class=root>Kathañca, bhikkhave, bhikkhu na dhūmaṁ kattā hoti? </span><br> <span class=sabbamitta>Und wie räuchert ein Mönch nicht aus? </span><br><p id=an11.17:7.2><span class=root>Idha, bhikkhave, bhikkhu na yathāsutaṁ yathāpariyattaṁ dhammaṁ vitthārena paresaṁ desetā hoti. </span><br> <span class=sabbamitta>Da unterweist ein Mönch andere nicht ausführlich im Dhamma, wie er ihn gehört und sich eingeprägt hat. </span><br><p id=an11.17:7.3><span class=root>Evaṁ kho, bhikkhave, bhikkhu na dhūmaṁ kattā hoti. </span><br> <span class=sabbamitta>So räuchert ein Mönch nicht aus. </span><br><p id=an11.17:8.1><span class=root>Kathañca, bhikkhave, bhikkhu na titthaṁ jānāti? </span><br> <span class=sabbamitta>Und wie kennt ein Mönch die Furt nicht? </span><br><p id=an11.17:8.2><span class=root>Idha, bhikkhave, bhikkhu ye te bhikkhū bahussutā āgatāgamā dhammadharā vinayadharā mātikādharā, te kālena kālaṁ upasaṅkamitvā na paripucchati na paripañhati: </span><br> <span class=sabbamitta>Da sucht ein Mönch nicht von Zeit zu Zeit Mönche auf, die sehr gelehrt sind, Erben des Erbes, die die Lehre, das Ordensrecht und die Gliederungen im Gedächtnis haben, und stellt ihnen Fragen: </span><br><p id=an11.17:8.3><span class=root>‘idaṁ, bhante, kathaṁ, imassa ko attho’ti? </span><br> <span class=sabbamitta>‚Warum, Herr, heißt es so? Was bedeutet das?‘ </span><br><p id=an11.17:8.4><span class=root>Tassa te āyasmanto avivaṭañceva na vivaranti, anuttānīkatañca na uttānīkaronti, anekavihitesu ca kaṅkhāṭhāniyesu dhammesu kaṅkhaṁ na paṭivinodenti. </span><br> <span class=sabbamitta>Diese Ehrwürdigen klären nicht, was unklar ist, decken nicht auf, was verborgen ist, und zerstreuen nicht den Zweifel bezüglich vieler zweifelhafter Fragen. </span><br><p id=an11.17:8.5><span class=root>Evaṁ kho, bhikkhave, bhikkhu na titthaṁ jānāti. </span><br> <span class=sabbamitta>So kennt ein Mönch die Furt nicht. </span><br><p id=an11.17:9.1><span class=root>Kathañca, bhikkhave, bhikkhu na pītaṁ jānāti? </span><br> <span class=sabbamitta>Und wie kennt ein Mönch Befriedigung nicht? </span><br><p id=an11.17:9.2><span class=root>Idha, bhikkhave, bhikkhu tathāgatappavedite dhammavinaye desiyamāne na labhati atthavedaṁ, na labhati dhammavedaṁ, na labhati dhammūpasaṁhitaṁ pāmojjaṁ. </span><br> <span class=sabbamitta>Da ist ein Mönch, wenn die vom Klargewordenen verkündete Lehre und Schulung vorgetragen wird, nicht ergriffen von der Bedeutung und der Lehre und findet keine Freude im Zusammenhang mit der Lehre. </span><br><p id=an11.17:9.3><span class=root>Evaṁ kho, bhikkhave, bhikkhu na pītaṁ jānāti. </span><br> <span class=sabbamitta>So kennt ein Mönch Befriedigung nicht. </span><br><p id=an11.17:10.1><span class=root>Kathañca, bhikkhave, bhikkhu na vīthiṁ jānāti? </span><br> <span class=sabbamitta>Und wie kennt ein Mönch den Weg nicht? </span><br><p id=an11.17:10.2><span class=root>Idha, bhikkhave, bhikkhu ariyaṁ aṭṭhaṅgikaṁ maggaṁ yathābhūtaṁ nappajānāti. </span><br> <span class=sabbamitta>Da versteht ein Mönch nicht wahrhaftig den edlen achtfachen Pfad. </span><br><p id=an11.17:10.3><span class=root>Evaṁ kho, bhikkhave, bhikkhu na vīthiṁ jānāti. </span><br> <span class=sabbamitta>So kennt ein Mönch den Weg nicht. </span><br><p id=an11.17:11.1><span class=root>Kathañca, bhikkhave, bhikkhu na gocarakusalo hoti? </span><br> <span class=sabbamitta>Und wie kennt sich ein Mönch mit den Weiden nicht aus? </span><br><p id=an11.17:11.2><span class=root>Idha, bhikkhave, bhikkhu cattāro satipaṭṭhāne yathābhūtaṁ nappajānāti. </span><br> <span class=sabbamitta>Da versteht ein Mönch nicht wahrhaftig die vier Arten der Achtsamkeitsmeditation. </span><br><p id=an11.17:11.3><span class=root>Evaṁ kho, bhikkhave, bhikkhu na gocarakusalo hoti. </span><br> <span class=sabbamitta>So kennt sich ein Mönch mit den Weiden nicht aus. </span><br><p id=an11.17:12.1><span class=root>Kathañca, bhikkhave, bhikkhu anavasesadohī hoti? </span><br> <span class=sabbamitta>Und wie melkt ein Mönch trocken? </span><br><p id=an11.17:12.2><span class=root>Idha, bhikkhave, bhikkhuṁ saddhā gahapatikā abhihaṭṭhuṁ pavārenti cīvarapiṇḍapātasenāsanagilānapaccayabhesajjaparikkhārehi. Tatra bhikkhu mattaṁ na jānāti paṭiggahaṇāya. </span><br> <span class=sabbamitta>Da wird ein Mönch von einem Hausbesitzer eingeladen, Roben, Almosen, Unterkunft sowie Arznei und Krankenversorgung anzunehmen, und er kennt kein Maß beim Nehmen. </span><br><p id=an11.17:12.3><span class=root>Evaṁ kho, bhikkhave, bhikkhu anavasesadohī hoti. </span><br> <span class=sabbamitta>So melkt ein Mönch trocken. </span><br><p id=an11.17:13.1><span class=root>Kathañca, bhikkhave, bhikkhu ye te bhikkhū therā rattaññū cirapabbajitā saṅghapitaro saṅghapariṇāyakā, te na atirekapūjāya pūjetā hoti? </span><br> <span class=sabbamitta>Und wie lässt ein Mönch langjährigen Ordensältesten, die schon lange fortgezogen sind, den Vätern und Anführern des Saṅgha, keine besondere Achtung angedeihen? </span><br><p id=an11.17:13.2><span class=root>Idha, bhikkhave, bhikkhu ye te bhikkhū therā rattaññū cirapabbajitā saṅghapitaro saṅghapariṇāyakā, tesu na mettaṁ kāyakammaṁ paccupaṭṭhāpeti āvi ceva raho ca, na mettaṁ vacīkammaṁ … na mettaṁ manokammaṁ paccupaṭṭhāpeti āvi ceva raho ca. </span><br> <span class=sabbamitta>Da behandelt ein Mönch langjährige Ordensälteste, die schon lange fortgezogen sind, die Väter und Anführer des Saṅgha, mit dem Körper, der Sprache und dem Geist nicht stets liebevoll, sowohl öffentlich als insgeheim. </span><br><p id=an11.17:13.3><span class=root>Evaṁ kho, bhikkhave, bhikkhu ye te bhikkhū therā rattaññū cirapabbajitā saṅghapitaro saṅghapariṇāyakā, na te atirekapūjāya pūjetā hoti. </span><br> <span class=sabbamitta>So lässt ein Mönch langjährigen Ordensältesten, die schon lange fortgezogen sind, den Vätern und Anführern des Saṅgha, keine besondere Achtung angedeihen. </span><br><p id=an11.17:14.1><span class=root>Imehi kho, bhikkhave, ekādasahi dhammehi samannāgato bhikkhu abhabbo imasmiṁ dhammavinaye vuddhiṁ virūḷhiṁ vepullaṁ āpajjituṁ. </span><br> <span class=sabbamitta>Ein Mönch mit diesen elf Eigenschaften kann kein Wachstum, keine Zunahme oder Reife in dieser Lehre und Schulung erlangen. </span><br><p id=an11.17:15.1><span class=root>Ekādasahi, bhikkhave, aṅgehi samannāgato gopālako bhabbo gogaṇaṁ pariharituṁ phātiṁ kātuṁ. </span><br> <span class=sabbamitta>Ein Kuhhirte, der elf Faktoren besitzt, kann eine Kuhherde erhalten und vergrößern. </span><br><p id=an11.17:15.2><span class=root>Katamehi ekādasahi? </span><br> <span class=sabbamitta>Welche elf? </span><br><p id=an11.17:15.3><span class=root>Idha, bhikkhave, gopālako rūpaññū hoti, lakkhaṇakusalo hoti, āsāṭikaṁ hāretā hoti, vaṇaṁ paṭicchādetā hoti, dhūmaṁ kattā hoti, titthaṁ jānāti, pītaṁ jānāti, vīthiṁ jānāti, gocarakusalo hoti, sāvasesadohī ca hoti, ye te usabhā gopitaro gopariṇāyakā te atirekapūjāya pūjetā hoti—</span><br> <span class=sabbamitta>Da weiß ein Kuhhirte, was Form ist, kennt sich mit den Kennzeichen aus, liest Fliegeneier aus, verbindet Wunden, räuchert aus, kennt die Furt, kennt Befriedigung, kennt den Weg, kennt sich mit den Weiden aus, melkt nicht trocken und lässt den Bullen, den Vätern und Anführern der Herde, besondere Achtung angedeihen. </span><br><p id=an11.17:15.4><span class=root>imehi kho, bhikkhave, ekādasahi aṅgehi samannāgato gopālako bhabbo gogaṇaṁ pariharituṁ phātiṁ kātuṁ. </span><br> <span class=sabbamitta>Ein Kuhhirte, der diese elf Faktoren besitzt, kann eine Kuhherde erhalten und vergrößern. </span><br><p id=an11.17:16.1><span class=root>Evamevaṁ kho, bhikkhave, ekādasahi dhammehi samannāgato bhikkhu bhabbo imasmiṁ dhammavinaye vuddhiṁ virūḷhiṁ vepullaṁ āpajjituṁ. </span><br> <span class=sabbamitta>Ebenso kann ein Mönch mit elf Eigenschaften Wachstum, Zunahme und Reife in dieser Lehre und Schulung erlangen. </span><br><p id=an11.17:16.2><span class=root>Katamehi ekādasahi? </span><br> <span class=sabbamitta>Mit welchen elf? </span><br><p id=an11.17:16.3><span class=root>Idha, bhikkhave, bhikkhu rūpaññū hoti, lakkhaṇakusalo hoti, āsāṭikaṁ hāretā hoti, vaṇaṁ paṭicchādetā hoti, dhūmaṁ kattā hoti, titthaṁ jānāti, pītaṁ jānāti, vīthiṁ jānāti, gocarakusalo hoti, sāvasesadohī ca hoti, ye te bhikkhū therā rattaññū cirapabbajitā saṅghapitaro saṅghapariṇāyakā te atirekapūjāya pūjetā hoti. </span><br> <span class=sabbamitta>Da weiß ein Mönch, was Form ist, kennt sich mit den Kennzeichen aus, liest Fliegeneier aus, verbindet Wunden, räuchert aus, kennt die Furt, kennt Befriedigung, kennt den Weg, kennt sich mit den Weiden aus, melkt nicht trocken und lässt ehrwürdigen Ordensältesten, die schon lange fortgezogen sind, den Vätern und Anführern des Saṅgha, besondere Achtung angedeihen. </span><br><p id=an11.17:17.1><span class=root>Kathañca, bhikkhave, bhikkhu rūpaññū hoti? </span><br> <span class=sabbamitta>Und wie weiß ein Mönch, was Form ist? </span><br><p id=an11.17:17.2><span class=root>Idha, bhikkhave, bhikkhu yaṁ kiñci rūpaṁ ‘cattāri mahābhūtāni, catunnañca mahābhūtānaṁ upādāyarūpan’ti yathābhūtaṁ pajānāti. </span><br> <span class=sabbamitta>Da versteht ein Mönch wahrhaftig, dass alle Form in den vier Grundzuständen besteht oder von den vier Grundzuständen abgeleitet ist. </span><br><p id=an11.17:17.3><span class=root>Evaṁ kho, bhikkhave, bhikkhu rūpaññū hoti. </span><br> <span class=sabbamitta>So weiß ein Mönch, was Form ist. </span><br><p id=an11.17:18.1><span class=root>Kathañca, bhikkhave, bhikkhu lakkhaṇakusalo hoti? </span><br> <span class=sabbamitta>Und wie kennt sich ein Mönch mit den Kennzeichen aus? </span><br><p id=an11.17:18.2><span class=root>Idha, bhikkhave, bhikkhu ‘kammalakkhaṇo bālo, kammalakkhaṇo paṇḍito’ti yathābhūtaṁ pajānāti. </span><br> <span class=sabbamitta>Da versteht ein Mönch, dass ein Tor durch seine Taten gekennzeichnet ist und dass ein kluger Mensch durch seine Taten gekennzeichnet ist. </span><br><p id=an11.17:18.3><span class=root>Evaṁ kho, bhikkhave, bhikkhu lakkhaṇakusalo hoti. </span><br> <span class=sabbamitta>So kennt sich ein Mönch mit den Kennzeichen aus. </span><br><p id=an11.17:19.1><span class=root>Kathañca, bhikkhave, bhikkhu āsāṭikaṁ hāretā hoti? </span><br> <span class=sabbamitta>Und wie liest ein Mönch Fliegeneier aus? </span><br><p id=an11.17:19.2><span class=root>Idha, bhikkhave, bhikkhu uppannaṁ kāmavitakkaṁ nādhivāseti pajahati vinodeti byantīkaroti anabhāvaṁ gameti, uppannaṁ byāpādavitakkaṁ … uppannaṁ vihiṁsāvitakkaṁ … uppannuppanne pāpake akusale dhamme nādhivāseti pajahati vinodeti byantīkaroti anabhāvaṁ gameti. </span><br> <span class=sabbamitta>Da duldet ein Mönch einen sinnlichen, böswilligen oder grausamen Gedanken, der aufgekommen ist, nicht. Er duldet keine schlechten, untauglichen Eigenschaften, die aufgekommen sind. Er gibt sie auf, macht sich von ihnen los, beseitigt sie und merzt sie aus. </span><br><p id=an11.17:19.3><span class=root>Evaṁ kho, bhikkhave, bhikkhu āsāṭikaṁ hāretā hoti. </span><br> <span class=sabbamitta>So liest ein Mönch Fliegeneier aus. </span><br><p id=an11.17:20.1><span class=root>Kathañca, bhikkhave, bhikkhu vaṇaṁ paṭicchādetā hoti? </span><br> <span class=sabbamitta>Und wie verbindet ein Mönch Wunden? </span><br><p id=an11.17:20.2><span class=root>Idha, bhikkhave, bhikkhu cakkhunā rūpaṁ disvā na nimittaggāhī hoti nānubyañjanaggāhī; </span><br> <span class=sabbamitta>Wenn ein Mönch mit dem Auge ein Bild sieht, bleibt er nicht an den Merkmalen und Einzelheiten hängen. </span><br><p id=an11.17:20.3><span class=root>yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati cakkhundriyaṁ, cakkhundriye saṁvaraṁ āpajjati. </span><br> <span class=sabbamitta>Wenn das Sehvermögen nicht gezügelt wäre, würden schlechte, untaugliche Eigenschaften von Begehrlichkeit und Verdrießlichkeit überhandnehmen. Aus diesem Grund übt er Zügelung, bewacht das Sehvermögen und hält es im Zaum. </span><br><p id=an11.17:20.4><span class=root>Sotena saddaṁ sutvā … </span><br> <span class=sabbamitta>Wenn er mit dem Ohr einen Ton hört … </span><br><p id=an11.17:20.5><span class=root>ghānena gandhaṁ ghāyitvā … </span><br> <span class=sabbamitta>Wenn er mit der Nase einen Geruch riecht … </span><br><p id=an11.17:20.6><span class=root>jivhāya rasaṁ sāyitvā … </span><br> <span class=sabbamitta>Wenn er mit der Zunge einen Geschmack schmeckt … </span><br><p id=an11.17:20.7><span class=root>kāyena phoṭṭhabbaṁ phusitvā … </span><br> <span class=sabbamitta>Wenn er mit dem Körper eine Berührung empfindet … </span><br><p id=an11.17:20.8><span class=root>manasā dhammaṁ viññāya na nimittaggāhī hoti nānubyañjanaggāhī; </span><br> <span class=sabbamitta>Wenn er mit dem Geist eine Vorstellung erkennt, bleibt er nicht an den Merkmalen und Einzelheiten hängen. </span><br><p id=an11.17:20.9><span class=root>yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati manindriyaṁ, manindriye saṁvaraṁ āpajjati. </span><br> <span class=sabbamitta>Wenn das Vorstellungsvermögen nicht gezügelt wäre, würden schlechte, untaugliche Eigenschaften von Begehrlichkeit und Verdrießlichkeit überhandnehmen. Aus diesem Grund übt er Zügelung, bewacht das Vorstellungsvermögen und hält es im Zaum. </span><br><p id=an11.17:20.10><span class=root>Evaṁ kho, bhikkhave, bhikkhu vaṇaṁ paṭicchādetā hoti. </span><br> <span class=sabbamitta>So verbindet ein Mönch Wunden. </span><br><p id=an11.17:21.1><span class=root>Kathañca, bhikkhave, bhikkhu dhūmaṁ kattā hoti? </span><br> <span class=sabbamitta>Und wie räuchert ein Mönch aus? </span><br><p id=an11.17:21.2><span class=root>Idha, bhikkhave, bhikkhu yathāsutaṁ yathāpariyattaṁ dhammaṁ vitthārena paresaṁ desetā hoti. </span><br> <span class=sabbamitta>Da unterweist ein Mönch andere ausführlich im Dhamma, wie er ihn gehört und sich eingeprägt hat. </span><br><p id=an11.17:21.3><span class=root>Evaṁ kho, bhikkhave, bhikkhu dhūmaṁ kattā hoti. </span><br> <span class=sabbamitta>So räuchert ein Mönch aus. </span><br><p id=an11.17:22.1><span class=root>Kathañca, bhikkhave, bhikkhu titthaṁ jānāti? </span><br> <span class=sabbamitta>Und wie kennt ein Mönch die Furt? </span><br><p id=an11.17:22.2><span class=root>Idha, bhikkhave, bhikkhu ye te bhikkhū bahussutā āgatāgamā dhammadharā vinayadharā mātikādharā, te kālena kālaṁ upasaṅkamitvā paripucchati paripañhati: </span><br> <span class=sabbamitta>Da sucht ein Mönch von Zeit zu Zeit Mönche auf, die sehr gelehrt sind, Erben des Erbes, die die Lehre, das Ordensrecht und die Gliederungen im Gedächtnis haben, und stellt ihnen Fragen: </span><br><p id=an11.17:22.3><span class=root>‘idaṁ, bhante, kathaṁ, imassa ko attho’ti? </span><br> <span class=sabbamitta>‚Warum, Herr, heißt es so? Was bedeutet das?‘ </span><br><p id=an11.17:22.4><span class=root>Tassa te āyasmanto avivaṭañceva vivaranti, anuttānīkatañca uttānīkaronti, anekavihitesu ca kaṅkhāṭhāniyesu dhammesu kaṅkhaṁ paṭivinodenti. </span><br> <span class=sabbamitta>Diese Ehrwürdigen klären, was unklar ist, decken auf, was verborgen ist, und zerstreuen den Zweifel bezüglich vieler zweifelhafter Fragen. </span><br><p id=an11.17:22.5><span class=root>Evaṁ kho, bhikkhave, bhikkhu titthaṁ jānāti. </span><br> <span class=sabbamitta>So kennt ein Mönch die Furt. </span><br><p id=an11.17:23.1><span class=root>Kathañca, bhikkhave, bhikkhu pītaṁ jānāti? </span><br> <span class=sabbamitta>Und wie kennt ein Mönch Befriedigung? </span><br><p id=an11.17:23.2><span class=root>Idha, bhikkhave, bhikkhu tathāgatappavedite dhammavinaye desiyamāne labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><br> <span class=sabbamitta>Da ist ein Mönch, wenn die vom Klargewordenen verkündete Lehre und Schulung vorgetragen wird, ergriffen von der Bedeutung und der Lehre und findet Freude im Zusammenhang mit der Lehre. </span><br><p id=an11.17:23.3><span class=root>Evaṁ kho, bhikkhave, bhikkhu pītaṁ jānāti. </span><br> <span class=sabbamitta>So kennt ein Mönch Befriedigung. </span><br><p id=an11.17:24.1><span class=root>Kathañca, bhikkhave, bhikkhu vīthiṁ jānāti? </span><br> <span class=sabbamitta>Und wie kennt ein Mönch den Weg? </span><br><p id=an11.17:24.2><span class=root>Idha, bhikkhave, bhikkhu ariyaṁ aṭṭhaṅgikaṁ maggaṁ yathābhūtaṁ pajānāti. </span><br> <span class=sabbamitta>Da versteht ein Mönch wahrhaftig den edlen achtfachen Pfad. </span><br><p id=an11.17:24.3><span class=root>Evaṁ kho, bhikkhave, bhikkhu vīthiṁ jānāti. </span><br> <span class=sabbamitta>So kennt ein Mönch den Weg. </span><br><p id=an11.17:25.1><span class=root>Kathañca, bhikkhave, bhikkhu gocarakusalo hoti? </span><br> <span class=sabbamitta>Und wie kennt sich ein Mönch mit den Weiden aus? </span><br><p id=an11.17:25.2><span class=root>Idha, bhikkhave, bhikkhu cattāro satipaṭṭhāne yathābhūtaṁ pajānāti. </span><br> <span class=sabbamitta>Da versteht ein Mönch wahrhaftig die vier Arten der Achtsamkeitsmeditation. </span><br><p id=an11.17:25.3><span class=root>Evaṁ kho, bhikkhave, bhikkhu gocarakusalo hoti. </span><br> <span class=sabbamitta>So kennt sich ein Mönch mit den Weiden aus. </span><br><p id=an11.17:26.1><span class=root>Kathañca, bhikkhave, bhikkhu sāvasesadohī hoti? </span><br> <span class=sabbamitta>Und wie melkt ein Mönch nicht trocken? </span><br><p id=an11.17:26.2><span class=root>Idha, bhikkhave, bhikkhu saddhā gahapatikā abhihaṭṭhuṁ pavārenti cīvarapiṇḍapātasenāsanagilānapaccayabhesajjaparikkhārehi. </span><br> <span class=sabbamitta>Da wird ein Mönch von einem Hausbesitzer eingeladen, Roben, Almosen, Unterkunft sowie Arznei und Krankenversorgung anzunehmen, </span><br><p id=an11.17:26.3><span class=root>Tatra bhikkhu mattaṁ jānāti paṭiggahaṇāya. </span><br> <span class=sabbamitta>und er kennt das rechte Maß beim Nehmen. </span><br><p id=an11.17:26.4><span class=root>Evaṁ kho, bhikkhave, bhikkhu sāvasesadohī hoti. </span><br> <span class=sabbamitta>So melkt ein Mönch nicht trocken. </span><br><p id=an11.17:27.1><span class=root>Kathañca, bhikkhave, bhikkhu ye te bhikkhū therā rattaññū cirapabbajitā saṅghapitaro saṅghapariṇāyakā, te atirekapūjāya pūjetā hoti? </span><br> <span class=sabbamitta>Und wie lässt ein Mönch langjährigen Ordensältesten, die schon lange fortgezogen sind, den Vätern und Anführern des Saṅgha, besondere Achtung angedeihen? </span><br><p id=an11.17:27.2><span class=root>Idha, bhikkhave, bhikkhu ye te therā rattaññū cirapabbajitā saṅghapitaro saṅghapariṇāyakā, tesu mettaṁ kāyakammaṁ paccupaṭṭhāpeti āvi ceva raho ca, mettaṁ vacīkammaṁ … mettaṁ manokammaṁ paccupaṭṭhāpeti āvi ceva raho ca. </span><br> <span class=sabbamitta>Da behandelt ein Mönch langjährige Ordensälteste, die schon lange fortgezogen sind, die Väter und Anführer des Saṅgha, mit dem Körper, der Sprache und dem Geist stets liebevoll, sowohl öffentlich als insgeheim. </span><br><p id=an11.17:27.3><span class=root>Evaṁ kho, bhikkhave, bhikkhu ye te bhikkhū therā rattaññū cirapabbajitā saṅghapitaro saṅghapariṇāyakā, te atirekapūjāya pūjetā hoti. </span><br> <span class=sabbamitta>So lässt ein Mönch langjährigen Ordensältesten, die schon lange fortgezogen sind, den Vätern und Anführern des Saṅgha, besondere Achtung angedeihen. </span><br><p id=an11.17:28.1><span class=root>Imehi kho, bhikkhave, ekādasahi dhammehi samannāgato bhikkhu bhabbo imasmiṁ dhammavinaye vuddhiṁ virūḷhiṁ vepullaṁ āpajjitun”ti. </span><br> <span class=sabbamitta>Ein Mönch mit diesen elf Eigenschaften kann Wachstum, Zunahme und Reife in dieser Lehre und Schulung erlangen.“ </span><br><p id=an11.17:28.2><span class=root>Sattamaṁ. </span><br></main><footer class="container footer"><small><a href=/about/>Contact info</a></small></footer>