<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0007/an0007P0022.html>English</a> , <a href=/canon/lt/pli/ms/sutta/an/an0007/an0007P0022.html>Lietuvių kalba</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0007/an0007P0021.html>Previous</a><a href=/canon/de/pli/ms/sutta/an/an0007/an0007P0023.html>Next</a></div><p id=an7.22:0.1><span class=root>Aṅguttara Nikāya 7.22 </span><br> <span class=sabbamitta>Nummerierte Lehrreden 7.22 </span><br><p id=an7.22:0.2><span class=root>3. Vajjisattakavagga </span><br> <span class=sabbamitta>3. Das Kapitel über die Sieben der Vajjier </span><br><p id=an7.22:0.3><span class="root big-bold">Vassakārasutta </span><br> <span class=sabbamitta>Mit Vassakāra </span><br><p id=an7.22:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=an7.22:1.2><span class=root>ekaṁ samayaṁ bhagavā rājagahe viharati gijjhakūṭe pabbate. </span><br> <span class=sabbamitta>Einmal hielt sich der Buddha bei Rājagaha auf der Geierkuppe auf. </span><br><p id=an7.22:1.3><span class=root>Tena kho pana samayena rājā māgadho ajātasattu vedehiputto vajjī abhiyātukāmo hoti. </span><br> <span class=sabbamitta>Zu dieser Zeit nun wollte der König Ajātasattu von Magadha, Sohn der Prinzessin von Videha, bei den Vajjiern einmarschieren. </span><br><p id=an7.22:1.4><span class=root>So evamāha: </span><br> <span class=sabbamitta>Er erklärte: </span><br><p id=an7.22:1.5><span class=root>“ahaṁ hime vajjī evaṁmahiddhike evaṁmahānubhāve ucchecchāmi, vajjī vināsessāmi, vajjī anayabyasanaṁ āpādessāmī”ti. </span><br> <span class=sabbamitta>„Ich werde diese Vajjier, die so mächtig und gewaltig sind, auslöschen! Ich werde sie zerstören, werde Unglück und Verderben über sie bringen!“ </span><br><p id=an7.22:2.1><span class=root>Atha kho rājā māgadho ajātasattu vedehiputto vassakāraṁ brāhmaṇaṁ māgadhamahāmattaṁ āmantesi: </span><br> <span class=sabbamitta>Und König Ajātasattu wandte sich an den Brahmanen Vassakāra, einen Oberminister von Magadha: </span><br><p id=an7.22:2.2><span class=root>“ehi tvaṁ, brāhmaṇa, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi, appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha: </span><br> <span class=sabbamitta>„Bitte, Brahmane, geh zum Buddha und beuge in meinem Namen deinen Kopf zu seinen Füßen. Frage ihn, ob er gesund und wohlauf ist, ob er wendig und stark ist und unbeschwert lebt. </span><br><p id=an7.22:2.3><span class=root>‘rājā, bhante, māgadho ajātasattu vedehiputto bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’ti. </span><br><p id=an7.22:2.4><span class=root>Evañca vadehi: </span><br> <span class=sabbamitta>Und dann sage: </span><br><p id=an7.22:2.5><span class=root>‘rājā, bhante, māgadho ajātasattu vedehiputto vajjī abhiyātukāmo. </span><br> <span class=sabbamitta>‚Herr, der König Ajātasattu von Magadha, Sohn der Prinzessin von Videha, will bei den Vajjiern einmarschieren. </span><br><p id=an7.22:2.6><span class=root>So evamāha—</span><br> <span class=sabbamitta>Er hat erklärt: </span><br><p id=an7.22:2.7><span class=root>ahaṁ hime vajjī evaṁmahiddhike evaṁmahānubhāve ucchecchāmi, vajjī vināsessāmi, vajjī anayabyasanaṁ āpādessāmī’ti. </span><br> <span class=sabbamitta>„Ich werde diese Vajjier, die so mächtig und gewaltig sind, auslöschen! Ich werde sie zerstören, werde Unglück und Verderben über sie bringen!“‘ </span><br><p id=an7.22:2.8><span class=root>Yathā te bhagavā byākaroti, taṁ sādhukaṁ uggahetvā mama āroceyyāsi. </span><br> <span class=sabbamitta>Präge dir gut ein, was der Buddha antwortet, und berichte es mir. </span><br><p id=an7.22:2.9><span class=root>Na hi tathāgatā vitathaṁ bhaṇantī”ti. </span><br> <span class=sabbamitta>Denn Klargewordene sagen nichts, das nicht so ist.“ </span><br><p id=an7.22:3.1><span class=root>“Evaṁ, bho”ti kho vassakāro brāhmaṇo māgadhamahāmatto rañño māgadhassa ajātasattussa vedehiputtassa paṭissutvā yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sabbamitta>„Ja, Herr“, antwortete Vassakāra. Er ging zum Buddha und tauschte Willkommensgrüße mit ihm aus. </span><br><p id=an7.22:3.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vassakāro brāhmaṇo māgadhamahāmatto bhagavantaṁ etadavoca: </span><br> <span class=sabbamitta>Nach der Begrüßung und dem Austausch von Höflichkeiten setzte er sich zur Seite hin und sagte zum Buddha: </span><br><p id=an7.22:3.3><span class=root>“rājā, bho gotama, māgadho ajātasattu vedehiputto bhoto gotamassa pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchati. </span><br> <span class=sabbamitta>„Herr Gotama, König Ajātasattu von Magadha, Sohn der Prinzessin von Videha, beugt seinen Kopf zu deinen Füßen. Er fragt, ob du gesund und wohlauf bist, ob du wendig und stark bist und unbeschwert lebst. </span><br><p id=an7.22:3.4><span class=root>Rājā, bho gotama, māgadho ajātasattu vedehiputto vajjī abhiyātukāmo. </span><br> <span class=sabbamitta>König Ajātasattu will bei den Vajjiern einmarschieren. </span><br><p id=an7.22:3.5><span class=root>So evamāha: </span><br> <span class=sabbamitta>Er hat erklärt: </span><br><p id=an7.22:3.6><span class=root>‘ahaṁ hime vajjī evaṁmahiddhike evaṁmahānubhāve ucchecchāmi, vajjī vināsessāmi, vajjī anayabyasanaṁ āpādessāmī’”ti. </span><br> <span class=sabbamitta>‚Ich werde diese Vajjier, die so mächtig und gewaltig sind, auslöschen! Ich werde sie zerstören, werde Unglück und Verderben über sie bringen!‘“ </span><br><p id=an7.22:4.1><span class=root>Tena kho pana samayena āyasmā ānando bhagavato piṭṭhito ṭhito hoti bhagavantaṁ bījayamāno. </span><br> <span class=sabbamitta>Nun stand da gerade der Ehrwürdige Ānanda hinter dem Buddha und fächelte ihm Luft zu. </span><br><p id=an7.22:4.2><span class=root>Atha kho bhagavā āyasmantaṁ ānandaṁ āmantesi: </span><br> <span class=sabbamitta>Da sagte der Buddha zu Ānanda: </span><br><p id=an7.22:4.3><span class=root>“kinti te, ānanda, sutaṁ: ‘vajjī abhiṇhaṁ sannipātā sannipātabahulā’”ti? </span><br> <span class=sabbamitta>„Ānanda, hast du gehört, dass die Vajjier sich regelmäßig versammeln und häufig Versammlungen abhalten?“ </span><br><p id=an7.22:4.4><span class=root>“Sutaṁ metaṁ, bhante: ‘vajjī abhiṇhaṁ sannipātā sannipātabahulā’”ti. </span><br> <span class=sabbamitta>„Das habe ich gehört, Herr.“ </span><br><p id=an7.22:4.5><span class=root>“Yāvakīvañca, ānanda, vajjī abhiṇhaṁ sannipātā bhavissanti sannipātabahulā; vuddhiyeva, ānanda, vajjīnaṁ pāṭikaṅkhā, no parihāni. </span><br> <span class=sabbamitta>„Solange die Vajjier sich regelmäßig versammeln und häufig Versammlungen abhalten, können sie Wachstum erwarten, keinen Niedergang. </span><br><p id=an7.22:5.1><span class=root>Kinti te, ānanda, sutaṁ: ‘vajjī samaggā sannipatanti, samaggā vuṭṭhahanti, samaggā vajjikaraṇīyāni karontī’”ti? </span><br> <span class=sabbamitta>Ānanda, hast du gehört, dass die Vajjier sich in Eintracht versammeln, in Eintracht auseinandergehen und in Eintracht ihren Geschäften nachgehen?“ </span><br><p id=an7.22:5.2><span class=root>“Sutaṁ metaṁ, bhante: ‘vajjī samaggā sannipatanti, samaggā vuṭṭhahanti, samaggā vajjikaraṇīyāni karontī’”ti. </span><br> <span class=sabbamitta>„Das habe ich gehört, Herr.“ </span><br><p id=an7.22:5.3><span class=root>“Yāvakīvañca, ānanda, vajjī samaggā sannipatissanti, samaggā vuṭṭhahissanti, samaggā vajjikaraṇīyāni karissanti; vuddhiyeva, ānanda, vajjīnaṁ pāṭikaṅkhā, no parihāni. </span><br> <span class=sabbamitta>„Solange die Vajjier sich in Eintracht versammeln, in Eintracht auseinandergehen und in Eintracht ihren Geschäften nachgehen, können sie Wachstum erwarten, keinen Niedergang. </span><br><p id=an7.22:6.1><span class=root>Kinti te, ānanda, sutaṁ: ‘vajjī apaññattaṁ na paññāpenti, paññattaṁ na samucchindanti, yathāpaññatte porāṇe vajjidhamme samādāya vattantī’”ti? </span><br> <span class=sabbamitta>Ānanda, hast du gehört, dass die Vajjier keine neuen Verfügungen erlassen oder bestehende Verfügungen aufheben, sondern fortfahren, indem sie die alten Bräuche der Vajjier aufnehmen, wie sie verfügt sind?“ </span><br><p id=an7.22:6.2><span class=root>“Sutaṁ metaṁ, bhante: ‘vajjī apaññattaṁ na paññāpenti, paññattaṁ na samucchindanti, yathāpaññatte porāṇe vajjidhamme samādāya vattantī’”ti. </span><br> <span class=sabbamitta>„Das habe ich gehört, Herr.“ </span><br><p id=an7.22:6.3><span class=root>“Yāvakīvañca, ānanda, vajjī apaññattaṁ na paññāpessanti, paññattaṁ na samucchindissanti, yathāpaññatte porāṇe vajjidhamme samādāya vattissanti; vuddhiyeva, ānanda, vajjīnaṁ pāṭikaṅkhā, no parihāni. </span><br> <span class=sabbamitta>„Solange die Vajjier keine neuen Verfügungen erlassen oder bestehende Verfügungen aufheben, sondern fortfahren, indem sie die alten Bräuche der Vajjier aufnehmen, wie sie verfügt sind, können sie Wachstum erwarten, keinen Niedergang. </span><br><p id=an7.22:7.1><span class=root>Kinti te, ānanda, sutaṁ: ‘vajjī ye te vajjīnaṁ vajjimahallakā te sakkaronti garuṁ karonti mānenti pūjenti, tesañca sotabbaṁ maññantī’”ti? </span><br> <span class=sabbamitta>Ānanda, hast du gehört, dass die Vajjier ihre Ältesten ehren, achten, würdigen und verehren und es für wert halten, ihnen zuzuhören?“ </span><br><p id=an7.22:7.2><span class=root>“Sutaṁ metaṁ, bhante: ‘vajjī ye te vajjīnaṁ vajjimahallakā te sakkaronti garuṁ karonti mānenti pūjenti, tesañca sotabbaṁ maññantī’”ti. </span><br> <span class=sabbamitta>„Das habe ich gehört, Herr.“ </span><br><p id=an7.22:7.3><span class=root>“Yāvakīvañca, ānanda, vajjī ye te vajjīnaṁ vajjimahallakā te sakkarissanti garuṁ karissanti mānessanti pūjessanti, tesañca sotabbaṁ maññissanti; vuddhiyeva, ānanda, vajjīnaṁ pāṭikaṅkhā, no parihāni. </span><br> <span class=sabbamitta>„Solange die Vajjier ihre Ältesten ehren, achten, würdigen und verehren und es für wert halten, ihnen zuzuhören, können sie Wachstum erwarten, keinen Niedergang. </span><br><p id=an7.22:8.1><span class=root>Kinti te, ānanda, sutaṁ: ‘vajjī yā tā kulitthiyo kulakumāriyo tā na okassa pasayha vāsentī’”ti? </span><br> <span class=sabbamitta>Ānanda, hast du gehört, dass die Vajjier nicht die Frauen oder Mädchen aus den Stämmen gewaltsam entführen und sie zwingen, mit ihnen zu leben?“ </span><br><p id=an7.22:8.2><span class=root>“Sutaṁ metaṁ, bhante: ‘vajjī yā tā kulitthiyo kulakumāriyo tā na okassa pasayha vāsentī’”ti. </span><br> <span class=sabbamitta>„Das habe ich gehört, Herr.“ </span><br><p id=an7.22:8.3><span class=root>“Yāvakīvañca, ānanda, vajjī yā tā kulitthiyo kulakumāriyo tā na okassa pasayha vāsessanti; vuddhiyeva, ānanda, vajjīnaṁ pāṭikaṅkhā, no parihāni. </span><br> <span class=sabbamitta>„Solange die Vajjier nicht die Frauen oder Mädchen aus den Stämmen gewaltsam entführen und sie zwingen, mit ihnen zu leben, können sie Wachstum erwarten, keinen Niedergang. </span><br><p id=an7.22:9.1><span class=root>Kinti te, ānanda, sutaṁ: ‘vajjī yāni tāni vajjīnaṁ vajjicetiyāni abbhantarāni ceva bāhirāni ca tāni sakkaronti garuṁ karonti mānenti pūjenti, tesañca dinnapubbaṁ katapubbaṁ dhammikaṁ baliṁ no parihāpentī’”ti? </span><br> <span class=sabbamitta>Ānanda, hast du gehört, dass die Vajjier ihre Heiligtümer, ob innerhalb oder außerhalb der Stadtmauern, ehren, achten, würdigen und verehren und die angemessenen Opfer für Geister, wie sie früher gespendet und ausgeführt wurden, nicht vernachlässigen?“ </span><br><p id=an7.22:9.2><span class=root>“Sutaṁ metaṁ, bhante: ‘vajjī yāni tāni vajjīnaṁ vajjicetiyāni abbhantarāni ceva bāhirāni ca tāni sakkaronti garuṁ karonti mānenti pūjenti, tesañca dinnapubbaṁ katapubbaṁ dhammikaṁ baliṁ no parihāpentī’”ti. </span><br> <span class=sabbamitta>„Das habe ich gehört, Herr.“ </span><br><p id=an7.22:9.3><span class=root>“Yāvakīvañca, ānanda, vajjī yāni tāni vajjīnaṁ vajjicetiyāni abbhantarāni ceva bāhirāni ca tāni sakkarissanti garuṁ karissanti mānessanti pūjessanti, tesañca dinnapubbaṁ katapubbaṁ dhammikaṁ baliṁ no parihāpessanti; vuddhiyeva, ānanda, vajjīnaṁ pāṭikaṅkhā, no parihāni. </span><br> <span class=sabbamitta>„Solange die Vajjier ihre Heiligtümer, ob innerhalb oder außerhalb der Stadtmauern, ehren, achten, würdigen und verehren und die angemessenen Opfer für Geister, wie sie früher gespendet und ausgeführt wurden, nicht vernachlässigen, können sie Wachstum erwarten, keinen Niedergang. </span><br><p id=an7.22:10.1><span class=root>Kinti te, ānanda, sutaṁ: ‘vajjīnaṁ arahantesu dhammikā rakkhāvaraṇagutti susaṁvihitā—kinti anāgatā ca arahanto vijitaṁ āgaccheyyuṁ, āgatā ca arahanto vijite phāsuṁ vihareyyun’”ti? </span><br> <span class=sabbamitta>Ānanda, hast du gehört, dass die Vajjier Vollendeten in angemessener Weise Obhut, Schutz und Sicherheit bereitstellen und denken: ‚Dass doch mehr Vollendete in unser Land kämen und die, die bereits da sind, unbeschwert leben könnten!‘?“ </span><br><p id=an7.22:10.2><span class=root>“Sutaṁ metaṁ, bhante: ‘vajjīnaṁ arahantesu dhammikā rakkhāvaraṇagutti susaṁvihitā bhavissati—kinti anāgatā ca arahanto vijitaṁ āgaccheyyuṁ, āgatā ca arahanto vijite phāsuṁ vihareyyun’”ti. </span><br> <span class=sabbamitta>„Das habe ich gehört, Herr.“ </span><br><p id=an7.22:10.3><span class=root>“Yāvakīvañca, ānanda, vajjīnaṁ arahantesu dhammikā rakkhāvaraṇagutti susaṁvihitā bhavissati: ‘kinti anāgatā ca arahanto vijitaṁ āgaccheyyuṁ, āgatā ca arahanto vijite phāsuṁ vihareyyun’ti; vuddhiyeva, ānanda, vajjīnaṁ pāṭikaṅkhā, no parihānī”ti. </span><br> <span class=sabbamitta>„Solange die Vajjier Vollendeten in angemessener Weise Obhut, Schutz und Sicherheit bereitstellen und denken: ‚Dass doch mehr Vollendete in unser Land kämen und die, die bereits da sind, unbeschwert leben könnten!‘, können sie Wachstum erwarten, keinen Niedergang.“ </span><br><p id=an7.22:11.1><span class=root>Atha kho bhagavā vassakāraṁ brāhmaṇaṁ māgadhamahāmattaṁ āmantesi: </span><br> <span class=sabbamitta>Dann sagte der Buddha zu Vassakāra: </span><br><p id=an7.22:11.2><span class=root>“ekamidāhaṁ, brāhmaṇa, samayaṁ vesāliyaṁ viharāmi sārandade cetiye. </span><br> <span class=sabbamitta>„Brahmane, dieses eine Mal hielt ich mich bei Vesālī auf, beim Sārandada-Baumheiligtum. </span><br><p id=an7.22:11.3><span class=root>Tatrāhaṁ, brāhmaṇa, vajjīnaṁ ime satta aparihāniye dhamme desesiṁ. </span><br> <span class=sabbamitta>Dort lehrte ich die Vajjier diese sieben Grundsätze, die den Niedergang verhindern. </span><br><p id=an7.22:11.4><span class=root>Yāvakīvañca, brāhmaṇa, ime satta aparihāniyā dhammā vajjīsu ṭhassanti, imesu ca sattasu aparihāniyesu dhammesu vajjī sandississanti; vuddhiyeva, brāhmaṇa, vajjīnaṁ pāṭikaṅkhā, no parihānī”ti. </span><br> <span class=sabbamitta>Solange diese sieben Grundsätze, die den Niedergang verhindern, unter den Vajjiern Bestand haben und solange man sieht, dass die Vajjier danach handeln, können sie Wachstum erwarten, keinen Niedergang.“ </span><br><p id=an7.22:12.1><span class=root>“Ekamekenapi, bho gotama, aparihāniyena dhammena samannāgatānaṁ vajjīnaṁ vuddhiyeva pāṭikaṅkhā, no parihāni; </span><br> <span class=sabbamitta>Als der Buddha geendet hatte, sagte Vassakāra zu ihm: „Herr Gotama, wenn die Vajjier nur nach einem dieser Grundsätze handeln, können sie Wachstum erwarten, keinen Niedergang. </span><br><p id=an7.22:12.2><span class=root>ko pana vādo sattahi aparihāniyehi dhammehi. </span><br> <span class=sabbamitta>Wie erst bei allen sieben! </span><br><p id=an7.22:12.3><span class=root>Akaraṇīyā ca, bho gotama, vajjī raññā māgadhena ajātasattunā vedehiputtena yadidaṁ yuddhassa, aññatra upalāpanāya, aññatra mithubhedā. </span><br> <span class=sabbamitta>König Ajātasattu kann die Vajjier nicht im Krieg besiegen, höchstens durch Taktieren oder indem er Zwietracht sät. </span><br><p id=an7.22:12.4><span class=root>Handa ca dāni mayaṁ, bho gotama, gacchāma, bahukiccā mayaṁ bahukaraṇīyā”ti. </span><br> <span class=sabbamitta>Nun, jetzt muss ich gehen, Herr Gotama. Ich habe viele Pflichten und Verantwortlichkeiten.“ </span><br><p id=an7.22:12.5><span class=root>“Yassadāni tvaṁ, brāhmaṇa, kālaṁ maññasī”ti. </span><br> <span class=sabbamitta>„Bitte, Brahmane, geh nach deinem Belieben.“ </span><br><p id=an7.22:12.6><span class=root>Atha kho vassakāro brāhmaṇo māgadhamahāmatto bhagavato bhāsitaṁ abhinanditvā anumoditvā uṭṭhāyāsanā pakkāmīti. </span><br> <span class=sabbamitta>Der Brahmane Vassakāra begrüßte die Worte des Buddha und stimmte ihm zu, dann erhob er sich von seinem Sitz und ging. </span><br><p id=an7.22:12.7><span class=root>Dutiyaṁ. </span><br></main><footer class="container footer"><small><a href=/about>Contact info</a></small></footer>