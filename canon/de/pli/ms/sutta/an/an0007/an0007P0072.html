<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0007/an0007P0072.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0007/an0007P0071.html>Previous</a><a href=/canon/de/pli/ms/sutta/an/an0007/an0007P0073.html>Next</a></div><p id=an7.72:0.1><span class=root>Aṅguttara Nikāya 7.72 </span><br> <span class=sabbamitta>Nummerierte Lehrreden 7.72 </span><br><p id=an7.72:0.2><span class=root>7. Mahāvagga </span><br> <span class=sabbamitta>7. Das große Kapitel </span><br><p id=an7.72:0.3><span class="root big-bold">Aggikkhandhopamasutta </span><br> <span class=sabbamitta>Das Gleichnis von der Feuersbrunst </span><br><p id=an7.72:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=an7.72:1.2><span class=root>ekaṁ samayaṁ bhagavā kosalesu cārikaṁ carati mahatā bhikkhusaṅghena saddhiṁ. </span><br> <span class=sabbamitta>Einmal wanderte der Buddha mit einem großen Saṅgha von Mönchen und Nonnen durch das Land der Kosaler. </span><br><p id=an7.72:1.3><span class=root>Addasā kho bhagavā addhānamaggappaṭipanno aññatarasmiṁ padese mahantaṁ aggikkhandhaṁ ādittaṁ sampajjalitaṁ sajotibhūtaṁ. </span><br> <span class=sabbamitta>Als er die Straße entlangwanderte, sah er an einer Stelle eine große Feuersbrunst brennen, lodern und glühen. </span><br><p id=an7.72:1.4><span class=root>Disvāna maggā okkamma aññatarasmiṁ rukkhamūle paññatte āsane nisīdi. </span><br> <span class=sabbamitta>Auf diesen Anblick hin ging er von der Straße ab, setzte sich am Fuß eines Baumes auf einen ausgebreiteten Sitz </span><br><p id=an7.72:1.5><span class=root>Nisajja kho bhagavā bhikkhū āmantesi: </span><br> <span class=sabbamitta>und wandte sich an die Mönche und Nonnen: </span><br><p id=an7.72:1.6><span class=root>“passatha no tumhe, bhikkhave, amuṁ mahantaṁ aggikkhandhaṁ ādittaṁ sampajjalitaṁ sajotibhūtan”ti? </span><br> <span class=sabbamitta>„Mönche und Nonnen, seht ihr diese große Feuersbrunst brennen, lodern und glühen?“ </span><br><p id=an7.72:1.7><span class=root>“Evaṁ, bhante”ti. </span><br> <span class=sabbamitta>„Ja, Herr.“ </span><br><p id=an7.72:2.1><span class=root>“Taṁ kiṁ maññatha, bhikkhave? </span><br> <span class=sabbamitta>„Was denkt ihr, Mönche und Nonnen? </span><br><p id=an7.72:2.2><span class=root>katamaṁ nu kho varaṁ—yaṁ amuṁ mahantaṁ aggikkhandhaṁ ādittaṁ sampajjalitaṁ sajotibhūtaṁ āliṅgetvā upanisīdeyya vā upanipajjeyya vā, yaṁ vā khattiyakaññaṁ vā brāhmaṇakaññaṁ vā gahapatikaññaṁ vā mudutalunahatthapādaṁ āliṅgetvā upanisīdeyya vā upanipajjeyya vā”ti? </span><br> <span class=sabbamitta>Was ist besser – sich hinzusetzen oder hinzulegen und diese große Feuersbrunst zu umarmen? Oder sich hinzusetzen oder hinzulegen und ein Mädchen der Adligen, Brahmanen oder Hausbesitzer zu umarmen, das weiche und zarte Hände und Füße hat?“ </span><br><p id=an7.72:2.3><span class=root>“Etadeva, bhante, varaṁ—yaṁ khattiyakaññaṁ vā brāhmaṇakaññaṁ vā gahapatikaññaṁ vā mudutalunahatthapādaṁ āliṅgetvā upanisīdeyya vā upanipajjeyya vā, dukkhañhetaṁ, bhante, yaṁ amuṁ mahantaṁ aggikkhandhaṁ ādittaṁ sampajjalitaṁ sajotibhūtaṁ āliṅgetvā upanisīdeyya vā upanipajjeyya vā”ti. </span><br> <span class=sabbamitta>„Herr, es wäre viel besser, sich hinzusetzen oder hinzulegen und ein Mädchen der Adligen, Brahmanen oder Hausbesitzer zu umarmen, das weiche und zarte Hände und Füße hat. Denn sich hinzusetzen oder hinzulegen und diese große Feuersbrunst zu umarmen, wäre schmerzhaft.“ </span><br><p id=an7.72:3.1><span class=root>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṁ dussīlassa pāpadhammassa asucisaṅkassarasamācārassa paṭicchannakammantassa assamaṇassa samaṇapaṭiññassa abrahmacārissa brahmacāripaṭiññassa antopūtikassa avassutassa kasambujātassa yaṁ amuṁ mahantaṁ aggikkhandhaṁ ādittaṁ sampajjalitaṁ sajotibhūtaṁ āliṅgetvā upanisīdeyya vā upanipajjeyya vā. </span><br> <span class=sabbamitta>„Das erkläre ich vor euch, Mönche und Nonnen, das kündige ich euch an! Es wäre besser für diesen unmoralischen Mann – mit schlechten Eigenschaften, schmutzig, von verdächtigem Verhalten, hinterhältig, der fälschlich vorgibt, ein Asket zu sein oder ein geistliches Leben zu führen, innerlich verdorben, triefend und verkommen – für diesen Menschen wäre es besser, sich hinzusetzen oder hinzulegen und diese große Feuersbrunst zu umarmen. </span><br><p id=an7.72:3.2><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=an7.72:3.3><span class=root>Tatonidānañhi so, bhikkhave, maraṇaṁ vā nigaccheyya maraṇamattaṁ vā dukkhaṁ, na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sabbamitta>Das könnte zwar zu Tod oder tödlichem Schmerz führen; doch wenn sein Körper auseinanderbricht, nach dem Tod, würde es nicht dazu führen, dass er an einem verlorenen Ort wiedergeboren wird, einem schlechten Ort, in der Unterwelt, der Hölle. </span><br><p id=an7.72:4.1><span class=root>Yañca kho so, bhikkhave, dussīlo pāpadhammo asucisaṅkassarasamācāro …pe… kasambujāto khattiyakaññaṁ vā brāhmaṇakaññaṁ vā gahapatikaññaṁ vā mudutalunahatthapādaṁ āliṅgetvā upanisīdati vā upanipajjati vā, tañhi tassa, bhikkhave, hoti dīgharattaṁ ahitāya dukkhāya kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sabbamitta>Aber wenn solch ein unmoralischer Mann sich hinsetzt oder hinlegt und ein Mädchen der Adligen, Brahmanen oder Hausbesitzer umarmt, das weiche und zarte Hände und Füße hat, wird das zu seinem langanhaltenden Schaden und Leiden sein. Wenn sein Körper auseinanderbricht, nach dem Tod, wird er an einem verlorenen Ort wiedergeboren, einem schlechten Ort, in der Unterwelt, der Hölle. </span><br><p id=an7.72:5.1><span class=root>Taṁ kiṁ maññatha, bhikkhave, </span><br> <span class=sabbamitta>Was denkt ihr, Mönche und Nonnen? </span><br><p id=an7.72:5.2><span class=root>katamaṁ nu kho varaṁ—yaṁ balavā puriso daḷhāya vālarajjuyā ubho jaṅghā veṭhetvā ghaṁseyya—sā chaviṁ chindeyya chaviṁ chetvā cammaṁ chindeyya cammaṁ chetvā maṁsaṁ chindeyya maṁsaṁ chetvā nhāruṁ chindeyya nhāruṁ chetvā aṭṭhiṁ chindeyya aṭṭhiṁ chetvā aṭṭhimiñjaṁ āhacca tiṭṭheyya, yaṁ vā khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā abhivādanaṁ sādiyeyyā”ti? </span><br> <span class=sabbamitta>Was ist besser – dass einem ein starker Mann einen festen Rosshaarstrick um beide Unterschenkel schlingt und ihn zuzieht, sodass er durch die äußere Haut, die innere Haut, das Fleisch, die Sehnen und die Knochen schneidet, bis er ins Mark vordringt, wo er weiter drückt? Oder zuzustimmen, dass sich gutsituierte Adlige, Brahmanen oder Hausbesitzer vor einem verbeugen?“ </span><br><p id=an7.72:5.3><span class=root>“Etadeva, bhante, varaṁ—yaṁ khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā abhivādanaṁ sādiyeyya, dukkhañhetaṁ, bhante, yaṁ balavā puriso daḷhāya vālarajjuyā …pe… aṭṭhimiñjaṁ āhacca tiṭṭheyyā”ti. </span><br> <span class=sabbamitta>„Herr, es wäre viel besser, zuzustimmen, dass sich gutsituierte Adlige, Brahmanen oder Hausbesitzer vor einem verbeugen. Denn dass einem ein starker Mann einen festen Rosshaarstrick um beide Unterschenkel schlingt und ihn zuzieht, bis er ins Mark vordringt, wo er weiter drückt, wäre schmerzhaft.“ </span><br><p id=an7.72:6.1><span class=root>Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṁ dussīlassa …pe… kasambujātassa yaṁ balavā puriso daḷhāya vālarajjuyā ubho jaṅghā veṭhetvā …pe… aṭṭhimiñjaṁ āhacca tiṭṭheyya. </span><br> <span class=sabbamitta>„Das erkläre ich vor euch, Mönche und Nonnen, das kündige ich euch an! Es wäre besser für diesen unmoralischen Mann, wenn ihm ein starker Mann einen festen Rosshaarstrick um beide Unterschenkel schlingen und ihn zuziehen würde, bis er ins Mark vordringt, wo er weiter drückt. </span><br><p id=an7.72:6.2><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=an7.72:6.3><span class=root>Tatonidānañhi so, bhikkhave, maraṇaṁ vā nigaccheyya maraṇamattaṁ vā dukkhaṁ, na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sabbamitta>Das könnte zwar zu Tod oder tödlichem Schmerz führen; doch wenn sein Körper auseinanderbricht, nach dem Tod, würde es nicht dazu führen, dass er an einem verlorenen Ort wiedergeboren wird, einem schlechten Ort, in der Unterwelt, der Hölle. </span><br><p id=an7.72:6.4><span class=root>Yañca kho so, bhikkhave, dussīlo …pe… kasambujāto khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā abhivādanaṁ sādiyati, tañhi tassa, bhikkhave, hoti dīgharattaṁ ahitāya dukkhāya kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sabbamitta>Aber wenn solch ein unmoralischer Mann zustimmt, dass sich gutsituierte Adlige, Brahmanen oder Hausbesitzer vor ihm verbeugen, wird das zu seinem langanhaltenden Schaden und Leiden sein. Wenn sein Körper auseinanderbricht, nach dem Tod, wird er an einem verlorenen Ort wiedergeboren, einem schlechten Ort, in der Unterwelt, der Hölle. </span><br><p id=an7.72:7.1><span class=root>“Taṁ kiṁ maññatha, bhikkhave, </span><br> <span class=sabbamitta>Was denkt ihr, Mönche und Nonnen? </span><br><p id=an7.72:7.2><span class=root>katamaṁ nu kho varaṁ—yaṁ balavā puriso tiṇhāya sattiyā teladhotāya paccorasmiṁ pahareyya, yaṁ vā khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā añjalikammaṁ sādiyeyyā”ti? </span><br> <span class=sabbamitta>Was ist besser – dass einem ein starker Mann mit einem scharfen, geölten Schwert in die Brust sticht? Oder zuzustimmen, dass einen gutsituierte Adlige, Brahmanen oder Hausbesitzer mit zusammengelegten Händen verehren?“ </span><br><p id=an7.72:7.3><span class=root>“Etadeva, bhante, varaṁ—yaṁ khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā añjalikammaṁ sādiyeyya, dukkhañhetaṁ, bhante, yaṁ balavā puriso tiṇhāya sattiyā teladhotāya paccorasmiṁ pahareyyā”ti. </span><br> <span class=sabbamitta>„Herr, es wäre viel besser, zuzustimmen, dass einen gutsituierte Adlige, Brahmanen oder Hausbesitzer mit zusammengelegten Händen verehren. Denn dass einem ein starker Mann mit einem scharfen, geölten Schwert in die Brust sticht, wäre schmerzhaft.“ </span><br><p id=an7.72:8.1><span class=root>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṁ dussīlassa …pe… kasambujātassa yaṁ balavā puriso tiṇhāya sattiyā teladhotāya paccorasmiṁ pahareyya. </span><br> <span class=sabbamitta>„Das erkläre ich vor euch, Mönche und Nonnen, das kündige ich euch an! Es wäre besser für diesen unmoralischen Mann, wenn ihm ein starker Mann mit einem scharfen, geölten Schwert in die Brust stechen würde. </span><br><p id=an7.72:8.2><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=an7.72:8.3><span class=root>Tatonidānañhi so, bhikkhave, maraṇaṁ vā nigaccheyya maraṇamattaṁ vā dukkhaṁ, na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sabbamitta>Das könnte zwar zu Tod oder tödlichem Schmerz führen; doch wenn sein Körper auseinanderbricht, nach dem Tod, würde es nicht dazu führen, dass er an einem verlorenen Ort wiedergeboren wird, einem schlechten Ort, in der Unterwelt, der Hölle. </span><br><p id=an7.72:8.4><span class=root>Yañca kho so, bhikkhave, dussīlo pāpadhammo …pe… kasambujāto khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā añjalikammaṁ sādiyati, tañhi tassa, bhikkhave, hoti dīgharattaṁ ahitāya dukkhāya kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sabbamitta>Aber wenn solch ein unmoralischer Mann zustimmt, dass ihn gutsituierte Adlige, Brahmanen oder Hausbesitzer mit zusammengelegten Händen verehren, wird das zu seinem langanhaltenden Schaden und Leiden sein. Wenn sein Körper auseinanderbricht, nach dem Tod, wird er an einem verlorenen Ort wiedergeboren, einem schlechten Ort, in der Unterwelt, der Hölle. </span><br><p id=an7.72:9.1><span class=root>Taṁ kiṁ maññatha, bhikkhave, </span><br> <span class=sabbamitta>Was denkt ihr, Mönche und Nonnen? </span><br><p id=an7.72:9.2><span class=root>katamaṁ nu kho varaṁ—yaṁ balavā puriso tattena ayopaṭṭena ādittena sampajjalitena sajotibhūtena kāyaṁ sampaliveṭheyya, yaṁ vā khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ cīvaraṁ paribhuñjeyyā”ti? </span><br> <span class=sabbamitta>Was ist besser – dass einen ein starker Mann in ein rot glühendes Eisenblech einwickelt, das brennt, lodert und glüht? Oder eine Robe zu benutzen, die von gutsituierten Adligen, Brahmanen oder Hausbesitzern aus Vertrauen gespendet wurde?“ </span><br><p id=an7.72:9.3><span class=root>“Etadeva, bhante, varaṁ—yaṁ khattiyamahāsālānaṁ vā …pe… </span><br> <span class=sabbamitta>„Herr, es wäre viel besser, eine Robe zu benutzen, die von gutsituierten Adligen, Brahmanen oder Hausbesitzern aus Vertrauen gespendet wurde. </span><br><p id=an7.72:9.4><span class=root>saddhādeyyaṁ cīvaraṁ paribhuñjeyya, dukkhañhetaṁ, bhante, yaṁ balavā puriso tattena ayopaṭṭena ādittena sampajjalitena sajotibhūtena kāyaṁ sampaliveṭheyyā”ti. </span><br> <span class=sabbamitta>Denn dass einen ein starker Mann in ein rot glühendes Eisenblech einwickelt, das brennt, lodert und glüht, wäre schmerzhaft.“ </span><br><p id=an7.72:10.1><span class=root>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṁ dussīlassa …pe… kasambujātassa yaṁ balavā puriso tattena ayopaṭṭena ādittena sampajjalitena sajotibhūtena kāyaṁ sampaliveṭheyya. </span><br> <span class=sabbamitta>„Das erkläre ich vor euch, Mönche und Nonnen, das kündige ich euch an! Es wäre besser für diesen unmoralischen Mann, wenn ihn ein starker Mann in ein rot glühendes Eisenblech einwickeln würde, das brennt, lodert und glüht. </span><br><p id=an7.72:10.2><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=an7.72:10.3><span class=root>Tatonidānañhi so, bhikkhave, maraṇaṁ vā nigaccheyya maraṇamattaṁ vā dukkhaṁ, na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sabbamitta>Das könnte zwar zu Tod oder tödlichem Schmerz führen; doch wenn sein Körper auseinanderbricht, nach dem Tod, würde es nicht dazu führen, dass er an einem verlorenen Ort wiedergeboren wird, einem schlechten Ort, in der Unterwelt, der Hölle. </span><br><p id=an7.72:10.4><span class=root>Yañca kho so, bhikkhave, dussīlo …pe… kasambujāto khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ cīvaraṁ paribhuñjati, tañhi tassa, bhikkhave, hoti dīgharattaṁ ahitāya dukkhāya kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sabbamitta>Aber wenn solch ein unmoralischer Mann eine Robe benutzt, die von gutsituierten Adligen, Brahmanen oder Hausbesitzern aus Vertrauen gespendet wurde, wird das zu seinem langanhaltenden Schaden und Leiden sein. Wenn sein Körper auseinanderbricht, nach dem Tod, wird er an einem verlorenen Ort wiedergeboren, einem schlechten Ort, in der Unterwelt, der Hölle. </span><br><p id=an7.72:11.1><span class=root>Taṁ kiṁ maññatha, bhikkhave, </span><br> <span class=sabbamitta>Was denkt ihr, Mönche und Nonnen? </span><br><p id=an7.72:11.2><span class=root>katamaṁ nu kho varaṁ—yaṁ balavā puriso tattena ayosaṅkunā mukhaṁ vivaritvā tattaṁ lohaguḷaṁ ādittaṁ sampajjalitaṁ sajotibhūtaṁ mukhe pakkhipeyya—taṁ tassa oṭṭhampi daheyya mukhampi daheyya jivhampi daheyya kaṇṭhampi daheyya urampi daheyya antampi antaguṇampi ādāya adhobhāgā nikkhameyya, yaṁ vā khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ piṇḍapātaṁ paribhuñjeyyā”ti? </span><br> <span class=sabbamitta>Was ist besser – dass einem ein starker Mann mit einem heißen Eisenpflock gewaltsam den Mund öffnet und eine rot glühende Kupferkugel hineinsteckt, die brennt, lodert und glüht, die Lippen, Mund, Zunge, Rachen und Magen verbrennt, bevor sie unten wieder herauskommt und die Eingeweide mitzieht? Oder Almosen zu genießen, das von gutsituierten Adligen, Brahmanen oder Hausbesitzern aus Vertrauen gespendet wurde?“ </span><br><p id=an7.72:11.3><span class=root>“Etadeva, bhante, varaṁ—yaṁ khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ piṇḍapātaṁ paribhuñjeyya, dukkhañhetaṁ, bhante, yaṁ balavā puriso tattena ayosaṅkunā mukhaṁ vivaritvā tattaṁ lohaguḷaṁ ādittaṁ sampajjalitaṁ sajotibhūtaṁ mukhe pakkhipeyya—taṁ tassa oṭṭhampi daheyya mukhampi daheyya jivhampi daheyya kaṇṭhampi daheyya urampi daheyya antampi antaguṇampi ādāya adhobhāgaṁ nikkhameyyā”ti. </span><br> <span class=sabbamitta>„Herr, es wäre viel besser, Almosen zu genießen, das von gutsituierten Adligen, Brahmanen oder Hausbesitzern aus Vertrauen gespendet wurde. Denn dass einem ein starker Mann mit einem heißen Eisenpflock gewaltsam den Mund öffnet und eine rot glühende Kupferkugel hineinsteckt, die brennt, lodert und glüht, die Lippen, Mund, Zunge, Rachen und Magen verbrennt, bevor sie unten wieder herauskommt und die Eingeweide mitzieht, wäre schmerzhaft.“ </span><br><p id=an7.72:12.1><span class=root>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṁ dussīlassa …pe… kasambujātassa yaṁ balavā puriso tattena ayosaṅkunā mukhaṁ vivaritvā tattaṁ lohaguḷaṁ ādittaṁ sampajjalitaṁ sajotibhūtaṁ mukhe pakkhipeyya—taṁ tassa oṭṭhampi daheyya mukhampi daheyya jivhampi daheyya kaṇṭhampi daheyya urampi daheyya antampi antaguṇampi ādāya adhobhāgaṁ nikkhameyya. </span><br> <span class=sabbamitta>„Das erkläre ich vor euch, Mönche und Nonnen, das kündige ich euch an! Es wäre besser für diesen unmoralischen Mann, wenn ihm ein starker Mann mit einem heißen Eisenpflock gewaltsam den Mund öffnen und eine rot glühende Kupferkugel hineinstecken würde, die brennt, lodert und glüht, die Lippen, Mund, Zunge, Rachen und Magen verbrennt, bevor sie unten wieder herauskommt und die Eingeweide mitzieht. </span><br><p id=an7.72:12.2><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=an7.72:12.3><span class=root>Tatonidānañhi so, bhikkhave, maraṇaṁ vā nigaccheyya maraṇamattaṁ vā dukkhaṁ, na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sabbamitta>Das könnte zwar zu Tod oder tödlichem Schmerz führen; doch wenn sein Körper auseinanderbricht, nach dem Tod, würde es nicht dazu führen, dass er an einem verlorenen Ort wiedergeboren wird, einem schlechten Ort, in der Unterwelt, der Hölle. </span><br><p id=an7.72:12.4><span class=root>Yañca kho so, bhikkhave, dussīlo pāpadhammo …pe… kasambujāto khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ piṇḍapātaṁ paribhuñjati, tañhi tassa hoti dīgharattaṁ ahitāya dukkhāya kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sabbamitta>Aber wenn solch ein unmoralischer Mann Almosen genießt, das von gutsituierten Adligen, Brahmanen oder Hausbesitzern aus Vertrauen gespendet wurde, wird das zu seinem langanhaltenden Schaden und Leiden sein. Wenn sein Körper auseinanderbricht, nach dem Tod, wird er an einem verlorenen Ort wiedergeboren, einem schlechten Ort, in der Unterwelt, der Hölle. </span><br><p id=an7.72:13.1><span class=root>Taṁ kiṁ maññatha, bhikkhave, </span><br> <span class=sabbamitta>Was denkt ihr, Mönche und Nonnen? </span><br><p id=an7.72:13.2><span class=root>katamaṁ nu kho varaṁ—yaṁ balavā puriso sīse vā gahetvā khandhe vā gahetvā tattaṁ ayomañcaṁ vā ayopīṭhaṁ vā abhinisīdāpeyya vā abhinipajjāpeyya vā, yaṁ vā khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ mañcapīṭhaṁ paribhuñjeyyā”ti? </span><br> <span class=sabbamitta>Was ist besser – dass einen ein starker Mann an Kopf oder Schultern packt und zwingt, sich auf ein rot glühendes Eisenbett zu legen oder auf einen rot glühenden Eisensitz zu setzen? Oder Stühle und Betten zu benutzen, die von gutsituierten Adligen, Brahmanen oder Hausbesitzern aus Vertrauen gespendet wurden?“ </span><br><p id=an7.72:13.3><span class=root>“Etadeva, bhante, varaṁ—yaṁ khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ mañcapīṭhaṁ paribhuñjeyya, dukkhañhetaṁ, bhante, yaṁ balavā puriso sīse vā gahetvā khandhe vā gahetvā tattaṁ ayomañcaṁ vā ayopīṭhaṁ vā abhinisīdāpeyya vā abhinipajjāpeyya vā”ti. </span><br> <span class=sabbamitta>„Herr, es wäre viel besser, Stühle und Betten zu benutzen, die von gutsituierten Adligen, Brahmanen oder Hausbesitzern aus Vertrauen gespendet wurden. Denn dass einen ein starker Mann an Kopf oder Schultern packt und zwingt, sich auf ein rot glühendes Eisenbett zu legen oder auf einen rot glühenden Eisensitz zu setzen, wäre schmerzhaft.“ </span><br><p id=an7.72:14.1><span class=root>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṁ dussīlassa …pe… kasambujātassa yaṁ balavā puriso sīse vā gahetvā khandhe vā gahetvā tattaṁ ayomañcaṁ vā ayopīṭhaṁ vā abhinisīdāpeyya vā abhinipajjāpeyya vā. </span><br> <span class=sabbamitta>„Das erkläre ich vor euch, Mönche und Nonnen, das kündige ich euch an! Es wäre besser für diesen unmoralischen Mann, wenn ihn ein starker Mann an Kopf oder Schultern packen und zwingen würde, sich auf ein rot glühendes Eisenbett zu legen oder auf einen rot glühenden Eisensitz zu setzen. </span><br><p id=an7.72:14.2><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=an7.72:14.3><span class=root>Tatonidānañhi so, bhikkhave, maraṇaṁ vā nigaccheyya maraṇamattaṁ vā dukkhaṁ, na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sabbamitta>Das könnte zwar zu Tod oder tödlichem Schmerz führen; doch wenn sein Körper auseinanderbricht, nach dem Tod, würde es nicht dazu führen, dass er an einem verlorenen Ort wiedergeboren wird, einem schlechten Ort, in der Unterwelt, der Hölle. </span><br><p id=an7.72:14.4><span class=root>Yañca kho so, bhikkhave, dussīlo pāpadhammo …pe… kasambujāto khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ mañcapīṭhaṁ paribhuñjati. Tañhi tassa, bhikkhave, hoti dīgharattaṁ ahitāya dukkhāya kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sabbamitta>Aber wenn solch ein unmoralischer Mann Stühle und Betten benutzt, die von gutsituierten Adligen, Brahmanen oder Hausbesitzern aus Vertrauen gespendet wurden, wird das zu seinem langanhaltenden Schaden und Leiden sein. Wenn sein Körper auseinanderbricht, nach dem Tod, wird er an einem verlorenen Ort wiedergeboren, einem schlechten Ort, in der Unterwelt, der Hölle. </span><br><p id=an7.72:15.1><span class=root>Taṁ kiṁ maññatha, bhikkhave, </span><br> <span class=sabbamitta>Was denkt ihr, Mönche und Nonnen? </span><br><p id=an7.72:15.2><span class=root>katamaṁ nu kho varaṁ—yaṁ balavā puriso uddhampādaṁ adhosiraṁ gahetvā tattāya lohakumbhiyā pakkhipeyya ādittāya sampajjalitāya sajotibhūtāya—so tattha pheṇuddehakaṁ paccamāno sakimpi uddhaṁ gaccheyya sakimpi adho gaccheyya sakimpi tiriyaṁ gaccheyya, yaṁ vā khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ vihāraṁ paribhuñjeyyā”ti? </span><br> <span class=sabbamitta>Was ist besser – dass einen ein starker Mann packt und kopfüber in einen rot glühenden Kupferkessel wirft, der brennt, lodert und glüht, wo man in siedendem Schaum kocht und auf und nieder und rundherum geschwemmt wird? Oder Unterkünfte zu benutzen, die von gutsituierten Adligen, Brahmanen oder Hausbesitzern aus Vertrauen gespendet wurden?“ </span><br><p id=an7.72:15.3><span class=root>“Etadeva, bhante, varaṁ—yaṁ khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ vihāraṁ paribhuñjeyya, dukkhañhetaṁ, bhante, yaṁ balavā puriso uddhampādaṁ adhosiraṁ gahetvā tattāya lohakumbhiyā pakkhipeyya ādittāya sampajjalitāya sajotibhūtāya—so tattha pheṇuddehakaṁ paccamāno sakimpi uddhaṁ gaccheyya sakimpi adho gaccheyya sakimpi tiriyaṁ gaccheyyā”ti. </span><br> <span class=sabbamitta>„Herr, es wäre viel besser, Unterkünfte zu benutzen, die von gutsituierten Adligen, Brahmanen oder Hausbesitzern aus Vertrauen gespendet wurden. Denn dass einen ein starker Mann packen und kopfüber in einen rot glühenden Kupferkessel werfen würde, der brennt, lodert und glüht, wo man in siedendem Schaum kochen und auf und nieder und rundherum geschwemmt werden würde, wäre schmerzhaft.“ </span><br><p id=an7.72:16.1><span class=root>“Ārocayāmi vo, bhikkhave, paṭivedayāmi vo, bhikkhave, yathā etadeva tassa varaṁ dussīlassa pāpadhammassa …pe… kasambujātassa yaṁ balavā puriso uddhampādaṁ adhosiraṁ gahetvā …pe… sakimpi tiriyaṁ gaccheyya. </span><br> <span class=sabbamitta>„Das erkläre ich vor euch, Mönche und Nonnen, das kündige ich euch an! Es wäre besser für diesen unmoralischen Mann, wenn ihn ein starker Mann packen und kopfüber in einen rot glühenden Kupferkessel werfen würde, der brennt, lodert und glüht, wo er in siedendem Schaum kochen und auf und nieder und rundherum geschwemmt werden würde. </span><br><p id=an7.72:16.2><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=an7.72:16.3><span class=root>Tatonidānañhi so, bhikkhave, maraṇaṁ vā nigaccheyya maraṇamattaṁ vā dukkhaṁ, na tveva tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sabbamitta>Das könnte zwar zu Tod oder tödlichem Schmerz führen; doch wenn sein Körper auseinanderbricht, nach dem Tod, würde es nicht dazu führen, dass er an einem verlorenen Ort wiedergeboren wird, einem schlechten Ort, in der Unterwelt, der Hölle. </span><br><p id=an7.72:16.4><span class=root>Yañca kho so, bhikkhave, dussīlo pāpadhammo …pe… kasambujāto khattiyamahāsālānaṁ vā brāhmaṇamahāsālānaṁ vā gahapatimahāsālānaṁ vā saddhādeyyaṁ vihāraṁ paribhuñjati. Tañhi tassa, bhikkhave, hoti dīgharattaṁ ahitāya dukkhāya kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sabbamitta>Aber wenn solch ein unmoralischer Mann Unterkünfte benutzt, die von gutsituierten Adligen, Brahmanen oder Hausbesitzern aus Vertrauen gespendet wurden, wird das zu seinem langanhaltenden Schaden und Leiden sein. Wenn sein Körper auseinanderbricht, nach dem Tod, wird er an einem verlorenen Ort wiedergeboren, einem schlechten Ort, in der Unterwelt, der Hölle. </span><br><p id=an7.72:17.1><span class=root>Tasmātiha, bhikkhave, evaṁ sikkhitabbaṁ: </span><br> <span class=sabbamitta>Daher sollt ihr euch so schulen: </span><br><p id=an7.72:17.2><span class=root>‘yesañca mayaṁ paribhuñjāma cīvarapiṇḍapātasenāsanagilānappaccayabhesajjaparikkhāraṁ tesaṁ te kārā mahapphalā bhavissanti mahānisaṁsā, amhākañcevāyaṁ pabbajjā avañjhā bhavissati saphalā saudrayā’ti. </span><br> <span class=sabbamitta>‚Wenn wir Roben, Almosen, Unterkunft sowie Arznei und Krankenversorgung benutzen, soll das für die Spender reiche Frucht und großen Vorteil haben. So wird unser Fortziehen nicht vergeblich sein, sondern reich und fruchtbar.‘ </span><br><p id=an7.72:17.3><span class=root>Evañhi vo, bhikkhave, sikkhitabbaṁ: </span><br> <span class=sabbamitta>So sollt ihr euch schulen. </span><br><p id=an7.72:17.4><span class=root>‘attatthaṁ vā, bhikkhave, sampassamānena alameva appamādena sampādetuṁ; </span><br> <span class=sabbamitta>Euer eigenes Wohl zu erwägen, Mönche und Nonnen, reicht völlig aus, damit ihr beflissen weitermacht. </span><br><p id=an7.72:17.5><span class=root>paratthaṁ vā, bhikkhave, sampassamānena alameva appamādena sampādetuṁ; </span><br> <span class=sabbamitta>Das Wohl anderer zu erwägen, reicht völlig aus, damit ihr beflissen weitermacht. </span><br><p id=an7.72:17.6><span class=root>ubhayatthaṁ vā, bhikkhave, sampassamānena alameva appamādena sampādetun’”ti. </span><br> <span class=sabbamitta>Das Wohl beider zu erwägen, reicht völlig aus, damit ihr beflissen weitermacht.“ </span><br><p id=an7.72:18.1><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=an7.72:18.2><span class=root>Imasmiñca pana veyyākaraṇasmiṁ bhaññamāne saṭṭhimattānaṁ bhikkhūnaṁ uṇhaṁ lohitaṁ mukhato uggañchi. </span><br> <span class=sabbamitta>Und während diese Lehrrede gesprochen wurde, spritzte sechzig Mönchen und Nonnen heißes Blut aus dem Mund. </span><br><p id=an7.72:18.3><span class=root>Saṭṭhimattā bhikkhū sikkhaṁ paccakkhāya hīnāyāvattiṁsu: </span><br> <span class=sabbamitta>Sechzig Mönche und Nonnen brachen die Schulung ab und wandten sich wieder einem geringeren Leben zu: </span><br><p id=an7.72:18.4><span class=root>“sudukkaraṁ bhagavā, sudukkaraṁ bhagavā”ti. </span><br> <span class=sabbamitta>„Es ist zu schwer, Gesegneter! Es ist einfach zu schwer!“ </span><br><p id=an7.72:18.5><span class=root>Saṭṭhimattānaṁ bhikkhūnaṁ anupādāya āsavehi cittāni vimucciṁsūti. </span><br> <span class=sabbamitta>Und sechzig Mönche wurden durch Nicht-Ergreifen von den Befleckungen befreit. </span><br><p id=an7.72:18.6><span class=root>Aṭṭhamaṁ. </span><br></main><footer class="container footer"><small><a href=/about/>Contact info</a></small></footer>