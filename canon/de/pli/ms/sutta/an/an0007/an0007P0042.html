<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/an.html> Aṅguttaranikāya </a><li><a href=/canon/de/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/en/pli/ms/sutta/an/an0007/an0007P0042.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/an/an0007/an0007P0041.html>Previous</a><a href=/canon/de/pli/ms/sutta/an/an0007/an0007P0043.html>Next</a></div><p id=an7.42:0.1><span class=root>Aṅguttara Nikāya 7.42 </span><br> <span class=sabbamitta>Nummerierte Lehrreden 7.42 </span><br><p id=an7.42:0.2><span class=root>4. Devatāvagga </span><br> <span class=sabbamitta>4. Das Kapitel über Gottheiten </span><br><p id=an7.42:0.3><span class="root big-bold">Paṭhamaniddasasutta </span><br> <span class=sabbamitta>Abschluss (1) </span><br><p id=an7.42:1.1><span class=root>Atha kho āyasmā sāriputto pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. </span><br> <span class=sabbamitta>Da kleidete sich der ehrwürdige Sāriputta am Morgen an, nahm Schale und Robe und betrat Sāvatthī zum Almosengang. </span><br><p id=an7.42:1.2><span class=root>Atha kho āyasmato sāriputtassa etadahosi: </span><br> <span class=sabbamitta>Da kam ihm in den Sinn: </span><br><p id=an7.42:1.3><span class=root>“atippago kho tāva sāvatthiyaṁ piṇḍāya carituṁ. </span><br> <span class=sabbamitta>„Es ist zu früh für den Almosengang in Sāvatthī. </span><br><p id=an7.42:1.4><span class=root>Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti. </span><br> <span class=sabbamitta>Warum besuche ich nicht das Kloster der Wanderer anderer Konfessionen?“ </span><br><p id=an7.42:1.5><span class=root>Atha kho āyasmā sāriputto yena aññatitthiyānaṁ paribbājakānaṁ ārāmo tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi. </span><br> <span class=sabbamitta>Und er ging zu dem Kloster der Wanderer anderer Konfessionen und tauschte dort mit den Wanderern Willkommensgrüße aus. </span><br><p id=an7.42:1.6><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. </span><br> <span class=sabbamitta>Nach der Begrüßung und dem Austausch von Höflichkeiten setzte er sich zur Seite hin. </span><br><p id=an7.42:1.7><span class=root>Tena kho pana samayena tesaṁ aññatitthiyānaṁ paribbājakānaṁ sannisinnānaṁ sannipatitānaṁ ayamantarākathā udapādi: </span><br> <span class=sabbamitta>Nun kam da gerade unter den Wanderern anderer Konfessionen, als sie dort beisammensaßen, dieses Gespräch auf: </span><br><p id=an7.42:1.8><span class=root>“yo hi koci, āvuso, dvādasavassāni paripuṇṇaṁ parisuddhaṁ brahmacariyaṁ carati, ‘niddaso bhikkhū’ti alaṁvacanāyā”ti. </span><br> <span class=sabbamitta>„Geehrte, wer zwölf Jahre lang das vollkommene und reine geistliche Leben führt, verdient es, ein Mönch genannt zu werden, der seinen Abschluss gemacht hat.“ </span><br><p id=an7.42:2.1><span class=root>Atha kho āyasmā sāriputto tesaṁ aññatitthiyānaṁ paribbājakānaṁ bhāsitaṁ neva abhinandi nappaṭikkosi. </span><br> <span class=sabbamitta>Weder begrüßte Sāriputta diese Aussage der Wanderer anderer Konfessionen, noch lehnte er sie ab. </span><br><p id=an7.42:2.2><span class=root>Anabhinanditvā appaṭikkositvā uṭṭhāyāsanā pakkāmi: </span><br> <span class=sabbamitta>Er erhob sich von seinem Sitz und dachte: </span><br><p id=an7.42:2.3><span class=root>“bhagavato santike etassa bhāsitassa atthaṁ ājānissāmī”ti. </span><br> <span class=sabbamitta>„Ich will die Bedeutung dieser Aussage vom Buddha selbst erfahren.“ </span><br><p id=an7.42:2.4><span class=root>Atha kho āyasmā sāriputto sāvatthiyaṁ piṇḍāya caritvā pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sabbamitta>Danach zog Sāriputta um Almosen durch Sāvatthī. Nach dem Essen, als er vom Almosengang zurückkam, ging er zum Buddha, verbeugte sich, setzte sich zur Seite hin und berichtete ihm die Begebenheit. Er fügte hinzu: </span><br><p id=an7.42:3.1><span class=root>“Idhāhaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁ. </span><br><p id=an7.42:3.2><span class=root>Tassa mayhaṁ, bhante, etadahosi: </span><br><p id=an7.42:3.3><span class=root>‘atippago kho tāva sāvatthiyaṁ piṇḍāya carituṁ. </span><br><p id=an7.42:3.4><span class=root>Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan’ti. </span><br><p id=an7.42:3.5><span class=root>Atha khvāhaṁ, bhante, yena aññatitthiyānaṁ paribbājakānaṁ ārāmo tenupasaṅkamiṁ; upasaṅkamitvā tehi aññatitthiyehi paribbājakehi saddhiṁ sammodiṁ. </span><br><p id=an7.42:3.6><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁ. </span><br><p id=an7.42:3.7><span class=root>Tena kho pana, bhante, samayena tesaṁ aññatitthiyānaṁ paribbājakānaṁ sannisinnānaṁ sannipatitānaṁ ayamantarākathā udapādi: </span><br><p id=an7.42:3.8><span class=root>‘yo hi koci, āvuso, dvādasavassāni paripuṇṇaṁ parisuddhaṁ brahmacariyaṁ carati, niddaso bhikkhūti alaṁvacanāyā’ti. </span><br><p id=an7.42:3.9><span class=root>Atha khvāhaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandiṁ nappaṭikkosiṁ. </span><br><p id=an7.42:3.10><span class=root>Anabhinanditvā appaṭikkositvā uṭṭhāyāsanā pakkamiṁ: </span><br><p id=an7.42:3.11><span class=root>‘bhagavato santike etassa atthaṁ ājānissāmī’ti. </span><br><p id=an7.42:3.12><span class=root>Sakkā nu kho, bhante, imasmiṁ dhammavinaye kevalaṁ vassagaṇanamattena niddaso bhikkhu paññāpetun”ti? </span><br> <span class=sabbamitta>„Herr, können wir in dieser Lehre und Schulung einen Mönch als einen bezeichnen, der seinen Abschluss gemacht hat, bloß weil er eine bestimmte Zahl von Jahren erfüllt hat?“ </span><br><p id=an7.42:4.1><span class=root>“Na kho, sāriputta, sakkā imasmiṁ dhammavinaye kevalaṁ vassagaṇanamattena niddaso bhikkhu paññāpetuṁ. </span><br> <span class=sabbamitta>„Nein, Sāriputta, das können wir nicht. </span><br><p id=an7.42:4.2><span class=root>Satta kho imāni, sāriputta, niddasavatthūni mayā sayaṁ abhiññā sacchikatvā paveditāni. </span><br> <span class=sabbamitta>Ich erkläre sieben Grundlagen für einen Abschluss, die ich durch eigene Einsicht erkannt habe. </span><br><p id=an7.42:5.1><span class=root>Katamāni satta? </span><br> <span class=sabbamitta>Welche sieben? </span><br><p id=an7.42:5.2><span class=root>Idha, sāriputta, bhikkhu sikkhāsamādāne tibbacchando hoti āyatiñca sikkhāsamādāne avigatapemo, dhammanisantiyā tibbacchando hoti āyatiñca dhammanisantiyā avigatapemo, icchāvinaye tibbacchando hoti āyatiñca icchāvinaye avigatapemo, paṭisallāne tibbacchando hoti āyatiñca paṭisallāne avigatapemo, vīriyārambhe tibbacchando hoti āyatiñca vīriyārambhe avigatapemo, satinepakke tibbacchando hoti āyatiñca satinepakke avigatapemo, diṭṭhipaṭivedhe tibbacchando hoti āyatiñca diṭṭhipaṭivedhe avigatapemo. </span><br> <span class=sabbamitta>Da hat ein Mönch glühenden Enthusiasmus dafür, die Schulung aufzunehmen … die Lehren zu untersuchen … sich von Wünschen loszumachen … sich zurückzuziehen … Energie aufzurütteln … achtsam und wach zu sein … zur Ansicht durchzubrechen. Und dieser Wunsch lässt auch später nicht nach. </span><br><p id=an7.42:5.3><span class=root>Imāni kho, sāriputta, satta niddasavatthūni mayā sayaṁ abhiññā sacchikatvā paveditāni. </span><br> <span class=sabbamitta>Das sind die sieben Grundlagen für einen Abschluss, die ich durch eigene Einsicht erkannt habe und erkläre. </span><br><p id=an7.42:5.4><span class=root>Imehi kho, sāriputta, sattahi niddasavatthūhi samannāgato bhikkhu dvādasa cepi vassāni paripuṇṇaṁ parisuddhaṁ brahmacariyaṁ carati, ‘niddaso bhikkhū’ti alaṁvacanāya; </span><br> <span class=sabbamitta>Ein Mönch, der diese sieben Grundlagen für einen Abschluss besitzt, verdient es, ein Mönch genannt zu werden, der seinen Abschluss gemacht hat, unabhängig davon, ob er das vollkommene und reine geistliche Leben zwölf Jahre lang geführt hat, </span><br><p id=an7.42:5.5><span class=root>catubbīsati cepi vassāni paripuṇṇaṁ parisuddhaṁ brahmacariyaṁ carati, ‘niddaso bhikkhū’ti alaṁvacanāya; </span><br> <span class=sabbamitta>vierundzwanzig Jahre lang, </span><br><p id=an7.42:5.6><span class=root>chattiṁsati cepi vassāni paripuṇṇaṁ parisuddhaṁ brahmacariyaṁ carati, ‘niddaso bhikkhū’ti alaṁvacanāya, aṭṭhacattārīsañcepi vassāni paripuṇṇaṁ parisuddhaṁ brahmacariyaṁ carati, ‘niddaso bhikkhū’ti alaṁvacanāyā”ti. </span><br> <span class=sabbamitta>sechsunddreißig Jahre lang oder achtundvierzig Jahre lang.“ </span><br><p id=an7.42:5.7><span class=root>Ekādasamaṁ. </span><br></main><footer class="container footer"><small><a href=/about/>Contact info</a></small></footer>