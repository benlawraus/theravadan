<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/dn.html> Dīghanikāya </a></ul></nav><main class=container><p>Other Translations: <a href=/canon/en/pli/ms/sutta/dn/dn0006.html>English</a> , <a href=/canon/ru/pli/ms/sutta/dn/dn0006.html>ру́сский язы́к</a> , <a href=/canon/sr/pli/ms/sutta/dn/dn0006.html>Srpski</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/dn/dn0005.html>Previous</a><a href=/canon/de/pli/ms/sutta/dn/dn0007.html>Next</a></div><p><div class=verse-container id=dn6:0.1><span>Dīgha Nikāya 6 </span><span class="translation sabbamitta">Lange Lehrreden 6 </span></div><p><div class=verse-container id=dn6:0.2><span class=big-bold>Mahālisutta </span><span class="translation sabbamitta">Mit Mahāli </span></div><p><div class=verse-container id=dn6:1.0><span>1. Brāhmaṇadūtavatthu </span><span class="translation sabbamitta">1. Über die brahmanischen Gesandten </span></div><p><div class=verse-container id=dn6:1.1><span>Evaṁ me sutaṁ—</span><span class="translation sabbamitta">So habe ich es gehört: </span></div><p><div class=verse-container id=dn6:1.2><span>ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation sabbamitta">Einmal hielt sich der Buddha bei Vesālī am Großen Wald auf, in der Halle mit dem Giebeldach. </span></div><p><div class=verse-container id=dn6:1.3><span>Tena kho pana samayena sambahulā kosalakā ca brāhmaṇadūtā māgadhakā ca brāhmaṇadūtā vesāliyaṁ paṭivasanti kenacideva karaṇīyena. </span><span class="translation sabbamitta">Damals befanden sich mehrere brahmanische Gesandte aus Kosala und Magadha wegen einer Angelegenheit in Vesālī. </span></div><p><div class=verse-container id=dn6:1.4><span>Assosuṁ kho te kosalakā ca brāhmaṇadūtā māgadhakā ca brāhmaṇadūtā: </span><span class="translation sabbamitta">Sie hörten: </span></div><p><div class=verse-container id=dn6:1.5><span>“samaṇo khalu, bho, gotamo sakyaputto sakyakulā pabbajito vesāliyaṁ viharati mahāvane kūṭāgārasālāyaṁ. </span><span class="translation sabbamitta">„Es scheint, der Asket Gotama – ein Sakyer, der von einer Familie der Sakyer fortgezogen ist – hält sich bei Vesālī am Großen Wald auf, in der Halle mit dem Giebeldach. </span></div><p><div class=verse-container id=dn6:1.6><span>Taṁ kho pana bhavantaṁ gotamaṁ evaṁ kalyāṇo kittisaddo abbhuggato: </span><span class="translation sabbamitta">Er hat diesen guten Ruf: </span></div><p><div class=verse-container id=dn6:1.7><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’. </span><span class="translation sabbamitta">‚Dieser Gesegnete ist vollendet, ein vollkommen erwachter Buddha, von vollendetem Wissen und Verhalten, heilig, Kenner der Welt, unübertrefflicher Anleiter für alle, die üben wollen, Lehrer von Göttern und Menschen, erwacht, gesegnet.‘ </span></div><p><div class=verse-container id=dn6:1.8><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><span class="translation sabbamitta">Er hat diese Welt – mit ihren Göttern, Māras und Brahmās, mit dieser Bevölkerung mit ihren Asketen und Brahmanen, Göttern und Menschen – durch eigene Einsicht erkannt und erklärt sie anderen. </span></div><p><div class=verse-container id=dn6:1.9><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti. </span><span class="translation sabbamitta">Er verkündet eine Lehre, die am Anfang gut, in der Mitte gut und am Ende gut ist, bedeutsam und gut ausgedrückt. Und er legt ein geistliches Leben dar, das ganz vollständig und rein ist. </span></div><p><div class=verse-container id=dn6:1.10><span>Sādhu kho pana tathārūpānaṁ arahataṁ dassanaṁ hotī”ti. </span><span class="translation sabbamitta">Es ist gut, solche Vollendeten zu sehen.“ </span></div><p><div class=verse-container id=dn6:2.1><span>Atha kho te kosalakā ca brāhmaṇadūtā māgadhakā ca brāhmaṇadūtā yena mahāvanaṁ kūṭāgārasālā tenupasaṅkamiṁsu. </span><span class="translation sabbamitta">Da gingen sie zur Halle mit dem Giebeldach am Großen Wald. </span></div><p><div class=verse-container id=dn6:2.2><span>Tena kho pana samayena āyasmā nāgito bhagavato upaṭṭhāko hoti. </span><span class="translation sabbamitta">Nun war zu dieser Zeit der Ehrwürdige Nāgita der Aufwärter des Buddha. </span></div><p><div class=verse-container id=dn6:2.3><span>Atha kho te kosalakā ca brāhmaṇadūtā māgadhakā ca brāhmaṇadūtā yenāyasmā nāgito tenupasaṅkamiṁsu. upasaṅkamitvā āyasmantaṁ nāgitaṁ etadavocuṁ: </span><span class="translation sabbamitta">Die brahmanischem Gesandten gingen zu ihm und sagten: </span></div><p><div class=verse-container id=dn6:2.4><span>“kahaṁ nu kho, bho nāgita, etarahi so bhavaṁ gotamo viharati? </span><span class="translation sabbamitta">„Werter Nāgita, wo ist der werte Gotama jetzt? </span></div><p><div class=verse-container id=dn6:2.5><span>Dassanakāmā hi mayaṁ taṁ bhavantaṁ gotaman”ti. </span><span class="translation sabbamitta">Denn wir möchten ihn sehen.“ </span></div><p><div class=verse-container id=dn6:2.6><span>“Akālo kho, āvuso, bhagavantaṁ dassanāya, paṭisallīno bhagavā”ti. </span><span class="translation sabbamitta">„Es ist die falsche Zeit, um den Buddha zu sehen, er ist in Klausur.“ </span></div><p><div class=verse-container id=dn6:2.7><span>Atha kho te kosalakā ca brāhmaṇadūtā māgadhakā ca brāhmaṇadūtā tattheva ekamantaṁ nisīdiṁsu: </span><span class="translation sabbamitta">Da setzten sich die brahmanischen Gesandten eben dort zur Seite hin und dachten: </span></div><p><div class=verse-container id=dn6:2.8><span>“disvāva mayaṁ taṁ bhavantaṁ gotamaṁ gamissāmā”ti. </span><span class="translation sabbamitta">„Wir werden nicht gehen, bevor wir den werten Gotama gesehen haben.“ </span></div><p><div class=verse-container id=dn6:3.0><span>2. Oṭṭhaddhalicchavīvatthu </span><span class="translation sabbamitta">2. Über den Licchaver Oṭṭhaddha </span></div><p><div class=verse-container id=dn6:3.1><span>Oṭṭhaddhopi licchavī mahatiyā licchavīparisāya saddhiṁ yena mahāvanaṁ kūṭāgārasālā yenāyasmā nāgito tenupasaṅkami; upasaṅkamitvā āyasmantaṁ nāgitaṁ abhivādetvā ekamantaṁ aṭṭhāsi. Ekamantaṁ ṭhito kho oṭṭhaddhopi licchavī āyasmantaṁ nāgitaṁ etadavoca: </span><span class="translation sabbamitta">Auch der Licchaver Oṭṭhaddha begab sich zusammen mit einer großen Gesellschaft von Licchavern zum Ehrwürdigen Nāgita bei der Halle mit dem Giebeldach. Er verbeugte sich, stellte sich zur Seite hin und sagte zu Nāgita: </span></div><p><div class=verse-container id=dn6:3.2><span>“kahaṁ nu kho, bhante nāgita, etarahi so bhagavā viharati arahaṁ sammāsambuddho, </span><span class="translation sabbamitta">„Herr Nāgita, wo ist der Gesegnete jetzt, der Vollendete, der vollkommen erwachte Buddha? </span></div><p><div class=verse-container id=dn6:3.3><span>dassanakāmā hi mayaṁ taṁ bhagavantaṁ arahantaṁ sammāsambuddhan”ti. </span><span class="translation sabbamitta">Denn wir möchten ihn sehen.“ </span></div><p><div class=verse-container id=dn6:3.4><span>“Akālo kho, mahāli, bhagavantaṁ dassanāya, paṭisallīno bhagavā”ti. </span><span class="translation sabbamitta">„Es ist die falsche Zeit, um den Buddha zu sehen, er ist in Klausur.“ </span></div><p><div class=verse-container id=dn6:3.5><span>Oṭṭhaddhopi licchavī tattheva ekamantaṁ nisīdi: </span><span class="translation sabbamitta">Da setzte sich auch Oṭṭhaddha eben dort zur Seite hin und dachte: </span></div><p><div class=verse-container id=dn6:3.6><span>“disvāva ahaṁ taṁ bhagavantaṁ gamissāmi arahantaṁ sammāsambuddhan”ti. </span><span class="translation sabbamitta">„Ich werde nicht gehen, bevor ich den Gesegneten gesehen habe, den Vollendeten, den vollkommen erwachten Buddha.“ </span></div><p><div class=verse-container id=dn6:4.1><span>Atha kho sīho samaṇuddeso yenāyasmā nāgito tenupasaṅkami; upasaṅkamitvā āyasmantaṁ nāgitaṁ abhivādetvā ekamantaṁ aṭṭhāsi. Ekamantaṁ ṭhito kho sīho samaṇuddeso āyasmantaṁ nāgitaṁ etadavoca: </span><span class="translation sabbamitta">Da begab sich der Novize Sīha zu Nāgita. Er verbeugte sich, stellte sich zur Seite hin und sagte zu Nāgita: </span></div><p><div class=verse-container id=dn6:4.2><span>“ete, bhante kassapa, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṁ dassanāya; oṭṭhaddhopi licchavī mahatiyā licchavīparisāya saddhiṁ idhūpasaṅkanto bhagavantaṁ dassanāya, sādhu, bhante kassapa, labhataṁ esā janatā bhagavantaṁ dassanāyā”ti. </span><span class="translation sabbamitta">„Ehrenwerter Kassapa, diese brahmanischen Gesandten aus Kosala und Magadha und auch der Licchaver Oṭṭhaddha mit seiner großen Gesellschaft von Licchavern sind hergekommen, um den Buddha zu sehen. Es wäre gut, wenn sie ihn sehen könnten.“ </span></div><p><div class=verse-container id=dn6:4.3><span>“Tena hi, sīha, tvaññeva bhagavato ārocehī”ti. </span><span class="translation sabbamitta">„Nun, Sīha, dann sag es dem Buddha selbst.“ </span></div><p><div class=verse-container id=dn6:4.4><span>“Evaṁ, bhante”ti kho sīho samaṇuddeso āyasmato nāgitassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho sīho samaṇuddeso bhagavantaṁ etadavoca: </span><span class="translation sabbamitta">„Ja, Herr“, antwortete Sīha. Er ging zum Buddha, verbeugte sich, stellte sich zur Seite hin und berichtete ihm über die Menschen, die warteten, um ihn zu sehen. Er fügte hinzu: </span></div><p><div class=verse-container id=dn6:4.5><span>“ete, bhante, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṁ dassanāya, oṭṭhaddhopi licchavī mahatiyā licchavīparisāya saddhiṁ idhūpasaṅkanto bhagavantaṁ dassanāya. </span></div><p><div class=verse-container id=dn6:4.6><span>Sādhu, bhante, labhataṁ esā janatā bhagavantaṁ dassanāyā”ti. </span><span class="translation sabbamitta">„Herr, es wäre gut, wenn diese Leute den Buddha sehen könnten.“ </span></div><p><div class=verse-container id=dn6:4.7><span>“Tena hi, sīha, vihārapacchāyāyaṁ āsanaṁ paññapehī”ti. </span><span class="translation sabbamitta">„Nun, Sīha, breite einen Sitz im Schatten der Hütte aus.“ </span></div><p><div class=verse-container id=dn6:4.8><span>“Evaṁ, bhante”ti kho sīho samaṇuddeso bhagavato paṭissutvā vihārapacchāyāyaṁ āsanaṁ paññapesi. </span><span class="translation sabbamitta">„Ja, Herr“, antwortete Sīha und tat wie geheißen. </span></div><p><div class=verse-container id=dn6:4.9><span>Atha kho bhagavā vihārā nikkhamma vihārapacchāyāyaṁ paññatte āsane nisīdi. </span><span class="translation sabbamitta">Da kam der Buddha aus seiner Hütte und setzte sich in den Schatten der Hütte auf den ausgebreiteten Sitz. </span></div><p><div class=verse-container id=dn6:5.1><span>Atha kho te kosalakā ca brāhmaṇadūtā māgadhakā ca brāhmaṇadūtā yena bhagavā tenupasaṅkamiṁsu; upasaṅkamitvā bhagavatā saddhiṁ sammodiṁsu. </span><span class="translation sabbamitta">Die brahmanischen Gesandten gingen zum Buddha und tauschten Willkommensgrüße mit ihm aus. </span></div><p><div class=verse-container id=dn6:5.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. </span><span class="translation sabbamitta">Nach der Begrüßung und dem Austausch von Höflichkeiten setzten sie sich zur Seite hin. </span></div><p><div class=verse-container id=dn6:5.3><span>Oṭṭhaddhopi licchavī mahatiyā licchavīparisāya saddhiṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho oṭṭhaddho licchavī bhagavantaṁ etadavoca: “purimāni, bhante, divasāni purimatarāni sunakkhatto licchaviputto yenāhaṁ tenupasaṅkami; upasaṅkamitvā maṁ etadavoca: </span><span class="translation sabbamitta">Auch der Licchaver Oṭṭhaddha ging zusammen mit einer großen Gesellschaft von Licchavern zum Buddha, verbeugte sich und setzte sich zur Seite hin. Oṭṭhaddha sagte zum Buddha: „Herr, vor ein paar Tagen kam der Licchaver Sunakkhatta zu mir und sagte: </span></div><p><div class=verse-container id=dn6:5.4><span>‘yadagge ahaṁ, mahāli, bhagavantaṁ upanissāya viharāmi, na ciraṁ tīṇi vassāni, dibbāni hi kho rūpāni passāmi piyarūpāni kāmūpasaṁhitāni rajanīyāni, no ca kho dibbāni saddāni suṇāmi piyarūpāni kāmūpasaṁhitāni rajanīyānī’ti. </span><span class="translation sabbamitta">‚Mahāli, bald stütze ich mich schon drei Jahre auf den Buddha. Ich sehe himmlische Bilder, die erfreulich, sinnlich und erregend sind, aber ich höre keine himmlischen Töne, die erfreulich, sinnlich und erregend sind.‘ </span></div><p><div class=verse-container id=dn6:5.5><span>Santāneva nu kho, bhante, sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, udāhu asantānī”ti? </span><span class="translation sabbamitta">Die himmlischen Töne, die Sunakkhatta nicht hören kann: Gibt es solche Töne wirklich oder gibt es sie nicht?“ </span></div><p><div class=verse-container id=dn6:5.6.0><span>2.1. Ekaṁsabhāvitasamādhi </span><span class="translation sabbamitta">2.1. Einseitige Versenkung </span></div><p><div class=verse-container id=dn6:5.7><span>“Santāneva kho, mahāli, sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti. </span><span class="translation sabbamitta">„Solche Töne gibt es wirklich, aber Sunakkhatta kann sie nicht hören.“ </span></div><p><div class=verse-container id=dn6:6.1><span>“Ko nu kho, bhante, hetu, ko paccayo, yena santāneva sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti? </span><span class="translation sabbamitta">„Was ist der Grund, was ist die Ursache, dass Sunakkhatta diese Töne nicht hören kann, obwohl es sie doch wirklich gibt?“ </span></div><p><div class=verse-container id=dn6:6.2><span>“Idha, mahāli, bhikkhuno puratthimāya disāya ekaṁsabhāvito samādhi hoti dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">„Mahāli, da hat ein Mönch Versenkung nach Osten hin in einer Hinsicht entwickelt, sodass er himmlische Bilder sehen, aber keine himmlischen Töne hören kann. </span></div><p><div class=verse-container id=dn6:6.3><span>So puratthimāya disāya ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Wenn er die Versenkung zu diesem Zweck entwickelt hat, </span></div><p><div class=verse-container id=dn6:6.4><span>Puratthimāya disāya dibbāni rūpāni passati piyarūpāni kāmūpasaṁhitāni rajanīyāni, no ca kho dibbāni saddāni suṇāti piyarūpāni kāmūpasaṁhitāni rajanīyāni. </span><span class="translation sabbamitta">sieht er himmlische Bilder, aber hört keine himmlischen Töne. </span></div><p><div class=verse-container id=dn6:6.5><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=dn6:6.6><span>Evañhetaṁ, mahāli, hoti bhikkhuno puratthimāya disāya ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Weil es für einen Mönch, der Versenkung in dieser Art entwickelt, so ist. </span></div><p><div class=verse-container id=dn6:7.1><span>Puna caparaṁ, mahāli, bhikkhuno dakkhiṇāya disāya …pe… </span><span class="translation sabbamitta">Dann hat da ein Mönch Versenkung nach Süden hin in einer Hinsicht entwickelt … </span></div><p><div class=verse-container id=dn6:7.2><span>pacchimāya disāya … </span><span class="translation sabbamitta">nach Westen hin … </span></div><p><div class=verse-container id=dn6:7.3><span>uttarāya disāya … </span><span class="translation sabbamitta">nach Norden hin … </span></div><p><div class=verse-container id=dn6:7.4><span>uddhamadho tiriyaṁ ekaṁsabhāvito samādhi hoti dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">nach oben, nach unten und dazwischen … </span></div><p><div class=verse-container id=dn6:7.5><span>So uddhamadho tiriyaṁ ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Wenn er die Versenkung zu diesem Zweck entwickelt hat, </span></div><p><div class=verse-container id=dn6:7.6><span>Uddhamadho tiriyaṁ dibbāni rūpāni passati piyarūpāni kāmūpasaṁhitāni rajanīyāni, no ca kho dibbāni saddāni suṇāti piyarūpāni kāmūpasaṁhitāni rajanīyāni. </span><span class="translation sabbamitta">sieht er himmlische Bilder, aber hört keine himmlischen Töne. </span></div><p><div class=verse-container id=dn6:7.7><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=dn6:7.8><span>Evañhetaṁ, mahāli, hoti bhikkhuno uddhamadho tiriyaṁ ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Weil es für einen Mönch, der Versenkung in dieser Art entwickelt, so ist. </span></div><p><div class=verse-container id=dn6:8.1><span>Idha, mahāli, bhikkhuno puratthimāya disāya ekaṁsabhāvito samādhi hoti dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Da hat ein Mönch Versenkung nach Osten hin in einer Hinsicht entwickelt, sodass er himmlische Töne hören, aber keine himmlischen Bilder sehen kann. </span></div><p><div class=verse-container id=dn6:8.2><span>So puratthimāya disāya ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Wenn er die Versenkung zu diesem Zweck entwickelt hat, </span></div><p><div class=verse-container id=dn6:8.3><span>Puratthimāya disāya dibbāni saddāni suṇāti piyarūpāni kāmūpasaṁhitāni rajanīyāni, no ca kho dibbāni rūpāni passati piyarūpāni kāmūpasaṁhitāni rajanīyāni. </span><span class="translation sabbamitta">hört er himmlische Töne, aber sieht keine himmlischen Bilder. </span></div><p><div class=verse-container id=dn6:8.4><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=dn6:8.5><span>Evañhetaṁ, mahāli, hoti bhikkhuno puratthimāya disāya ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Weil es für einen Mönch, der Versenkung in dieser Art entwickelt, so ist. </span></div><p><div class=verse-container id=dn6:9.1><span>Puna caparaṁ, mahāli, bhikkhuno dakkhiṇāya disāya …pe… </span><span class="translation sabbamitta">Dann hat da ein Mönch Versenkung nach Süden hin in einer Hinsicht entwickelt … </span></div><p><div class=verse-container id=dn6:9.2><span>pacchimāya disāya … </span><span class="translation sabbamitta">nach Westen hin … </span></div><p><div class=verse-container id=dn6:9.3><span>uttarāya disāya … </span><span class="translation sabbamitta">nach Norden hin … </span></div><p><div class=verse-container id=dn6:9.4><span>uddhamadho tiriyaṁ ekaṁsabhāvito samādhi hoti dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">nach oben, nach unten und dazwischen … </span></div><p><div class=verse-container id=dn6:9.5><span>So uddhamadho tiriyaṁ ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Wenn er die Versenkung zu diesem Zweck entwickelt hat, </span></div><p><div class=verse-container id=dn6:9.6><span>Uddhamadho tiriyaṁ dibbāni saddāni suṇāti piyarūpāni kāmūpasaṁhitāni rajanīyāni, no ca kho dibbāni rūpāni passati piyarūpāni kāmūpasaṁhitāni rajanīyāni. </span><span class="translation sabbamitta">hört er himmlische Töne, aber sieht keine himmlischen Bilder. </span></div><p><div class=verse-container id=dn6:9.7><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=dn6:9.8><span>Evañhetaṁ, mahāli, hoti bhikkhuno uddhamadho tiriyaṁ ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Weil es für einen Mönch, der Versenkung in dieser Art entwickelt, so ist. </span></div><p><div class=verse-container id=dn6:10.1><span>Idha, mahāli, bhikkhuno puratthimāya disāya ubhayaṁsabhāvito samādhi hoti dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Da hat ein Mönch Versenkung nach Osten hin in zweierlei Hinsicht entwickelt, sodass er himmlische Bilder sehen und himmlische Töne hören kann. </span></div><p><div class=verse-container id=dn6:10.2><span>So puratthimāya disāya ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Wenn er die Versenkung zu diesem Zweck entwickelt hat, </span></div><p><div class=verse-container id=dn6:10.3><span>Puratthimāya disāya dibbāni ca rūpāni passati piyarūpāni kāmūpasaṁhitāni rajanīyāni, dibbāni ca saddāni suṇāti piyarūpāni kāmūpasaṁhitāni rajanīyāni. </span><span class="translation sabbamitta">sieht er himmlische Bilder und hört himmlische Töne. </span></div><p><div class=verse-container id=dn6:10.4><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=dn6:10.5><span>Evañhetaṁ, mahāli, hoti bhikkhuno puratthimāya disāya ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Weil es für einen Mönch, der Versenkung in dieser Art entwickelt, so ist. </span></div><p><div class=verse-container id=dn6:11.1><span>Puna caparaṁ, mahāli, bhikkhuno dakkhiṇāya disāya …pe… </span><span class="translation sabbamitta">Dann hat da ein Mönch Versenkung nach Süden hin in zweierlei Hinsicht entwickelt … </span></div><p><div class=verse-container id=dn6:11.2><span>pacchimāya disāya … </span><span class="translation sabbamitta">nach Westen hin … </span></div><p><div class=verse-container id=dn6:11.3><span>uttarāya disāya … </span><span class="translation sabbamitta">nach Norden hin … </span></div><p><div class=verse-container id=dn6:11.4><span>uddhamadho tiriyaṁ ubhayaṁsabhāvito samādhi hoti dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">nach oben, nach unten und dazwischen … </span></div><p><div class=verse-container id=dn6:11.5><span>So uddhamadho tiriyaṁ ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Wenn er die Versenkung zu diesem Zweck entwickelt hat, </span></div><p><div class=verse-container id=dn6:11.6><span>Uddhamadho tiriyaṁ dibbāni ca rūpāni passati piyarūpāni kāmūpasaṁhitāni rajanīyāni, dibbāni ca saddāni suṇāti piyarūpāni kāmūpasaṁhitāni rajanīyāni. </span><span class="translation sabbamitta">sieht er himmlische Bilder und hört himmlische Töne. </span></div><p><div class=verse-container id=dn6:11.7><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=dn6:11.8><span>Evañhetaṁ, mahāli, hoti bhikkhuno uddhamadho tiriyaṁ ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sabbamitta">Weil es für einen Mönch, der Versenkung in dieser Art entwickelt, so ist. </span></div><p><div class=verse-container id=dn6:11.9><span>Ayaṁ kho, mahāli, hetu ayaṁ paccayo, yena santāneva sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti. </span><span class="translation sabbamitta">Das ist der Grund, das ist die Ursache, dass Sunakkhatta diese Töne nicht hören kann, obwohl es sie doch wirklich gibt.“ </span></div><p><div class=verse-container id=dn6:12.1><span>“Etāsaṁ nūna, bhante, samādhibhāvanānaṁ sacchikiriyāhetu bhikkhū bhagavati brahmacariyaṁ carantī”ti. </span><span class="translation sabbamitta">„Sicherlich führen die Mönche und Nonnen unter dem Buddha das geistliche Leben, um eine solche Versenkung entwickeln zu können?“ </span></div><p><div class=verse-container id=dn6:12.2><span>“Na kho, mahāli, etāsaṁ samādhibhāvanānaṁ sacchikiriyāhetu bhikkhū mayi brahmacariyaṁ caranti. </span><span class="translation sabbamitta">„Nein, Mahāli, die Mönche und Nonnen führen unter mir nicht das geistliche Leben, um eine solche Versenkung entwickeln zu können. </span></div><p><div class=verse-container id=dn6:12.3><span>Atthi kho, mahāli, aññeva dhammā uttaritarā ca paṇītatarā ca, yesaṁ sacchikiriyāhetu bhikkhū mayi brahmacariyaṁ carantī”ti. </span><span class="translation sabbamitta">Es gibt andere, höhere und erlesenere Dinge, um derentwillen die Mönche und Nonnen unter mir das geistliche Leben führen.“ </span></div><p><div class=verse-container id=dn6:13.0><span>2.2. Catuariyaphala </span><span class="translation sabbamitta">2.2. Die vier edlen Früchte </span></div><p><div class=verse-container id=dn6:13.1><span>“Katame pana te, bhante, dhammā uttaritarā ca paṇītatarā ca, yesaṁ sacchikiriyāhetu bhikkhū bhagavati brahmacariyaṁ carantī”ti? </span><span class="translation sabbamitta">„Aber Herr, was sind diese höheren und erleseneren Dinge?“ </span></div><p><div class=verse-container id=dn6:13.2><span>“Idha, mahāli, bhikkhu tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyaṇo. </span><span class="translation sabbamitta">„Zuerst, Mahāli, ist da ein Mönch mit dem Auflösen von drei Fesseln in den Strom eingetreten, muss nicht mehr in der Unterwelt wiedergeboren werden und ist für das Erwachen bestimmt. </span></div><p><div class=verse-container id=dn6:13.3><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation sabbamitta">Das ist eines dieser höheren und erleseneren Dinge, um derentwillen die Mönche und Nonnen unter mir das geistliche Leben führen. </span></div><p><div class=verse-container id=dn6:13.4><span>Puna caparaṁ, mahāli, bhikkhu tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti. </span><span class="translation sabbamitta">Dann ist da ein Mönch mit dem Auflösen von drei Fesseln und dem Abschwächen von Gier, Hass und Täuschung ein Einmalwiederkehrer. Nur einmal kehrt er in diese Welt zurück, um dann dem Leiden ein Ende zu machen. </span></div><p><div class=verse-container id=dn6:13.5><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation sabbamitta">Auch das ist eines dieser höheren und erleseneren Dinge. </span></div><p><div class=verse-container id=dn6:13.6><span>Puna caparaṁ, mahāli, bhikkhu pañcannaṁ orambhāgiyānaṁ saṁyojanānaṁ parikkhayā opapātiko hoti, tattha parinibbāyī, anāvattidhammo tasmā lokā. </span><span class="translation sabbamitta">Dann wird da ein Mönch mit dem Auflösen der fünf niederen Fesseln durch unmittelbares Erscheinen wiedergeboren. Er erlischt dort und muss von jener Welt nicht zurückkehren. </span></div><p><div class=verse-container id=dn6:13.7><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation sabbamitta">Auch das ist eines dieser höheren und erleseneren Dinge. </span></div><p><div class=verse-container id=dn6:13.8><span>Puna caparaṁ, mahāli, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><span class="translation sabbamitta">Dann hat da ein Mönch mit der Auflösung der Befleckungen in eben diesem Leben die fleckenlose Freiheit des Herzens erlangt, die fleckenlose Freiheit durch Weisheit, hat sie durch eigene Einsicht erkannt und lebt darin. </span></div><p><div class=verse-container id=dn6:13.9><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation sabbamitta">Auch das ist eines dieser höheren und erleseneren Dinge. </span></div><p><div class=verse-container id=dn6:13.10><span>Ime kho te, mahāli, dhammā uttaritarā ca paṇītatarā ca, yesaṁ sacchikiriyāhetu bhikkhū mayi brahmacariyaṁ carantī”ti. </span><span class="translation sabbamitta">Das sind diese höheren und erleseneren Dinge, um derentwillen die Mönche und Nonnen unter mir das geistliche Leben führen.“ </span></div><p><div class=verse-container id=dn6:14.0><span>2.3. Ariyaaṭṭhaṅgikamagga </span><span class="translation sabbamitta">2.3. Der edle achtfache Pfad </span></div><p><div class=verse-container id=dn6:14.1><span>“Atthi pana, bhante, maggo atthi paṭipadā etesaṁ dhammānaṁ sacchikiriyāyā”ti? </span><span class="translation sabbamitta">„Aber, Herr, gibt es einen Pfad und eine Übung, um diese Dinge zu verwirklichen?“ </span></div><p><div class=verse-container id=dn6:14.2><span>“Atthi kho, mahāli, maggo atthi paṭipadā etesaṁ dhammānaṁ sacchikiriyāyā”ti. </span><span class="translation sabbamitta">„Die gibt es, Mahāli.“ </span></div><p><div class=verse-container id=dn6:14.3><span>“Katamo pana, bhante, maggo katamā paṭipadā etesaṁ dhammānaṁ sacchikiriyāyā”ti? </span><span class="translation sabbamitta">„Nun, was ist es?“ </span></div><p><div class=verse-container id=dn6:14.4><span>“Ayameva ariyo aṭṭhaṅgiko maggo. </span><span class="translation sabbamitta">„Es ist einfach dieser edle achtfache Pfad: </span></div><p><div class=verse-container id=dn6:14.5><span>Seyyathidaṁ—sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. </span><span class="translation sabbamitta">nämlich rechte Ansicht, rechtes Denken, rechte Rede, rechtes Handeln, rechter Lebenserwerb, rechter Einsatz, rechte Achtsamkeit und rechte Versenkung. </span></div><p><div class=verse-container id=dn6:14.6><span>Ayaṁ kho, mahāli, maggo ayaṁ paṭipadā etesaṁ dhammānaṁ sacchikiriyāya. </span><span class="translation sabbamitta">Das ist der Pfad, das ist die Übung, um diese Dinge zu verwirklichen. </span></div><p><div class=verse-container id=dn6:15.0><span>2.4. Dvepabbajitavatthu </span><span class="translation sabbamitta">2.4. Über die beiden Hauslosen </span></div><p><div class=verse-container id=dn6:15.1><span>Ekamidāhaṁ, mahāli, samayaṁ kosambiyaṁ viharāmi ghositārāme. </span><span class="translation sabbamitta">Dieses eine Mal, Mahāli, hielt ich mich bei Kosambī auf, in Ghositas Kloster. </span></div><p><div class=verse-container id=dn6:15.2><span>Atha kho dve pabbajitā—</span><span class="translation sabbamitta">Da kamen zwei Hauslose – </span></div><p><div class=verse-container id=dn6:15.3><span>muṇḍiyo ca paribbājako jāliyo ca dārupattikantevāsī yenāhaṁ tenupasaṅkamiṁsu. upasaṅkamitvā mayā saddhiṁ sammodiṁsu. </span><span class="translation sabbamitta">der Wanderer Muṇḍiya und Jāliya, der Zögling des Holzschalen-Asketen – und tauschten Willkommensgrüße mit mir aus. </span></div><p><div class=verse-container id=dn6:15.4><span>Sammodanīyaṁ kathaṁ sāraṇīyaṁ vītisāretvā ekamantaṁ aṭṭhaṁsu. Ekamantaṁ ṭhitā kho te dve pabbajitā maṁ etadavocuṁ: </span><span class="translation sabbamitta">Nach der Begrüßung und dem Austausch von Höflichkeiten stellten sie sich zur Seite hin und sagten zu mir: </span></div><p><div class=verse-container id=dn6:15.5><span>‘kiṁ nu kho, āvuso gotama, taṁ jīvaṁ taṁ sarīraṁ, udāhu aññaṁ jīvaṁ aññaṁ sarīran’ti? </span><span class="translation sabbamitta">‚Geehrter Gotama, sind diese Seele und dieser Körper dasselbe, oder sind es verschiedene Dinge?‘ </span></div><p><div class=verse-container id=dn6:16.1><span>‘Tena hāvuso, suṇātha sādhukaṁ manasi karotha bhāsissāmī’ti. </span><span class="translation sabbamitta">‚Nun denn, Geehrte, hört zu und gebraucht den Geist gut, ich werde sprechen.‘ </span></div><p><div class=verse-container id=dn6:16.2><span>‘Evamāvuso’ti kho te dve pabbajitā mama paccassosuṁ. </span><span class="translation sabbamitta">‚Ja, Geehrter‘, antworteten sie. </span></div><p><div class=verse-container id=dn6:16.3><span>Ahaṁ etadavocaṁ: </span><span class="translation sabbamitta">Ich sagte: </span></div><p><div class=verse-container id=dn6:16.4><span>‘idhāvuso tathāgato loke uppajjati arahaṁ sammāsambuddho …pe… </span><span class="translation sabbamitta">‚Da erscheint ein Klargewordener in der Welt, ein Vollendeter, ein vollkommen erwachter Buddha … </span></div><p><div class=verse-container id=dn6:16.5><span>Evaṁ kho, āvuso, bhikkhu sīlasampanno hoti. </span><span class="translation sabbamitta">So hat ein Mönch das sittliche Verhalten vervollkommnet … </span></div><p><div class=verse-container id=dn6:16.6><span>…pe… </span></div><p><div class=verse-container id=dn6:16.7><span>Paṭhamaṁ jhānaṁ upasampajja viharati. </span><span class="translation sabbamitta">Er tritt in die erste Vertiefung ein und verweilt darin … </span></div><p><div class=verse-container id=dn6:16.8><span>Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation sabbamitta">Wenn ein Mönch so erkennt und sieht, wäre es da angebracht, von ihm zu sagen: </span></div><p><div class=verse-container id=dn6:16.9><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation sabbamitta">„Diese Seele und dieser Körper sind dasselbe“ oder „diese Seele und dieser Körper sind verschiedene Dinge“?‘ </span></div><p><div class=verse-container id=dn6:16.10><span>Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya: </span><span class="translation sabbamitta">‚Das wäre es, Geehrter.‘ </span></div><p><div class=verse-container id=dn6:16.11><span>‘taṁ jīvaṁ taṁ sarīran’ti vā, ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:16.12><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation sabbamitta">‚Aber, Geehrte, ich erkenne und sehe so. </span></div><p><div class=verse-container id=dn6:16.13><span>Atha ca panāhaṁ na vadāmi: </span><span class="translation sabbamitta">Dennoch sage ich nicht: </span></div><p><div class=verse-container id=dn6:16.14><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā …pe… </span><span class="translation sabbamitta">„Diese Seele und dieser Körper sind dasselbe“ oder „diese Seele und dieser Körper sind verschiedene Dinge“. … </span></div><p><div class=verse-container id=dn6:17.1><span>dutiyaṁ jhānaṁ … </span><span class="translation sabbamitta">Da tritt ein Mönch in die zweite Vertiefung ein und verweilt darin … </span></div><p><div class=verse-container id=dn6:17.2><span>tatiyaṁ jhānaṁ … </span><span class="translation sabbamitta">Er tritt in die dritte Vertiefung ein und verweilt darin … </span></div><p><div class=verse-container id=dn6:17.3><span>catutthaṁ jhānaṁ upasampajja viharati. </span><span class="translation sabbamitta">Er tritt in die vierte Vertiefung ein und verweilt darin. </span></div><p><div class=verse-container id=dn6:17.4><span>Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation sabbamitta">Wenn ein Mönch so erkennt und sieht, wäre es da angebracht, von ihm zu sagen: </span></div><p><div class=verse-container id=dn6:17.5><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation sabbamitta">„Diese Seele und dieser Körper sind dasselbe“ oder „diese Seele und dieser Körper sind verschiedene Dinge“?‘ </span></div><p><div class=verse-container id=dn6:17.6><span>Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya: </span><span class="translation sabbamitta">‚Das wäre es, Geehrter.‘ </span></div><p><div class=verse-container id=dn6:17.7><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:17.8><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation sabbamitta">‚Aber, Geehrte, ich erkenne und sehe so. </span></div><p><div class=verse-container id=dn6:17.9><span>Atha ca panāhaṁ na vadāmi: </span><span class="translation sabbamitta">Dennoch sage ich nicht: </span></div><p><div class=verse-container id=dn6:17.10><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā …pe… </span><span class="translation sabbamitta">„Diese Seele und dieser Körper sind dasselbe“ oder „diese Seele und dieser Körper sind verschiedene Dinge“. … </span></div><p><div class=verse-container id=dn6:18.1><span>ñāṇadassanāya cittaṁ abhinīharati abhininnāmeti … </span><span class="translation sabbamitta">Er streckt seinen Geist aus und projiziert ihn auf das Erkennen und Sehen … </span></div><p><div class=verse-container id=dn6:18.2><span>yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation sabbamitta">Wenn ein Mönch so erkennt und sieht, wäre es da angebracht, von ihm zu sagen: </span></div><p><div class=verse-container id=dn6:18.3><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation sabbamitta">„Diese Seele und dieser Körper sind dasselbe“ oder „diese Seele und dieser Körper sind verschiedene Dinge“?‘ </span></div><p><div class=verse-container id=dn6:18.4><span>…pe… </span></div><p><div class=verse-container id=dn6:18.5><span>Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya: </span><span class="translation sabbamitta">‚Das wäre es, Geehrter.‘ </span></div><p><div class=verse-container id=dn6:18.6><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:18.7><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation sabbamitta">‚Aber, Geehrte, ich erkenne und sehe so. </span></div><p><div class=verse-container id=dn6:18.8><span>Atha ca panāhaṁ na vadāmi: </span><span class="translation sabbamitta">Dennoch sage ich nicht: </span></div><p><div class=verse-container id=dn6:18.9><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā. …pe… </span><span class="translation sabbamitta">„Diese Seele und dieser Körper sind dasselbe“ oder „diese Seele und dieser Körper sind verschiedene Dinge“. … </span></div><p><div class=verse-container id=dn6:19.1><span>Nāparaṁ itthattāyāti pajānāti. </span><span class="translation sabbamitta">Da versteht ein Mönch: „… Es gibt nichts weiter für diesen Ort“ </span></div><p><div class=verse-container id=dn6:19.2><span>Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation sabbamitta">Wenn ein Mönch so erkennt und sieht, wäre es da angebracht, von ihm zu sagen: </span></div><p><div class=verse-container id=dn6:19.3><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation sabbamitta">„Diese Seele und dieser Körper sind dasselbe“ oder „diese Seele und dieser Körper sind verschiedene Dinge“?‘ </span></div><p><div class=verse-container id=dn6:19.4><span>Yo so, āvuso, bhikkhu evaṁ jānāti evaṁ passati na kallaṁ tassetaṁ vacanāya: </span><span class="translation sabbamitta">‚Das wäre es nicht, Geehrter.‘ </span></div><p><div class=verse-container id=dn6:19.5><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:19.6><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation sabbamitta">‚Geehrte, ich erkenne und sehe so. </span></div><p><div class=verse-container id=dn6:19.7><span>Atha ca panāhaṁ na vadāmi: </span><span class="translation sabbamitta">Und ich sage nicht: </span></div><p><div class=verse-container id=dn6:19.8><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā”ti. </span><span class="translation sabbamitta">„Diese Seele und dieser Körper sind dasselbe“ oder „diese Seele und dieser Körper sind verschiedene Dinge“.‘“ </span></div><p><div class=verse-container id=dn6:19.9><span>Idamavoca bhagavā. </span><span class="translation sabbamitta">Das sagte der Buddha. </span></div><p><div class=verse-container id=dn6:19.10><span>Attamano oṭṭhaddho licchavī bhagavato bhāsitaṁ abhinandīti. </span><span class="translation sabbamitta">Zufrieden begrüßte der Licchaver Oṭṭhaddha die Worte des Buddha. </span></div><p><div class=verse-container id=dn6:19.11><span>Mahālisuttaṁ niṭṭhitaṁ chaṭṭhaṁ. </span></div><div class=flex-between><a href=/canon/de/pli/ms/sutta/dn/dn0005.html>Previous</a><a href=/canon/de/pli/ms/sutta/dn/dn0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>