<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/dn.html> Dīghanikāya </a></ul></nav><main class=container><p>Other Translations: <a href=/canon/en/pli/ms/sutta/dn/dn0015.html>English</a> , <a href=/canon/sr/pli/ms/sutta/dn/dn0015.html>Srpski</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/dn/dn0014.html>Previous</a><a href=/canon/de/pli/ms/sutta/dn/dn0016.html>Next</a></div><p id=dn15:0.1><span class=root>Dīgha Nikāya 15 </span><br> <span class=sabbamitta>Lange Lehrreden 15 </span><br><p id=dn15:0.2><span class="root big-bold">Mahānidānasutta </span><br> <span class=sabbamitta>Die große Lehrrede über das Kausalprinzip </span><br><p id=dn15:1.0><span class=root>1. Paṭiccasamuppāda </span><br> <span class=sabbamitta>1. Abhängiges Entstehen </span><br><p id=dn15:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=dn15:1.2><span class=root>ekaṁ samayaṁ bhagavā kurūsu viharati kammāsadhammaṁ nāma kurūnaṁ nigamo. </span><br> <span class=sabbamitta>Einmal hielt sich der Buddha im Land der Kurus auf, bei dem Marktflecken der Kurus mit Namen Kammāsadamma. </span><br><p id=dn15:1.3><span class=root>Atha kho āyasmā ānando yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><br> <span class=sabbamitta>Da ging der Ehrwürdige Ānanda zum Buddha, verbeugte sich, setzte sich zur Seite hin und sagte zu ihm: </span><br><p id=dn15:1.4><span class=root>“acchariyaṁ, bhante, abbhutaṁ, bhante. </span><br> <span class=sabbamitta>„Es ist unglaublich, Herr, es ist erstaunlich, </span><br><p id=dn15:1.5><span class=root>Yāva gambhīro cāyaṁ, bhante, paṭiccasamuppādo gambhīrāvabhāso ca, atha ca pana me uttānakuttānako viya khāyatī”ti. </span><br> <span class=sabbamitta>dass dieses abhängige Entstehen tiefgründig ist und auch so erscheint, und dennoch erscheint es mir so offensichtlich wie es nur sein kann.“ </span><br><p id=dn15:1.6><span class=root>“Mā hevaṁ, ānanda, avaca, mā hevaṁ, ānanda, avaca. </span><br> <span class=sabbamitta>„Sag das nicht, Ānanda, sag das nicht! </span><br><p id=dn15:1.7><span class=root>Gambhīro cāyaṁ, ānanda, paṭiccasamuppādo gambhīrāvabhāso ca. </span><br> <span class=sabbamitta>Dieses abhängige Entstehen ist tiefgründig und erscheint auch so. </span><br><p id=dn15:1.8><span class=root>Etassa, ānanda, dhammassa ananubodhā appaṭivedhā evamayaṁ pajā tantākulakajātā kulagaṇṭhikajātā muñjapabbajabhūtā apāyaṁ duggatiṁ vinipātaṁ saṁsāraṁ nātivattati. </span><br> <span class=sabbamitta>Weil sie diese Lehre nicht versteht und durchdringt, wurde diese Bevölkerung verwickelt wie Garn, verknotet wie ein Wollknäuel und verflochten wie Binsen und Schilf, sodass sie den verlorenen Orten nicht entkommt, den schlechten Orten, der Unterwelt, dem Umherwandern. </span><br><p id=dn15:2.1><span class=root>‘Atthi idappaccayā jarāmaraṇan’ti iti puṭṭhena satā, ānanda, atthītissa vacanīyaṁ. </span><br> <span class=sabbamitta>Wenn du gefragt wirst: ‚Gibt es eine spezifische Bedingung für Alter und Tod?‘, solltest du antworten: ‚Die gibt es‘. </span><br><p id=dn15:2.2><span class=root>‘Kiṁpaccayā jarāmaraṇan’ti iti ce vadeyya, ‘jātipaccayā jarāmaraṇan’ti iccassa vacanīyaṁ. </span><br> <span class=sabbamitta>Wenn gesagt wird: ‚Was ist eine Bedingung für Alter und Tod?‘, solltest du antworten: ‚Wiedergeburt ist eine Bedingung für Alter und Tod‘. </span><br><p id=dn15:2.3><span class=root>‘Atthi idappaccayā jātī’ti iti puṭṭhena satā, ānanda, atthītissa vacanīyaṁ. </span><br> <span class=sabbamitta>Wenn du gefragt wirst: ‚Gibt es eine spezifische Bedingung für Wiedergeburt?‘, solltest du antworten: ‚Die gibt es‘. </span><br><p id=dn15:2.4><span class=root>‘Kiṁpaccayā jātī’ti iti ce vadeyya, ‘bhavapaccayā jātī’ti iccassa vacanīyaṁ. </span><br> <span class=sabbamitta>Wenn gesagt wird: ‚Was ist eine Bedingung für Wiedergeburt?‘, solltest du antworten: ‚Fortgesetztes Dasein ist eine Bedingung für Wiedergeburt‘. </span><br><p id=dn15:2.5><span class=root>‘Atthi idappaccayā bhavo’ti iti puṭṭhena satā, ānanda, atthītissa vacanīyaṁ. </span><br> <span class=sabbamitta>Wenn du gefragt wirst: ‚Gibt es eine spezifische Bedingung für fortgesetztes Dasein?‘, solltest du antworten: ‚Die gibt es‘. </span><br><p id=dn15:2.6><span class=root>‘Kiṁpaccayā bhavo’ti iti ce vadeyya, ‘upādānapaccayā bhavo’ti iccassa vacanīyaṁ. </span><br> <span class=sabbamitta>Wenn gesagt wird: ‚Was ist eine Bedingung für fortgesetztes Dasein?‘, solltest du antworten: ‚Ergreifen ist eine Bedingung für fortgesetztes Dasein‘. </span><br><p id=dn15:2.7><span class=root>‘Atthi idappaccayā upādānan’ti iti puṭṭhena satā, ānanda, atthītissa vacanīyaṁ. </span><br> <span class=sabbamitta>Wenn du gefragt wirst: ‚Gibt es eine spezifische Bedingung für Ergreifen?‘, solltest du antworten: ‚Die gibt es‘. </span><br><p id=dn15:2.8><span class=root>‘Kiṁpaccayā upādānan’ti iti ce vadeyya, ‘taṇhāpaccayā upādānan’ti iccassa vacanīyaṁ. </span><br> <span class=sabbamitta>Wenn gesagt wird: ‚Was ist eine Bedingung für Ergreifen?‘, solltest du antworten: ‚Verlangen ist eine Bedingung für Ergreifen‘. </span><br><p id=dn15:2.9><span class=root>‘Atthi idappaccayā taṇhā’ti iti puṭṭhena satā, ānanda, atthītissa vacanīyaṁ. </span><br> <span class=sabbamitta>Wenn du gefragt wirst: ‚Gibt es eine spezifische Bedingung für Verlangen?‘, solltest du antworten: ‚Die gibt es‘. </span><br><p id=dn15:2.10><span class=root>‘Kiṁpaccayā taṇhā’ti iti ce vadeyya, ‘vedanāpaccayā taṇhā’ti iccassa vacanīyaṁ. </span><br> <span class=sabbamitta>Wenn gesagt wird: ‚Was ist eine Bedingung für Verlangen?‘, solltest du antworten: ‚Gefühl ist eine Bedingung für Verlangen‘. </span><br><p id=dn15:2.11><span class=root>‘Atthi idappaccayā vedanā’ti iti puṭṭhena satā, ānanda, atthītissa vacanīyaṁ. </span><br> <span class=sabbamitta>Wenn du gefragt wirst: ‚Gibt es eine spezifische Bedingung für Gefühl?‘, solltest du antworten: ‚Die gibt es‘. </span><br><p id=dn15:2.12><span class=root>‘Kiṁpaccayā vedanā’ti iti ce vadeyya, ‘phassapaccayā vedanā’ti iccassa vacanīyaṁ. </span><br> <span class=sabbamitta>Wenn gesagt wird: ‚Was ist eine Bedingung für Gefühl?‘, solltest du antworten: ‚Kontakt ist eine Bedingung für Gefühl‘. </span><br><p id=dn15:2.13><span class=root>‘Atthi idappaccayā phasso’ti iti puṭṭhena satā, ānanda, atthītissa vacanīyaṁ. </span><br> <span class=sabbamitta>Wenn du gefragt wirst: ‚Gibt es eine spezifische Bedingung für Kontakt?‘, solltest du antworten: ‚Die gibt es‘. </span><br><p id=dn15:2.14><span class=root>‘Kiṁpaccayā phasso’ti iti ce vadeyya, ‘nāmarūpapaccayā phasso’ti iccassa vacanīyaṁ. </span><br> <span class=sabbamitta>Wenn gesagt wird: ‚Was ist eine Bedingung für Kontakt?‘, solltest du antworten: ‚Name und Form sind eine Bedingung für Kontakt‘. </span><br><p id=dn15:2.15><span class=root>‘Atthi idappaccayā nāmarūpan’ti iti puṭṭhena satā, ānanda, atthītissa vacanīyaṁ. </span><br> <span class=sabbamitta>Wenn du gefragt wirst: ‚Gibt es eine spezifische Bedingung für Name und Form?‘, solltest du antworten: ‚Die gibt es‘. </span><br><p id=dn15:2.16><span class=root>‘Kiṁpaccayā nāmarūpan’ti iti ce vadeyya, ‘viññāṇapaccayā nāmarūpan’ti iccassa vacanīyaṁ. </span><br> <span class=sabbamitta>Wenn gesagt wird: ‚Was ist eine Bedingung für Name und Form?‘, solltest du antworten: ‚Bewusstsein ist eine Bedingung für Name und Form‘. </span><br><p id=dn15:2.17><span class=root>‘Atthi idappaccayā viññāṇan’ti iti puṭṭhena satā, ānanda, atthītissa vacanīyaṁ. </span><br> <span class=sabbamitta>Wenn du gefragt wirst: ‚Gibt es eine spezifische Bedingung für Bewusstsein?‘, solltest du antworten: ‚Die gibt es‘. </span><br><p id=dn15:2.18><span class=root>‘Kiṁpaccayā viññāṇan’ti iti ce vadeyya, ‘nāmarūpapaccayā viññāṇan’ti iccassa vacanīyaṁ. </span><br> <span class=sabbamitta>Wenn gesagt wird: ‚Was ist eine Bedingung für Bewusstsein?‘, solltest du antworten: ‚Name und Form sind eine Bedingung für Bewusstsein‘. </span><br><p id=dn15:3.1><span class=root>Iti kho, ānanda, nāmarūpapaccayā viññāṇaṁ, viññāṇapaccayā nāmarūpaṁ, nāmarūpapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti. </span><br> <span class=sabbamitta>So sind also Name und Form eine Bedingung für Bewusstsein. Bewusstsein ist eine Bedingung für Name und Form. Name und Form sind eine Bedingung für Kontakt. Kontakt ist eine Bedingung für Gefühl. Gefühl ist eine Bedingung für Verlangen. Verlangen ist eine Bedingung für Ergreifen. Ergreifen ist eine Bedingung für fortgesetztes Dasein. Fortgesetztes Dasein ist eine Bedingung für Wiedergeburt. Wiedergeburt ist eine Bedingung für das Zustandekommen von Alter und Tod, Kummer, Klage, Schmerz, Traurigkeit und Bedrängnis. </span><br><p id=dn15:3.2><span class=root>Evametassa kevalassa dukkhakkhandhassa samudayo hoti. </span><br> <span class=sabbamitta>So kommt diese ganze Masse des Leidens zustande. </span><br><p id=dn15:4.1><span class=root>‘Jātipaccayā jarāmaraṇan’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā jātipaccayā jarāmaraṇaṁ. </span><br> <span class=sabbamitta>‚Wiedergeburt ist eine Bedingung für Alter und Tod‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:4.2><span class=root>Jāti ca hi, ānanda, nābhavissa sabbena sabbaṁ sabbathā sabbaṁ kassaci kimhici, seyyathidaṁ—</span><br> <span class=sabbamitta>Angenommen, es gäbe ganz und gar überhaupt keine Wiedergeburt, nirgends und für niemanden. </span><br><p id=dn15:4.3><span class=root>devānaṁ vā devattāya, gandhabbānaṁ vā gandhabbattāya, yakkhānaṁ vā yakkhattāya, bhūtānaṁ vā bhūtattāya, manussānaṁ vā manussattāya, catuppadānaṁ vā catuppadattāya, pakkhīnaṁ vā pakkhittāya, sarīsapānaṁ vā sarīsapattāya, tesaṁ tesañca hi, ānanda, sattānaṁ tadattāya jāti nābhavissa. Sabbaso jātiyā asati jātinirodhā api nu kho jarāmaraṇaṁ paññāyethā”ti? </span><br> <span class=sabbamitta>Das heißt, es gäbe keine Wiedergeburt von Lebewesen in ihren verschiedenen Bereichen – keine Wiedergeburt von Göttern, Zentauren, Naturgeistern, Geschöpfen, Menschen, Vierfüßlern, Vögeln oder Reptilien in ihren jeweiligen Bereichen. Wenn es überhaupt keine Wiedergeburt gäbe, mit dem Aufhören der Wiedergeburt, gäbe es da noch Alter und Tod?“ </span><br><p id=dn15:4.4><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:4.5><span class=root>“Tasmātihānanda, eseva hetu etaṁ nidānaṁ esa samudayo esa paccayo jarāmaraṇassa, yadidaṁ jāti. </span><br> <span class=sabbamitta>„Darum ist das der Grund, die Quelle, der Ursprung und die Ursache für Alter und Tod: nämlich Wiedergeburt. </span><br><p id=dn15:5.1><span class=root>‘Bhavapaccayā jātī’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā bhavapaccayā jāti. </span><br> <span class=sabbamitta>‚Fortgesetztes Dasein ist eine Bedingung für Wiedergeburt‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:5.2><span class=root>Bhavo ca hi, ānanda, nābhavissa sabbena sabbaṁ sabbathā sabbaṁ kassaci kimhici, seyyathidaṁ—</span><br> <span class=sabbamitta>Angenommen, es gäbe ganz und gar überhaupt kein fortgesetztes Dasein, nirgends und für niemanden. </span><br><p id=dn15:5.3><span class=root>kāmabhavo vā rūpabhavo vā arūpabhavo vā, sabbaso bhave asati bhavanirodhā api nu kho jāti paññāyethā”ti? </span><br> <span class=sabbamitta>Das heißt, es gäbe kein fortgesetztes Dasein im Bereich der Sinne, im Bereich der leuchtenden Form oder im formlosen Bereich. Wenn es überhaupt kein fortgesetztes Dasein gäbe, mit dem Aufhören des fortgesetzten Daseins, gäbe es da noch Wiedergeburt?“ </span><br><p id=dn15:5.4><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:5.5><span class=root>“Tasmātihānanda, eseva hetu etaṁ nidānaṁ esa samudayo esa paccayo jātiyā, yadidaṁ bhavo. </span><br> <span class=sabbamitta>„Darum ist das der Grund, die Quelle, der Ursprung und die Ursache für Wiedergeburt: nämlich fortgesetztes Dasein. </span><br><p id=dn15:6.1><span class=root>‘Upādānapaccayā bhavo’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā upādānapaccayā bhavo. </span><br> <span class=sabbamitta>‚Ergreifen ist eine Bedingung für fortgesetztes Dasein‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:6.2><span class=root>Upādānañca hi, ānanda, nābhavissa sabbena sabbaṁ sabbathā sabbaṁ kassaci kimhici, seyyathidaṁ—</span><br> <span class=sabbamitta>Angenommen, es gäbe ganz und gar überhaupt kein Ergreifen, nirgends und für niemanden. </span><br><p id=dn15:6.3><span class=root>kāmupādānaṁ vā diṭṭhupādānaṁ vā sīlabbatupādānaṁ vā attavādupādānaṁ vā, sabbaso upādāne asati upādānanirodhā api nu kho bhavo paññāyethā”ti? </span><br> <span class=sabbamitta>Das heißt, es gäbe kein Ergreifen von Sinnenfreuden, von Ansichten, von Regeln und Gelübden und von Selbsttheorien. Wenn es überhaupt kein Ergreifen gäbe, mit dem Aufhören des Ergreifens, gäbe es da noch fortgesetztes Dasein?“ </span><br><p id=dn15:6.4><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:6.5><span class=root>“Tasmātihānanda, eseva hetu etaṁ nidānaṁ esa samudayo esa paccayo bhavassa, yadidaṁ upādānaṁ. </span><br> <span class=sabbamitta>„Darum ist das der Grund, die Quelle, der Ursprung und die Ursache für fortgesetztes Dasein: nämlich Ergreifen. </span><br><p id=dn15:7.1><span class=root>‘Taṇhāpaccayā upādānan’ti iti kho panetaṁ vuttaṁ tadānanda, imināpetaṁ pariyāyena veditabbaṁ, yathā taṇhāpaccayā upādānaṁ. </span><br> <span class=sabbamitta>‚Verlangen ist eine Bedingung für Ergreifen‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:7.2><span class=root>Taṇhā ca hi, ānanda, nābhavissa sabbena sabbaṁ sabbathā sabbaṁ kassaci kimhici, seyyathidaṁ—</span><br> <span class=sabbamitta>Angenommen, es gäbe ganz und gar überhaupt kein Verlangen, nirgends und für niemanden. </span><br><p id=dn15:7.3><span class=root>rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā, sabbaso taṇhāya asati taṇhānirodhā api nu kho upādānaṁ paññāyethā”ti? </span><br> <span class=sabbamitta>Das heißt, es gäbe kein Verlangen nach Bildern, Tönen, Gerüchen, Geschmäcken, Berührungen und Vorstellungen. Wenn es überhaupt kein Verlangen gäbe, mit dem Aufhören des Verlangens, gäbe es da noch Ergreifen?“ </span><br><p id=dn15:7.4><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:7.5><span class=root>“Tasmātihānanda, eseva hetu etaṁ nidānaṁ esa samudayo esa paccayo upādānassa, yadidaṁ taṇhā. </span><br> <span class=sabbamitta>„Darum ist das der Grund, die Quelle, der Ursprung und die Ursache für Ergreifen: nämlich Verlangen. </span><br><p id=dn15:8.1><span class=root>‘Vedanāpaccayā taṇhā’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā vedanāpaccayā taṇhā. </span><br> <span class=sabbamitta>‚Gefühl ist eine Bedingung für Verlangen‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:8.2><span class=root>Vedanā ca hi, ānanda, nābhavissa sabbena sabbaṁ sabbathā sabbaṁ kassaci kimhici, seyyathidaṁ—</span><br> <span class=sabbamitta>Angenommen, es gäbe ganz und gar überhaupt kein Gefühl, nirgends und für niemanden. </span><br><p id=dn15:8.3><span class=root>cakkhusamphassajā vedanā sotasamphassajā vedanā ghānasamphassajā vedanā jivhāsamphassajā vedanā kāyasamphassajā vedanā manosamphassajā vedanā, sabbaso vedanāya asati vedanānirodhā api nu kho taṇhā paññāyethā”ti? </span><br> <span class=sabbamitta>Das heißt, es gäbe kein Gefühl entsprungen aus Kontakt mit dem Auge, dem Ohr, der Nase, der Zunge, dem Körper oder dem Geist. Wenn es überhaupt kein Gefühl gäbe, mit dem Aufhören des Gefühls, gäbe es da noch Verlangen?“ </span><br><p id=dn15:8.4><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:8.5><span class=root>“Tasmātihānanda, eseva hetu etaṁ nidānaṁ esa samudayo esa paccayo taṇhāya, yadidaṁ vedanā. </span><br> <span class=sabbamitta>„Darum ist das der Grund, die Quelle, der Ursprung und die Ursache für Verlangen: nämlich Gefühl. </span><br><p id=dn15:9.1><span class=root>Iti kho panetaṁ, ānanda, vedanaṁ paṭicca taṇhā, taṇhaṁ paṭicca pariyesanā, pariyesanaṁ paṭicca lābho, lābhaṁ paṭicca vinicchayo, vinicchayaṁ paṭicca chandarāgo, chandarāgaṁ paṭicca ajjhosānaṁ, ajjhosānaṁ paṭicca pariggaho, pariggahaṁ paṭicca macchariyaṁ, macchariyaṁ paṭicca ārakkho. </span><br> <span class=sabbamitta>So kommt es also, Ānanda, dass Gefühl ein Ausgangspunkt für Verlangen ist. Verlangen ist ein Ausgangspunkt für Trachten. Trachten ist ein Ausgangspunkt für das Gewinnen von materiellem Besitz. Das Gewinnen von materiellem Besitz ist ein Ausgangspunkt für Bewerten. Bewerten ist ein Ausgangspunkt für Sehnen und Begehren. Sehnen und Begehren sind ein Ausgangspunkt für Anhänglichkeit. Anhänglichkeit ist ein Ausgangspunkt für Eigentum. Eigentum ist ein Ausgangspunkt für Geiz. Geiz ist ein Ausgangspunkt für Schutzmaßnahmen. </span><br><p id=dn15:9.2><span class=root>Ārakkhādhikaraṇaṁ daṇḍādānasatthādānakalahaviggahavivādatuvaṁtuvaṁpesuññamusāvādā aneke pāpakā akusalā dhammā sambhavanti. </span><br> <span class=sabbamitta>Aufgrund von Schutzmaßnahmen kommen zahlreiche schlechte, untaugliche Dinge zustande: das Greifen zu Stock und Schwert, Zank und Streit, Zwist, Anschuldigungen, entzweiende Rede und Lügen. </span><br><p id=dn15:10.1><span class=root>‘Ārakkhādhikaraṇaṁ daṇḍādānasatthādānakalahaviggahavivādatuvaṁtuvaṁpesuññamusāvādā aneke pāpakā akusalā dhammā sambhavantī’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā ārakkhādhikaraṇaṁ daṇḍādānasatthādānakalahaviggahavivādatuvaṁtuvaṁpesuññamusāvādā aneke pāpakā akusalā dhammā sambhavanti. </span><br> <span class=sabbamitta>‚Aufgrund von Schutzmaßnahmen kommen zahlreiche schlechte, untaugliche Dinge zustande: das Greifen zu Stock und Schwert, Streit, Zank, Kämpfe, Anschuldigungen, entzweiende Rede und Lügen‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:10.2><span class=root>Ārakkho ca hi, ānanda, nābhavissa sabbena sabbaṁ sabbathā sabbaṁ kassaci kimhici, sabbaso ārakkhe asati ārakkhanirodhā api nu kho daṇḍādānasatthādānakalahaviggahavivādatuvaṁtuvaṁpesuññamusāvādā aneke pāpakā akusalā dhammā sambhaveyyun”ti? </span><br> <span class=sabbamitta>Angenommen, es gäbe ganz und gar überhaupt keine Schutzmaßnahmen, nirgends und für niemanden. Wenn es überhaupt keine Schutzmaßnahmen gäbe, mit dem Aufhören von Schutzmaßnahmen, würden da diese schlechten, untauglichen Dinge noch zustande kommen?“ </span><br><p id=dn15:10.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:10.4><span class=root>“Tasmātihānanda, eseva hetu etaṁ nidānaṁ esa samudayo esa paccayo daṇḍādānasatthādānakalahaviggahavivādatuvaṁtuvaṁpesuññamusāvādānaṁ anekesaṁ pāpakānaṁ akusalānaṁ dhammānaṁ sambhavāya yadidaṁ ārakkho. </span><br> <span class=sabbamitta>„Darum ist das der Grund, die Quelle, der Ursprung und die Ursache für das Zustandekommen dieser schlechten, untauglichen Dinge: nämlich Schutzmaßnahmen. </span><br><p id=dn15:11.1><span class=root>‘Macchariyaṁ paṭicca ārakkho’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā macchariyaṁ paṭicca ārakkho. </span><br> <span class=sabbamitta>‚Geiz ist ein Ausgangspunkt für Schutzmaßnahmen‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:11.2><span class=root>Macchariyañca hi, ānanda, nābhavissa sabbena sabbaṁ sabbathā sabbaṁ kassaci kimhici, sabbaso macchariye asati macchariyanirodhā api nu kho ārakkho paññāyethā”ti? </span><br> <span class=sabbamitta>Angenommen, es gäbe ganz und gar überhaupt keinen Geiz, nirgends und für niemanden. Wenn es überhaupt keinen Geiz gäbe, mit dem Aufhören des Geizes, gäbe es da noch Schutzmaßnahmen?“ </span><br><p id=dn15:11.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:11.4><span class=root>“Tasmātihānanda, eseva hetu etaṁ nidānaṁ esa samudayo esa paccayo ārakkhassa, yadidaṁ macchariyaṁ. </span><br> <span class=sabbamitta>„Darum ist das der Grund, die Quelle, der Ursprung und die Ursache für Schutzmaßnahmen: nämlich Geiz. </span><br><p id=dn15:12.1><span class=root>‘Pariggahaṁ paṭicca macchariyan’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā pariggahaṁ paṭicca macchariyaṁ. </span><br> <span class=sabbamitta>‚Eigentum ist ein Ausgangspunkt für Geiz‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:12.2><span class=root>Pariggaho ca hi, ānanda, nābhavissa sabbena sabbaṁ sabbathā sabbaṁ kassaci kimhici, sabbaso pariggahe asati pariggahanirodhā api nu kho macchariyaṁ paññāyethā”ti? </span><br> <span class=sabbamitta>Angenommen, es gäbe ganz und gar überhaupt kein Eigentum, nirgends und für niemanden. Wenn es überhaupt kein Eigentum gäbe, mit dem Aufhören des Eigentums, gäbe es da noch Geiz?“ </span><br><p id=dn15:12.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:12.4><span class=root>“Tasmātihānanda, eseva hetu etaṁ nidānaṁ esa samudayo esa paccayo macchariyassa, yadidaṁ pariggaho. </span><br> <span class=sabbamitta>„Darum ist das der Grund, die Quelle, der Ursprung und die Ursache für Geiz: nämlich Eigentum. </span><br><p id=dn15:13.1><span class=root>‘Ajjhosānaṁ paṭicca pariggaho’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā ajjhosānaṁ paṭicca pariggaho. </span><br> <span class=sabbamitta>‚Anhänglichkeit ist ein Ausgangspunkt für Eigentum‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:13.2><span class=root>Ajjhosānañca hi, ānanda, nābhavissa sabbena sabbaṁ sabbathā sabbaṁ kassaci kimhici, sabbaso ajjhosāne asati ajjhosānanirodhā api nu kho pariggaho paññāyethā”ti? </span><br> <span class=sabbamitta>Angenommen, es gäbe ganz und gar überhaupt keine Anhänglichkeit, nirgends und für niemanden. Wenn es überhaupt keine Anhänglichkeit gäbe, mit dem Aufhören der Anhänglichkeit, gäbe es da noch Eigentum?“ </span><br><p id=dn15:13.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:13.4><span class=root>“Tasmātihānanda, eseva hetu etaṁ nidānaṁ esa samudayo esa paccayo pariggahassa—yadidaṁ ajjhosānaṁ. </span><br> <span class=sabbamitta>„Darum ist das der Grund, die Quelle, der Ursprung und die Ursache für Eigentum: nämlich Anhänglichkeit. </span><br><p id=dn15:14.1><span class=root>‘Chandarāgaṁ paṭicca ajjhosānan’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā chandarāgaṁ paṭicca ajjhosānaṁ. </span><br> <span class=sabbamitta>‚Sehnen und Begehren sind ein Ausgangspunkt für Anhänglichkeit‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:14.2><span class=root>Chandarāgo ca hi, ānanda, nābhavissa sabbena sabbaṁ sabbathā sabbaṁ kassaci kimhici, sabbaso chandarāge asati chandarāganirodhā api nu kho ajjhosānaṁ paññāyethā”ti? </span><br> <span class=sabbamitta>Angenommen, es gäbe ganz und gar überhaupt kein Sehnen und kein Begehren, nirgends und für niemanden. Wenn es überhaupt kein Sehnen und kein Begehren gäbe, mit dem Aufhören des Sehnens und Begehrens, gäbe es da noch Anhänglichkeit?“ </span><br><p id=dn15:14.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:14.4><span class=root>“Tasmātihānanda, eseva hetu etaṁ nidānaṁ esa samudayo esa paccayo ajjhosānassa, yadidaṁ chandarāgo. </span><br> <span class=sabbamitta>„Darum ist das der Grund, die Quelle, der Ursprung und die Ursache für Anhänglichkeit: nämlich Sehnen und Begehren. </span><br><p id=dn15:15.1><span class=root>‘Vinicchayaṁ paṭicca chandarāgo’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā vinicchayaṁ paṭicca chandarāgo. </span><br> <span class=sabbamitta>‚Bewerten ist ein Ausgangspunkt für Sehnen und Begehren‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:15.2><span class=root>Vinicchayo ca hi, ānanda, nābhavissa sabbena sabbaṁ sabbathā sabbaṁ kassaci kimhici, sabbaso vinicchaye asati vinicchayanirodhā api nu kho chandarāgo paññāyethā”ti? </span><br> <span class=sabbamitta>Angenommen, es gäbe ganz und gar überhaupt kein Bewerten, nirgends und für niemanden. Wenn es überhaupt kein Bewerten gäbe, mit dem Aufhören des Bewertens, gäbe es da noch Sehnen und Begehren?“ </span><br><p id=dn15:15.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:15.4><span class=root>“Tasmātihānanda, eseva hetu etaṁ nidānaṁ esa samudayo esa paccayo chandarāgassa, yadidaṁ vinicchayo. </span><br> <span class=sabbamitta>„Darum ist das der Grund, die Quelle, der Ursprung und die Ursache für Sehnen und Begehren: nämlich Bewerten. </span><br><p id=dn15:16.1><span class=root>‘Lābhaṁ paṭicca vinicchayo’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā lābhaṁ paṭicca vinicchayo. </span><br> <span class=sabbamitta>‚Das Gewinnen von materiellem Besitz ist ein Ausgangspunkt für Bewerten‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:16.2><span class=root>Lābho ca hi, ānanda, nābhavissa sabbena sabbaṁ sabbathā sabbaṁ kassaci kimhici, sabbaso lābhe asati lābhanirodhā api nu kho vinicchayo paññāyethā”ti? </span><br> <span class=sabbamitta>Angenommen, es gäbe ganz und gar überhaupt kein Gewinnen von materiellem Besitz, nirgends und für niemanden. Wenn es überhaupt kein Gewinnen von materiellem Besitz gäbe, mit dem Aufhören des Gewinnens von materiellem Besitz, gäbe es da noch Bewerten?“ </span><br><p id=dn15:16.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:16.4><span class=root>“Tasmātihānanda, eseva hetu etaṁ nidānaṁ esa samudayo esa paccayo vinicchayassa, yadidaṁ lābho. </span><br> <span class=sabbamitta>„Darum ist das der Grund, die Quelle, der Ursprung und die Ursache für Bewerten: nämlich das Gewinnen von materiellem Besitz. </span><br><p id=dn15:17.1><span class=root>‘Pariyesanaṁ paṭicca lābho’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā pariyesanaṁ paṭicca lābho. </span><br> <span class=sabbamitta>‚Trachten ist ein Ausgangspunkt für das Gewinnen von materiellem Besitz‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:17.2><span class=root>Pariyesanā ca hi, ānanda, nābhavissa sabbena sabbaṁ sabbathā sabbaṁ kassaci kimhici, sabbaso pariyesanāya asati pariyesanānirodhā api nu kho lābho paññāyethā”ti? </span><br> <span class=sabbamitta>Angenommen, es gäbe ganz und gar überhaupt kein Trachten, nirgends und für niemanden. Wenn es überhaupt kein Trachten gäbe, mit dem Aufhören des Trachtens, gäbe es da noch das Gewinnen von materiellem Besitz?“ </span><br><p id=dn15:17.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:17.4><span class=root>“Tasmātihānanda, eseva hetu etaṁ nidānaṁ esa samudayo esa paccayo lābhassa, yadidaṁ pariyesanā. </span><br> <span class=sabbamitta>„Darum ist das der Grund, die Quelle, der Ursprung und die Ursache für das Gewinnen von materiellem Besitz: nämlich Trachten. </span><br><p id=dn15:18.1><span class=root>‘Taṇhaṁ paṭicca pariyesanā’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā taṇhaṁ paṭicca pariyesanā. </span><br> <span class=sabbamitta>‚Verlangen ist ein Ausgangspunkt für Trachten‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:18.2><span class=root>Taṇhā ca hi, ānanda, nābhavissa sabbena sabbaṁ sabbathā sabbaṁ kassaci kimhici, seyyathidaṁ—</span><br> <span class=sabbamitta>Angenommen, es gäbe ganz und gar überhaupt kein Verlangen, nirgends und für niemanden. </span><br><p id=dn15:18.3><span class=root>kāmataṇhā bhavataṇhā vibhavataṇhā, sabbaso taṇhāya asati taṇhānirodhā api nu kho pariyesanā paññāyethā”ti? </span><br> <span class=sabbamitta>Das heißt, es gäbe kein Verlangen nach Sinnenfreuden, Verlangen danach, das Dasein fortzusetzen, oder Verlangen danach, das Dasein zu beenden. Wenn es überhaupt kein Verlangen gäbe, mit dem Aufhören des Verlangens, gäbe es da noch Trachten?“ </span><br><p id=dn15:18.4><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:18.5><span class=root>“Tasmātihānanda, eseva hetu etaṁ nidānaṁ esa samudayo esa paccayo pariyesanāya, yadidaṁ taṇhā. </span><br> <span class=sabbamitta>„Darum ist das der Grund, die Quelle, der Ursprung und die Ursache für Trachten: nämlich Verlangen. </span><br><p id=dn15:18.6><span class=root>Iti kho, ānanda, ime dve dhammā dvayena vedanāya ekasamosaraṇā bhavanti. </span><br> <span class=sabbamitta>Und so, Ānanda, sind diese beiden Dinge durch die beiden Aspekte des Gefühls vereint. </span><br><p id=dn15:19.1><span class=root>‘Phassapaccayā vedanā’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā phassapaccayā vedanā. </span><br> <span class=sabbamitta>‚Kontakt ist eine Bedingung für Gefühl‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:19.2><span class=root>Phasso ca hi, ānanda, nābhavissa sabbena sabbaṁ sabbathā sabbaṁ kassaci kimhici, seyyathidaṁ—</span><br> <span class=sabbamitta>Angenommen, es gäbe ganz und gar überhaupt keinen Kontakt, nirgends und für niemanden. </span><br><p id=dn15:19.3><span class=root>cakkhusamphasso sotasamphasso ghānasamphasso jivhāsamphasso kāyasamphasso manosamphasso, sabbaso phasse asati phassanirodhā api nu kho vedanā paññāyethā”ti? </span><br> <span class=sabbamitta>Das heißt, es gäbe keinen Kontakt mit dem Auge, dem Ohr, der Nase, der Zunge, dem Körper oder dem Geist. Wenn es überhaupt keinen Kontakt gäbe, mit dem Aufhören des Kontakts, gäbe es da noch Gefühl?“ </span><br><p id=dn15:19.4><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:19.5><span class=root>“Tasmātihānanda, eseva hetu etaṁ nidānaṁ esa samudayo esa paccayo vedanāya, yadidaṁ phasso. </span><br> <span class=sabbamitta>„Darum ist das der Grund, die Quelle, der Ursprung und die Ursache für Gefühl: nämlich Kontakt. </span><br><p id=dn15:20.1><span class=root>‘Nāmarūpapaccayā phasso’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā nāmarūpapaccayā phasso. </span><br> <span class=sabbamitta>‚Name und Form sind eine Bedingung für Kontakt‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:20.2><span class=root>Yehi, ānanda, ākārehi yehi liṅgehi yehi nimittehi yehi uddesehi nāmakāyassa paññatti hoti, tesu ākāresu tesu liṅgesu tesu nimittesu tesu uddesesu asati api nu kho rūpakāye adhivacanasamphasso paññāyethā”ti? </span><br> <span class=sabbamitta>Angenommen, es gäbe keine der Eigenschaften, Eigenarten, Merkmale und Einzelheiten, durch die man die Gruppe der geistigen Erscheinungen, die als Name bekannt sind, bestimmen kann. Gäbe es dann noch einen benennenden Kontakt in der Gruppe der materiellen Erscheinungen?“ </span><br><p id=dn15:20.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:20.4><span class=root>“Yehi, ānanda, ākārehi yehi liṅgehi yehi nimittehi yehi uddesehi rūpakāyassa paññatti hoti, tesu ākāresu …pe… tesu uddesesu asati api nu kho nāmakāye paṭighasamphasso paññāyethā”ti? </span><br> <span class=sabbamitta>Angenommen, es gäbe keine der Eigenschaften, Eigenarten, Merkmale und Einzelheiten, durch die man die Gruppe der materiellen Erscheinungen, die als Form bekannt sind, bestimmen kann. Gäbe es dann noch einen auftreffenden Kontakt in der Gruppe der geistigen Erscheinungen?“ </span><br><p id=dn15:20.5><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:20.6><span class=root>“Yehi, ānanda, ākārehi …pe… yehi uddesehi nāmakāyassa ca rūpakāyassa ca paññatti hoti, tesu ākāresu …pe… tesu uddesesu asati api nu kho adhivacanasamphasso vā paṭighasamphasso vā paññāyethā”ti? </span><br> <span class=sabbamitta>Angenommen, es gäbe keine der Eigenschaften, Eigenarten, Merkmale und Einzelheiten, durch die man die Gruppe der Erscheinungen, die als Name bekannt sind, und die Gruppe der Erscheinungen, die als Form bekannt sind, bestimmen kann. Gäbe es dann noch einen benennenden Kontakt oder einen auftreffenden Kontakt?“ </span><br><p id=dn15:20.7><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:20.8><span class=root>“Yehi, ānanda, ākārehi …pe… yehi uddesehi nāmarūpassa paññatti hoti, tesu ākāresu …pe… tesu uddesesu asati api nu kho phasso paññāyethā”ti? </span><br> <span class=sabbamitta>Angenommen, es gäbe keine der Eigenschaften, Eigenarten, Merkmale und Einzelheiten, durch die man Name und Form bestimmen kann. Gäbe es dann noch Kontakt?“ </span><br><p id=dn15:20.9><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:20.10><span class=root>“Tasmātihānanda, eseva hetu etaṁ nidānaṁ esa samudayo esa paccayo phassassa, yadidaṁ nāmarūpaṁ. </span><br> <span class=sabbamitta>„Darum ist das der Grund, die Quelle, der Ursprung und die Ursache für Kontakt: nämlich Name und Form. </span><br><p id=dn15:21.1><span class=root>‘Viññāṇapaccayā nāmarūpan’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā viññāṇapaccayā nāmarūpaṁ. </span><br> <span class=sabbamitta>‚Bewusstsein ist eine Bedingung für Name und Form‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:21.2><span class=root>Viññāṇañca hi, ānanda, mātukucchismiṁ na okkamissatha, api nu kho nāmarūpaṁ mātukucchismiṁ samuccissathā”ti? </span><br> <span class=sabbamitta>Wenn kein Bewusstsein im Mutterleib empfangen würde, würden dann Name und Form dort gerinnen?“ </span><br><p id=dn15:21.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:21.4><span class=root>“Viññāṇañca hi, ānanda, mātukucchismiṁ okkamitvā vokkamissatha, api nu kho nāmarūpaṁ itthattāya abhinibbattissathā”ti? </span><br> <span class=sabbamitta>„Wenn Bewusstsein im Mutterleib empfangen würde und dann verloren ginge, würden dann Name und Form in diesen Daseinszustand hineingeboren werden?“ </span><br><p id=dn15:21.5><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:21.6><span class=root>“Viññāṇañca hi, ānanda, daharasseva sato vocchijjissatha kumārakassa vā kumārikāya vā, api nu kho nāmarūpaṁ vuddhiṁ virūḷhiṁ vepullaṁ āpajjissathā”ti? </span><br> <span class=sabbamitta>„Wenn das Bewusstsein eines kleinen Jungen oder Mädchens abgeschnitten würde, würden dann Name und Form wachsen, größer werden und zur Reife kommen?“ </span><br><p id=dn15:21.7><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:21.8><span class=root>“Tasmātihānanda, eseva hetu etaṁ nidānaṁ esa samudayo esa paccayo nāmarūpassa—yadidaṁ viññāṇaṁ. </span><br> <span class=sabbamitta>„Darum ist das der Grund, die Quelle, der Ursprung und die Ursache für Name und Form: nämlich Bewusstsein. </span><br><p id=dn15:22.1><span class=root>‘Nāmarūpapaccayā viññāṇan’ti iti kho panetaṁ vuttaṁ, tadānanda, imināpetaṁ pariyāyena veditabbaṁ, yathā nāmarūpapaccayā viññāṇaṁ. </span><br> <span class=sabbamitta>‚Name und Form sind eine Bedingung für Bewusstsein‘ – das habe ich gesagt. Eine Art, zu verstehen, wie das gemeint ist, ist diese: </span><br><p id=dn15:22.2><span class=root>Viññāṇañca hi, ānanda, nāmarūpe patiṭṭhaṁ na labhissatha, api nu kho āyatiṁ jātijarāmaraṇaṁ dukkhasamudayasambhavo paññāyethā”ti? </span><br> <span class=sabbamitta>Wenn Bewusstsein in Name und Form keinen Halt finden würde, gäbe es dann das Zustandekommen des Ursprungs des Leidens – das Zustandekommen von Wiedergeburt, Alter und Tod in der Zukunft?“ </span><br><p id=dn15:22.3><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:22.4><span class=root>“Tasmātihānanda, eseva hetu etaṁ nidānaṁ esa samudayo esa paccayo viññāṇassa yadidaṁ nāmarūpaṁ. </span><br> <span class=sabbamitta>„Darum ist das der Grund, die Quelle, der Ursprung und die Ursache für Bewusstsein: nämlich Name und Form. </span><br><p id=dn15:22.5><span class=root>Ettāvatā kho, ānanda, jāyetha vā jīyetha vā mīyetha vā cavetha vā upapajjetha vā. </span><br> <span class=sabbamitta>Bis zu diesem Punkt kann man wiedergeboren werden, alt werden, sterben, verscheiden oder wieder erscheinen. </span><br><p id=dn15:22.6><span class=root>Ettāvatā adhivacanapatho, ettāvatā niruttipatho, ettāvatā paññattipatho, ettāvatā paññāvacaraṁ, ettāvatā vaṭṭaṁ vattati itthattaṁ paññāpanāya yadidaṁ nāmarūpaṁ saha viññāṇena aññamaññapaccayatā pavattati. </span><br> <span class=sabbamitta>Bis zu diesem Punkt erstreckt sich der Geltungsbereich von Benennen, Ausdrucksweise und Beschreibung; erstreckt sich der Bereich der Weisheit; setzt sich der Kreislauf der Wiedergeburten fort, sodass es einen solchen Zustand geben kann: nämlich Name und Form zusammen mit Bewusstsein. </span><br><p id=dn15:23.0><span class=root>2. Attapaññatti </span><br> <span class=sabbamitta>2. Das Selbst beschreiben </span><br><p id=dn15:23.1><span class=root>Kittāvatā ca, ānanda, attānaṁ paññapento paññapeti? </span><br> <span class=sabbamitta>Die, die ein Selbst beschreiben: Inwiefern beschreiben sie es? </span><br><p id=dn15:23.2><span class=root>Rūpiṁ vā hi, ānanda, parittaṁ attānaṁ paññapento paññapeti: </span><br> <span class=sabbamitta>Sie beschreiben es als geformt und begrenzt: </span><br><p id=dn15:23.3><span class=root>‘rūpī me paritto attā’ti. </span><br> <span class=sabbamitta>‚Mein Selbst ist geformt und begrenzt.‘ </span><br><p id=dn15:23.4><span class=root>Rūpiṁ vā hi, ānanda, anantaṁ attānaṁ paññapento paññapeti: </span><br> <span class=sabbamitta>Oder sie beschreiben es als geformt und unendlich: </span><br><p id=dn15:23.5><span class=root>‘rūpī me ananto attā’ti. </span><br> <span class=sabbamitta>‚Mein Selbst ist geformt und unendlich.‘ </span><br><p id=dn15:23.6><span class=root>Arūpiṁ vā hi, ānanda, parittaṁ attānaṁ paññapento paññapeti: </span><br> <span class=sabbamitta>Oder sie beschreiben es als formlos und begrenzt: </span><br><p id=dn15:23.7><span class=root>‘arūpī me paritto attā’ti. </span><br> <span class=sabbamitta>‚Mein Selbst ist formlos und begrenzt.‘ </span><br><p id=dn15:23.8><span class=root>Arūpiṁ vā hi, ānanda, anantaṁ attānaṁ paññapento paññapeti: </span><br> <span class=sabbamitta>Oder sie beschreiben es als formlos und unendlich: </span><br><p id=dn15:23.9><span class=root>‘arūpī me ananto attā’ti. </span><br> <span class=sabbamitta>‚Mein Selbst ist formlos und unendlich.‘ </span><br><p id=dn15:24.1><span class=root>Tatrānanda, yo so rūpiṁ parittaṁ attānaṁ paññapento paññapeti. </span><br> <span class=sabbamitta>Nehmen wir nun die, die das Selbst als geformt und begrenzt beschreiben. </span><br><p id=dn15:24.2><span class=root>Etarahi vā so rūpiṁ parittaṁ attānaṁ paññapento paññapeti, tattha bhāviṁ vā so rūpiṁ parittaṁ attānaṁ paññapento paññapeti, ‘atathaṁ vā pana santaṁ tathattāya upakappessāmī’ti iti vā panassa hoti. </span><br> <span class=sabbamitta>Sie beschreiben das Selbst als geformt und begrenzt in der Gegenwart; oder als etwas, das sicher an einem anderen Ort geformt und begrenzt sein wird; oder sie denken: ‚Obwohl es nicht so ist, werde ich sicherstellen, dass es das bekommt, was nötig ist, damit es so wird.‘ </span><br><p id=dn15:24.3><span class=root>Evaṁ santaṁ kho, ānanda, rūpiṁ parittattānudiṭṭhi anusetīti iccālaṁ vacanāya. </span><br> <span class=sabbamitta>Wenn das so ist, dann ist es angebracht, zu sagen, dass bei ihnen der Glaube an ein Selbst als geformt und begrenzt zugrunde liegt. </span><br><p id=dn15:24.4><span class=root>Tatrānanda, yo so rūpiṁ anantaṁ attānaṁ paññapento paññapeti. </span><br> <span class=sabbamitta>Nehmen wir nun die, die das Selbst als geformt und unendlich beschreiben … </span><br><p id=dn15:24.5><span class=root>Etarahi vā so rūpiṁ anantaṁ attānaṁ paññapento paññapeti, tattha bhāviṁ vā so rūpiṁ anantaṁ attānaṁ paññapento paññapeti, ‘atathaṁ vā pana santaṁ tathattāya upakappessāmī’ti iti vā panassa hoti. </span><br><p id=dn15:24.6><span class=root>Evaṁ santaṁ kho, ānanda, rūpiṁ anantattānudiṭṭhi anusetīti iccālaṁ vacanāya. </span><br><p id=dn15:24.7><span class=root>Tatrānanda, yo so arūpiṁ parittaṁ attānaṁ paññapento paññapeti. </span><br> <span class=sabbamitta>als formlos und begrenzt … </span><br><p id=dn15:24.8><span class=root>Etarahi vā so arūpiṁ parittaṁ attānaṁ paññapento paññapeti, tattha bhāviṁ vā so arūpiṁ parittaṁ attānaṁ paññapento paññapeti, ‘atathaṁ vā pana santaṁ tathattāya upakappessāmī’ti iti vā panassa hoti. </span><br><p id=dn15:24.9><span class=root>Evaṁ santaṁ kho, ānanda, arūpiṁ parittattānudiṭṭhi anusetīti iccālaṁ vacanāya. </span><br><p id=dn15:24.10><span class=root>Tatrānanda, yo so arūpiṁ anantaṁ attānaṁ paññapento paññapeti. </span><br> <span class=sabbamitta>oder als formlos und unendlich. </span><br><p id=dn15:24.11><span class=root>Etarahi vā so arūpiṁ anantaṁ attānaṁ paññapento paññapeti, tattha bhāviṁ vā so arūpiṁ anantaṁ attānaṁ paññapento paññapeti, ‘atathaṁ vā pana santaṁ tathattāya upakappessāmī’ti iti vā panassa hoti. </span><br> <span class=sabbamitta>Sie beschreiben das Selbst als formlos und unendlich in der Gegenwart; oder als etwas, das sicher an einem anderen Ort formlos und unendlich sein wird; oder sie denken: ‚Obwohl es nicht so ist, werde ich sicherstellen, dass es das bekommt, was nötig ist, damit es so wird.‘ </span><br><p id=dn15:24.12><span class=root>Evaṁ santaṁ kho, ānanda, arūpiṁ anantattānudiṭṭhi anusetīti iccālaṁ vacanāya. </span><br> <span class=sabbamitta>Wenn das so ist, dann ist es angebracht, zu sagen, dass bei ihnen der Glaube an ein Selbst als formlos und unendlich zugrunde liegt. </span><br><p id=dn15:24.13><span class=root>Ettāvatā kho, ānanda, attānaṁ paññapento paññapeti. </span><br> <span class=sabbamitta>Die, die ein Selbst beschreiben: Insofern beschreiben sie es. </span><br><p id=dn15:25.0><span class=root>3. Naattapaññatti </span><br> <span class=sabbamitta>3. Das Selbst nicht beschreiben </span><br><p id=dn15:25.1><span class=root>Kittāvatā ca, ānanda, attānaṁ na paññapento na paññapeti? </span><br> <span class=sabbamitta>Die, die kein Selbst beschreiben: Inwiefern beschreiben sie es nicht? </span><br><p id=dn15:25.2><span class=root>Rūpiṁ vā hi, ānanda, parittaṁ attānaṁ na paññapento na paññapeti: </span><br> <span class=sabbamitta>Sie beschreiben es nicht als geformt und begrenzt … </span><br><p id=dn15:25.3><span class=root>‘rūpī me paritto attā’ti. </span><br><p id=dn15:25.4><span class=root>Rūpiṁ vā hi, ānanda, anantaṁ attānaṁ na paññapento na paññapeti: </span><br> <span class=sabbamitta>nicht als geformt und unendlich … </span><br><p id=dn15:25.5><span class=root>‘rūpī me ananto attā’ti. </span><br><p id=dn15:25.6><span class=root>Arūpiṁ vā hi, ānanda, parittaṁ attānaṁ na paññapento na paññapeti: </span><br> <span class=sabbamitta>nicht als formlos und begrenzt … </span><br><p id=dn15:25.7><span class=root>‘arūpī me paritto attā’ti. </span><br><p id=dn15:25.8><span class=root>Arūpiṁ vā hi, ānanda, anantaṁ attānaṁ na paññapento na paññapeti: </span><br> <span class=sabbamitta>und nicht als formlos und unendlich: </span><br><p id=dn15:25.9><span class=root>‘arūpī me ananto attā’ti. </span><br> <span class=sabbamitta>‚Mein Selbst ist formlos und unendlich.‘ </span><br><p id=dn15:26.1><span class=root>Tatrānanda, yo so rūpiṁ parittaṁ attānaṁ na paññapento na paññapeti. </span><br> <span class=sabbamitta>Nehmen wir nun die, die das Selbst nicht als geformt und begrenzt beschreiben … </span><br><p id=dn15:26.2><span class=root>Etarahi vā so rūpiṁ parittaṁ attānaṁ na paññapento na paññapeti, tattha bhāviṁ vā so rūpiṁ parittaṁ attānaṁ na paññapento na paññapeti, ‘atathaṁ vā pana santaṁ tathattāya upakappessāmī’ti iti vā panassa na hoti. </span><br><p id=dn15:26.3><span class=root>Evaṁ santaṁ kho, ānanda, rūpiṁ parittattānudiṭṭhi nānusetīti iccālaṁ vacanāya. </span><br><p id=dn15:26.4><span class=root>Tatrānanda, yo so rūpiṁ anantaṁ attānaṁ na paññapento na paññapeti. </span><br> <span class=sabbamitta>nicht als geformt und unendlich … </span><br><p id=dn15:26.5><span class=root>Etarahi vā so rūpiṁ anantaṁ attānaṁ na paññapento na paññapeti, tattha bhāviṁ vā so rūpiṁ anantaṁ attānaṁ na paññapento na paññapeti, ‘atathaṁ vā pana santaṁ tathattāya upakappessāmī’ti iti vā panassa na hoti. </span><br><p id=dn15:26.6><span class=root>Evaṁ santaṁ kho, ānanda, rūpiṁ anantattānudiṭṭhi nānusetīti iccālaṁ vacanāya. </span><br><p id=dn15:26.7><span class=root>Tatrānanda, yo so arūpiṁ parittaṁ attānaṁ na paññapento na paññapeti. </span><br> <span class=sabbamitta>nicht als formlos und begrenzt … </span><br><p id=dn15:26.8><span class=root>Etarahi vā so arūpiṁ parittaṁ attānaṁ na paññapento na paññapeti, tattha bhāviṁ vā so arūpiṁ parittaṁ attānaṁ na paññapento na paññapeti, ‘atathaṁ vā pana santaṁ tathattāya upakappessāmī’ti iti vā panassa na hoti. </span><br><p id=dn15:26.9><span class=root>Evaṁ santaṁ kho, ānanda, arūpiṁ parittattānudiṭṭhi nānusetīti iccālaṁ vacanāya. </span><br><p id=dn15:26.10><span class=root>Tatrānanda, yo so arūpiṁ anantaṁ attānaṁ na paññapento na paññapeti. </span><br> <span class=sabbamitta>und nicht als formlos und unendlich. </span><br><p id=dn15:26.11><span class=root>Etarahi vā so arūpiṁ anantaṁ attānaṁ na paññapento na paññapeti, tattha bhāviṁ vā so arūpiṁ anantaṁ attānaṁ na paññapento na paññapeti, ‘atathaṁ vā pana santaṁ tathattāya upakappessāmī’ti iti vā panassa na hoti. </span><br> <span class=sabbamitta>Sie beschreiben das Selbst nicht als formlos und unendlich in der Gegenwart; auch nicht als etwas, das sicher an einem anderen Ort formlos und unendlich sein wird; und sie denken auch nicht: ‚Obwohl es nicht so ist, werde ich sicherstellen, dass es das bekommt, was nötig ist, damit es so wird.‘ </span><br><p id=dn15:26.12><span class=root>Evaṁ santaṁ kho, ānanda, arūpiṁ anantattānudiṭṭhi nānusetīti iccālaṁ vacanāya. </span><br> <span class=sabbamitta>Wenn das so ist, dann ist es angebracht, zu sagen, dass bei ihnen kein Glaube an ein Selbst als formlos und unendlich zugrunde liegt. </span><br><p id=dn15:26.13><span class=root>Ettāvatā kho, ānanda, attānaṁ na paññapento na paññapeti. </span><br> <span class=sabbamitta>Die, die kein Selbst beschreiben: Insofern beschreiben sie es nicht. </span><br><p id=dn15:27.0><span class=root>4. Attasamanupassanā </span><br> <span class=sabbamitta>4. Das Selbst betrachten </span><br><p id=dn15:27.1><span class=root>Kittāvatā ca, ānanda, attānaṁ samanupassamāno samanupassati? </span><br> <span class=sabbamitta>Die, die ein Selbst betrachten: Inwiefern betrachten sie es? </span><br><p id=dn15:27.2><span class=root>Vedanaṁ vā hi, ānanda, attānaṁ samanupassamāno samanupassati: </span><br> <span class=sabbamitta>Sie betrachten Gefühl als Selbst: </span><br><p id=dn15:27.3><span class=root>‘vedanā me attā’ti. </span><br> <span class=sabbamitta>‚Gefühl ist mein Selbst.‘ </span><br><p id=dn15:27.4><span class=root>‘Na heva kho me vedanā attā, appaṭisaṁvedano me attā’ti iti vā hi, ānanda, attānaṁ samanupassamāno samanupassati. </span><br> <span class=sabbamitta>Oder sie betrachten es so: ‚Gefühl ist bestimmt nicht mein Selbst. Mein Selbst erlebt kein Gefühl.‘ </span><br><p id=dn15:27.5><span class=root>‘Na heva kho me vedanā attā, nopi appaṭisaṁvedano me attā, attā me vediyati, vedanādhammo hi me attā’ti iti vā hi, ānanda, attānaṁ samanupassamāno samanupassati. </span><br> <span class=sabbamitta>Oder sie betrachten es so: ‚Gefühl ist bestimmt nicht mein Selbst. Aber es ist nicht so, dass mein Selbst kein Gefühl erleben würde. Mein Selbst fühlt, denn mein Selbst ist dem Fühlen unterworfen.‘ </span><br><p id=dn15:28.1><span class=root>Tatrānanda, yo so evamāha: </span><br> <span class=sabbamitta>Nehmen wir nun die, die sagen: </span><br><p id=dn15:28.2><span class=root>‘vedanā me attā’ti, </span><br> <span class=sabbamitta>‚Gefühl ist mein Selbst.‘ </span><br><p id=dn15:28.3><span class=root>so evamassa vacanīyo: </span><br> <span class=sabbamitta>Zu ihnen solltest du sagen: </span><br><p id=dn15:28.4><span class=root>‘tisso kho imā, āvuso, vedanā—</span><br> <span class=sabbamitta>‚Geehrter, es gibt drei Gefühle: </span><br><p id=dn15:28.5><span class=root>sukhā vedanā dukkhā vedanā adukkhamasukhā vedanā. </span><br> <span class=sabbamitta>angenehm, schmerzhaft und neutral. </span><br><p id=dn15:28.6><span class=root>Imāsaṁ kho tvaṁ tissannaṁ vedanānaṁ katamaṁ attato samanupassasī’ti? </span><br> <span class=sabbamitta>Welches davon betrachtest du als dein Selbst?‘ </span><br><p id=dn15:28.7><span class=root>Yasmiṁ, ānanda, samaye sukhaṁ vedanaṁ vedeti, neva tasmiṁ samaye dukkhaṁ vedanaṁ vedeti, na adukkhamasukhaṁ vedanaṁ vedeti; </span><br> <span class=sabbamitta>Ānanda, zu einer Zeit, zu der du ein angenehmes Gefühl fühlst, fühlst du kein schmerzhaftes oder neutrales Gefühl; </span><br><p id=dn15:28.8><span class=root>sukhaṁyeva tasmiṁ samaye vedanaṁ vedeti. </span><br> <span class=sabbamitta>du fühlst nur ein angenehmes Gefühl. </span><br><p id=dn15:28.9><span class=root>Yasmiṁ, ānanda, samaye dukkhaṁ vedanaṁ vedeti, neva tasmiṁ samaye sukhaṁ vedanaṁ vedeti, na adukkhamasukhaṁ vedanaṁ vedeti; </span><br> <span class=sabbamitta>Zu einer Zeit, zu der du ein schmerzhaftes Gefühl fühlst, fühlst du kein angenehmes oder neutrales Gefühl; </span><br><p id=dn15:28.10><span class=root>dukkhaṁyeva tasmiṁ samaye vedanaṁ vedeti. </span><br> <span class=sabbamitta>du fühlst nur ein schmerzhaftes Gefühl. </span><br><p id=dn15:28.11><span class=root>Yasmiṁ, ānanda, samaye adukkhamasukhaṁ vedanaṁ vedeti, neva tasmiṁ samaye sukhaṁ vedanaṁ vedeti, na dukkhaṁ vedanaṁ vedeti; </span><br> <span class=sabbamitta>Zu einer Zeit, zu der du ein neutrales Gefühl fühlst, fühlst du kein angenehmes oder schmerzhaftes Gefühl; </span><br><p id=dn15:28.12><span class=root>adukkhamasukhaṁyeva tasmiṁ samaye vedanaṁ vedeti. </span><br> <span class=sabbamitta>du fühlst nur ein neutrales Gefühl. </span><br><p id=dn15:29.1><span class=root>Sukhāpi kho, ānanda, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā. </span><br> <span class=sabbamitta>Angenehme Gefühle, schmerzhafte Gefühle, neutrale Gefühle, sie alle sind unbeständig, bedingt, abhängig entstanden und müssen enden, verschwinden, schwinden und aufhören. </span><br><p id=dn15:29.2><span class=root>Dukkhāpi kho, ānanda, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā. </span><br><p id=dn15:29.3><span class=root>Adukkhamasukhāpi kho, ānanda, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā. </span><br><p id=dn15:29.4><span class=root>Tassa sukhaṁ vedanaṁ vediyamānassa ‘eso me attā’ti hoti. </span><br> <span class=sabbamitta>Wenn sie ein angenehmes Gefühl fühlen, denken sie: ‚Das ist mein Selbst.‘ </span><br><p id=dn15:29.5><span class=root>Tassāyeva sukhāya vedanāya nirodhā ‘byagā me attā’ti hoti. </span><br> <span class=sabbamitta>Wenn das angenehme Gefühl aufhört, denken sie: ‚Mein Selbst ist verschwunden.‘ </span><br><p id=dn15:29.6><span class=root>Dukkhaṁ vedanaṁ vediyamānassa ‘eso me attā’ti hoti. </span><br> <span class=sabbamitta>Wenn sie ein schmerzhaftes Gefühl fühlen, denken sie: ‚Das ist mein Selbst.‘ </span><br><p id=dn15:29.7><span class=root>Tassāyeva dukkhāya vedanāya nirodhā ‘byagā me attā’ti hoti. </span><br> <span class=sabbamitta>Wenn das schmerzhafte Gefühl aufhört, denken sie: ‚Mein Selbst ist verschwunden.‘ </span><br><p id=dn15:29.8><span class=root>Adukkhamasukhaṁ vedanaṁ vediyamānassa ‘eso me attā’ti hoti. </span><br> <span class=sabbamitta>Wenn sie ein neutrales Gefühl fühlen, denken sie: ‚Das ist mein Selbst.‘ </span><br><p id=dn15:29.9><span class=root>Tassāyeva adukkhamasukhāya vedanāya nirodhā ‘byagā me attā’ti hoti. </span><br> <span class=sabbamitta>Wenn das neutrale Gefühl aufhört, denken sie: ‚Mein Selbst ist verschwunden.‘ </span><br><p id=dn15:29.10><span class=root>Iti so diṭṭheva dhamme aniccasukhadukkhavokiṇṇaṁ uppādavayadhammaṁ attānaṁ samanupassamāno samanupassati, yo so evamāha: ‘vedanā me attā’ti. </span><br> <span class=sabbamitta>So betrachten die, die sagen ‚Gefühl ist mein Selbst‘, etwas als das Selbst, das offensichtlich unbeständig ist, mit Glück und Leid vermischt, und das entstehen und vergehen muss. </span><br><p id=dn15:29.11><span class=root>Tasmātihānanda, etena petaṁ nakkhamati: ‘vedanā me attā’ti samanupassituṁ. </span><br> <span class=sabbamitta>Daher ist es nicht annehmbar, Gefühl als das Selbst zu betrachten. </span><br><p id=dn15:30.1><span class=root>Tatrānanda, yo so evamāha: </span><br> <span class=sabbamitta>Nehmen wir nun die, die sagen: </span><br><p id=dn15:30.2><span class=root>‘na heva kho me vedanā attā, appaṭisaṁvedano me attā’ti, so evamassa vacanīyo: </span><br> <span class=sabbamitta>‚Gefühl ist bestimmt nicht mein Selbst. Mein Selbst erlebt kein Gefühl.‘ Zu ihnen solltest du sagen: </span><br><p id=dn15:30.3><span class=root>‘yattha panāvuso, sabbaso vedayitaṁ natthi api nu kho, tattha “ayamahamasmī”ti siyā’”ti? </span><br> <span class=sabbamitta>‚Aber Geehrter, wo überhaupt nichts gefühlt wird, würde da der Gedanke „Ich bin“ auftreten?‘“ </span><br><p id=dn15:30.4><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:30.5><span class=root>“Tasmātihānanda, etena petaṁ nakkhamati: ‘na heva kho me vedanā attā, appaṭisaṁvedano me attā’ti samanupassituṁ. </span><br> <span class=sabbamitta>„Darum ist es nicht annehmbar, das, was kein Gefühl erlebt, als das Selbst zu betrachten. </span><br><p id=dn15:31.1><span class=root>Tatrānanda, yo so evamāha: </span><br> <span class=sabbamitta>Nehmen wir nun die, die sagen: </span><br><p id=dn15:31.2><span class=root>‘na heva kho me vedanā attā, nopi appaṭisaṁvedano me attā, attā me vediyati, vedanādhammo hi me attā’ti. </span><br> <span class=sabbamitta>‚Gefühl ist bestimmt nicht mein Selbst. Aber es ist nicht so, dass mein Selbst kein Gefühl erleben würde. Mein Selbst fühlt, denn mein Selbst ist dem Fühlen unterworfen.‘ </span><br><p id=dn15:31.3><span class=root>So evamassa vacanīyo—</span><br> <span class=sabbamitta>Zu ihnen solltest du sagen: </span><br><p id=dn15:31.4><span class=root>vedanā ca hi, āvuso, sabbena sabbaṁ sabbathā sabbaṁ aparisesā nirujjheyyuṁ. </span><br> <span class=sabbamitta>‚Angenommen, Gefühl würde ganz und gar vollständig restlos aufhören. </span><br><p id=dn15:31.5><span class=root>Sabbaso vedanāya asati vedanānirodhā api nu kho tattha ‘ayamahamasmī’ti siyā”ti? </span><br> <span class=sabbamitta>Wenn es überhaupt kein Gefühl gäbe, mit dem Aufhören des Gefühls, würde da der Gedanke „Das bin ich“ auftreten?‘“ </span><br><p id=dn15:31.6><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=dn15:31.7><span class=root>“Tasmātihānanda, etena petaṁ nakkhamati: ‘na heva kho me vedanā attā, nopi appaṭisaṁvedano me attā, attā me vediyati, vedanādhammo hi me attā’ti samanupassituṁ. </span><br> <span class=sabbamitta>„Darum ist es nicht annehmbar, das, was dem Fühlen unterworfen ist, als das Selbst zu betrachten. </span><br><p id=dn15:32.1><span class=root>Yato kho, ānanda, bhikkhu neva vedanaṁ attānaṁ samanupassati, nopi appaṭisaṁvedanaṁ attānaṁ samanupassati, nopi ‘attā me vediyati, vedanādhammo hi me attā’ti samanupassati. </span><br><p id=dn15:32.2><span class=root>So evaṁ na samanupassanto na ca kiñci loke upādiyati, </span><br> <span class=sabbamitta>Wenn man nichts in dieser Weise betrachtet, ergreift man nichts in der Welt. </span><br><p id=dn15:32.3><span class=root>anupādiyaṁ na paritassati, aparitassaṁ paccattaññeva parinibbāyati, </span><br> <span class=sabbamitta>Wenn man nichts ergreift, ist einem nicht bange, und wenn einem nicht bange ist, erlischt man aus sich selbst heraus. </span><br><p id=dn15:32.4><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><br> <span class=sabbamitta>Man versteht: ‚Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort.‘ </span><br><p id=dn15:32.5><span class=root>Evaṁ vimuttacittaṁ kho, ānanda, bhikkhuṁ yo evaṁ vadeyya: </span><br> <span class=sabbamitta>Es wäre nicht angemessen, zu sagen, dass ein Mönch, dessen Geist so befreit ist, diese Ansichten hat: </span><br><p id=dn15:32.6><span class=root>‘hoti tathāgato paraṁ maraṇā itissa diṭṭhī’ti, tadakallaṁ. </span><br> <span class=sabbamitta>‚Ein Klargewordener besteht nach dem Tod fort‘, </span><br><p id=dn15:32.7><span class=root>‘Na hoti tathāgato paraṁ maraṇā itissa diṭṭhī’ti, tadakallaṁ. </span><br> <span class=sabbamitta>‚Ein Klargewordener besteht nach dem Tod nicht fort‘, </span><br><p id=dn15:32.8><span class=root>‘Hoti ca na ca hoti tathāgato paraṁ maraṇā itissa diṭṭhī’ti, tadakallaṁ. </span><br> <span class=sabbamitta>‚Ein Klargewordener besteht nach dem Tod fort und besteht auch nicht fort‘, </span><br><p id=dn15:32.9><span class=root>‘Neva hoti na na hoti tathāgato paraṁ maraṇā itissa diṭṭhī’ti, tadakallaṁ. </span><br> <span class=sabbamitta>‚Ein Klargewordener besteht nach dem Tod weder fort, noch besteht er nicht fort.‘ </span><br><p id=dn15:32.10><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=dn15:32.11><span class=root>Yāvatā, ānanda, adhivacanaṁ yāvatā adhivacanapatho, yāvatā nirutti yāvatā niruttipatho, yāvatā paññatti yāvatā paññattipatho, yāvatā paññā yāvatā paññāvacaraṁ, yāvatā vaṭṭaṁ, yāvatā vaṭṭati, tadabhiññāvimutto bhikkhu, tadabhiññāvimuttaṁ bhikkhuṁ ‘na jānāti na passati itissa diṭṭhī’ti, tadakallaṁ. </span><br> <span class=sabbamitta>Ein Mönch ist befreit, indem er unmittelbar erkennt, wie weit sich das Benennen und der Geltungsbereich des Benennens erstrecken; wie weit sich die Ausdrucksweise und der Geltungsbereich der Ausdrucksweise erstrecken; wie weit sich Beschreibung und der Geltungsbereich der Beschreibung erstrecken; wie weit sich die Weisheit und der Bereich der Weisheit erstrecken; wie weit sich der Kreislauf der Wiedergeburten und seine Fortsetzung erstrecken. Es wäre nicht angemessen, zu sagen, dass ein Mönch, der befreit ist, indem er dies unmittelbar erkennt, die Ansicht hat: ‚So etwas wie Erkennen und Sehen gibt es nicht.‘ </span><br><p id=dn15:33.0><span class=root>5. Sattaviññāṇaṭṭhiti </span><br> <span class=sabbamitta>5. Bewusstseinsebenen </span><br><p id=dn15:33.1><span class=root>Satta kho, ānanda, viññāṇaṭṭhitiyo, dve āyatanāni. </span><br> <span class=sabbamitta>Ānanda, es gibt sieben Bewusstseinsebenen und zwei Dimensionen. </span><br><p id=dn15:33.2><span class=root>Katamā satta? </span><br> <span class=sabbamitta>Welche sieben? </span><br><p id=dn15:33.3><span class=root>Santānanda, sattā nānattakāyā nānattasaññino, seyyathāpi manussā, ekacce ca devā, ekacce ca vinipātikā. </span><br> <span class=sabbamitta>Es gibt Lebewesen, deren Körper und Wahrnehmung vielfältig sind – wie Menschen, manche Götter und manche Wesen in der Unterwelt. </span><br><p id=dn15:33.4><span class=root>Ayaṁ paṭhamā viññāṇaṭṭhiti. </span><br> <span class=sabbamitta>Das ist die erste Bewusstseinsebene. </span><br><p id=dn15:33.5><span class=root>Santānanda, sattā nānattakāyā ekattasaññino, seyyathāpi devā brahmakāyikā paṭhamābhinibbattā. </span><br> <span class=sabbamitta>Es gibt Lebewesen, deren Körper vielfältig sind und deren Wahrnehmung einheitlich ist – wie die Götter, die durch die erste Vertiefung in Brahmās Gefolge wiedergeboren wurden. </span><br><p id=dn15:33.6><span class=root>Ayaṁ dutiyā viññāṇaṭṭhiti. </span><br> <span class=sabbamitta>Das ist die zweite Bewusstseinsebene. </span><br><p id=dn15:33.7><span class=root>Santānanda, sattā ekattakāyā nānattasaññino, seyyathāpi devā ābhassarā. </span><br> <span class=sabbamitta>Es gibt Lebewesen, deren Körper einheitlich sind und deren Wahrnehmung vielfältig ist – wie die Götter von strahlendem Glanz. </span><br><p id=dn15:33.8><span class=root>Ayaṁ tatiyā viññāṇaṭṭhiti. </span><br> <span class=sabbamitta>Das ist die dritte Bewusstseinsebene. </span><br><p id=dn15:33.9><span class=root>Santānanda, sattā ekattakāyā ekattasaññino, seyyathāpi devā subhakiṇhā. </span><br> <span class=sabbamitta>Es gibt Lebewesen, deren Körper und Wahrnehmung einheitlich sind – wie die Götter von allumfassender Schönheit. </span><br><p id=dn15:33.10><span class=root>Ayaṁ catutthī viññāṇaṭṭhiti. </span><br> <span class=sabbamitta>Das ist die vierte Bewusstseinsebene. </span><br><p id=dn15:33.11><span class=root>Santānanda, sattā sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanūpagā. </span><br> <span class=sabbamitta>Es gibt Lebewesen, die jegliche Formwahrnehmung überstiegen haben. Mit dem Beenden der Wahrnehmung von Eindrücken, und indem sie den Geist nicht auf die Wahrnehmung von Vielfalt richteten, wurden sie im Wissen: ‚Raum ist unendlich‘ in der Dimension des unendlichen Raumes wiedergeboren. </span><br><p id=dn15:33.12><span class=root>Ayaṁ pañcamī viññāṇaṭṭhiti. </span><br> <span class=sabbamitta>Das ist die fünfte Bewusstseinsebene. </span><br><p id=dn15:33.13><span class=root>Santānanda, sattā sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanūpagā. </span><br> <span class=sabbamitta>Es gibt Lebewesen, die die Dimension des unendlichen Raumes vollständig überstiegen haben. Im Wissen: ‚Bewusstsein ist unendlich‘ wurden sie in der Dimension des unendlichen Bewusstseins wiedergeboren. </span><br><p id=dn15:33.14><span class=root>Ayaṁ chaṭṭhī viññāṇaṭṭhiti. </span><br> <span class=sabbamitta>Das ist die sechste Bewusstseinsebene. </span><br><p id=dn15:33.15><span class=root>Santānanda, sattā sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanūpagā. </span><br> <span class=sabbamitta>Es gibt Lebewesen, die die Dimension des unendlichen Bewusstseins vollständig überstiegen haben. Im Wissen: ‚Da ist überhaupt nichts‘ wurden sie in der Dimension des Nichts wiedergeboren. </span><br><p id=dn15:33.16><span class=root>Ayaṁ sattamī viññāṇaṭṭhiti. </span><br> <span class=sabbamitta>Das ist die siebte Bewusstseinsebene. </span><br><p id=dn15:33.17><span class=root>Asaññasattāyatanaṁ nevasaññānāsaññāyatanameva dutiyaṁ. </span><br> <span class=sabbamitta>Dann gibt es die Dimension der Wesen ohne Wahrnehmung und zweitens noch die Dimension, die weder Wahrnehmung noch keine Wahrnehmung hat. </span><br><p id=dn15:34.1><span class=root>Tatrānanda, yāyaṁ paṭhamā viññāṇaṭṭhiti nānattakāyā nānattasaññino, seyyathāpi manussā, ekacce ca devā, ekacce ca vinipātikā. </span><br> <span class=sabbamitta>Ist es nun im Hinblick auf diese sieben Bewusstseinsebenen und diese zwei Dimensionen </span><br><p id=dn15:34.2><span class=root>Yo nu kho, ānanda, tañca pajānāti, tassā ca samudayaṁ pajānāti, tassā ca atthaṅgamaṁ pajānāti, tassā ca assādaṁ pajānāti, tassā ca ādīnavaṁ pajānāti, tassā ca nissaraṇaṁ pajānāti, kallaṁ nu tena tadabhinanditun”ti? </span><br> <span class=sabbamitta>für jemanden, der sie versteht – und der bei ihnen den Ursprung, das Enden, die Befriedigung, den Nachteil und das Entrinnen versteht –, ist es für einen solchen Menschen angebracht, daran Vergnügen zu finden?“ </span><br><p id=dn15:34.3><span class=root>“No hetaṁ, bhante” …pe… </span><br> <span class=sabbamitta>„Nein, Herr.“ </span><br><p id=dn15:34.4><span class=root>“tatrānanda, yamidaṁ asaññasattāyatanaṁ. </span><br><p id=dn15:34.5><span class=root>Yo nu kho, ānanda, tañca pajānāti, tassa ca samudayaṁ pajānāti, tassa ca atthaṅgamaṁ pajānāti, tassa ca assādaṁ pajānāti, tassa ca ādīnavaṁ pajānāti, tassa ca nissaraṇaṁ pajānāti, kallaṁ nu tena tadabhinanditun”ti? </span><br><p id=dn15:34.6><span class=root>“No hetaṁ, bhante”. </span><br><p id=dn15:34.7><span class=root>“Tatrānanda, yamidaṁ nevasaññānāsaññāyatanaṁ. </span><br><p id=dn15:34.8><span class=root>Yo nu kho, ānanda, tañca pajānāti, tassa ca samudayaṁ pajānāti, tassa ca atthaṅgamaṁ pajānāti, tassa ca assādaṁ pajānāti, tassa ca ādīnavaṁ pajānāti, tassa ca nissaraṇaṁ pajānāti, kallaṁ nu tena tadabhinanditun”ti? </span><br><p id=dn15:34.9><span class=root>“No hetaṁ, bhante”. </span><br><p id=dn15:34.10><span class=root>“Yato kho, ānanda, bhikkhu imāsañca sattannaṁ viññāṇaṭṭhitīnaṁ imesañca dvinnaṁ āyatanānaṁ samudayañca atthaṅgamañca assādañca ādīnavañca nissaraṇañca yathābhūtaṁ viditvā anupādā vimutto hoti, ayaṁ vuccatānanda, bhikkhu paññāvimutto. </span><br> <span class=sabbamitta>„Wenn ein Mönch, nachdem er bei den sieben Bewusstseinsebenen und den zwei Dimensionen den Ursprung, das Enden, die Befriedigung, den Nachteil und das Entrinnen wahrhaftig verstanden hat, durch Nicht-Ergreifen befreit ist, so nennt man ihn einen Mönch, der durch Weisheit befreit ist. </span><br><p id=dn15:35.0><span class=root>6. Aṭṭhavimokkha </span><br> <span class=sabbamitta>6. Die acht Befreiungen </span><br><p id=dn15:35.1><span class=root>Aṭṭha kho ime, ānanda, vimokkhā. </span><br> <span class=sabbamitta>Ānanda, es gibt acht Befreiungen. </span><br><p id=dn15:35.2><span class=root>Katame aṭṭha? </span><br> <span class=sabbamitta>Welche acht? </span><br><p id=dn15:35.3><span class=root>Rūpī rūpāni passati </span><br> <span class=sabbamitta>Man besitzt körperliche Form und sieht Formen. </span><br><p id=dn15:35.4><span class=root>ayaṁ paṭhamo vimokkho. </span><br> <span class=sabbamitta>Das ist die erste Befreiung. </span><br><p id=dn15:35.5><span class=root>Ajjhattaṁ arūpasaññī bahiddhā rūpāni passati, </span><br> <span class=sabbamitta>Während man keine Form innerlich wahrnimmt, sieht man Formen äußerlich. </span><br><p id=dn15:35.6><span class=root>ayaṁ dutiyo vimokkho. </span><br> <span class=sabbamitta>Das ist die zweite Befreiung. </span><br><p id=dn15:35.7><span class=root>Subhanteva adhimutto hoti, </span><br> <span class=sabbamitta>Man ist einzig auf Schönheit ausgerichtet. </span><br><p id=dn15:35.8><span class=root>ayaṁ tatiyo vimokkho. </span><br> <span class=sabbamitta>Das ist die dritte Befreiung. </span><br><p id=dn15:35.9><span class=root>Sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati, </span><br> <span class=sabbamitta>Man übersteigt jegliche Formwahrnehmung, und mit dem Beenden der Wahrnehmung von Eindrücken, und indem man den Geist nicht auf die Wahrnehmung von Vielfalt richtet, tritt man im Wissen: ‚Raum ist unendlich‘ in die Dimension des unendlichen Raumes ein und verweilt darin. </span><br><p id=dn15:35.10><span class=root>ayaṁ catuttho vimokkho. </span><br> <span class=sabbamitta>Das ist die vierte Befreiung. </span><br><p id=dn15:35.11><span class=root>Sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati, </span><br> <span class=sabbamitta>Man übersteigt vollständig die Dimension des unendlichen Raumes, tritt im Wissen: ‚Bewusstsein ist unendlich‘ in die Dimension des unendlichen Bewusstseins ein und verweilt darin. </span><br><p id=dn15:35.12><span class=root>ayaṁ pañcamo vimokkho. </span><br> <span class=sabbamitta>Das ist die fünfte Befreiung. </span><br><p id=dn15:35.13><span class=root>Sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati, </span><br> <span class=sabbamitta>Man übersteigt vollständig die Dimension des unendlichen Bewusstseins, tritt im Wissen: ‚Da ist überhaupt nichts‘ in die Dimension des Nichts ein und verweilt darin. </span><br><p id=dn15:35.14><span class=root>ayaṁ chaṭṭho vimokkho. </span><br> <span class=sabbamitta>Das ist die sechste Befreiung. </span><br><p id=dn15:35.15><span class=root>Sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati, </span><br> <span class=sabbamitta>Man übersteigt vollständig die Dimension des Nichts, tritt in die Dimension ein, die weder Wahrnehmung noch keine Wahrnehmung hat, und verweilt darin. </span><br><p id=dn15:35.16><span class=root>ayaṁ sattamo vimokkho. </span><br> <span class=sabbamitta>Das ist die siebte Befreiung. </span><br><p id=dn15:35.17><span class=root>Sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati, </span><br> <span class=sabbamitta>Man übersteigt vollständig die Dimension, die weder Wahrnehmung noch keine Wahrnehmung hat, tritt in das Aufhören von Wahrnehmung und Gefühl ein und verweilt darin. </span><br><p id=dn15:35.18><span class=root>ayaṁ aṭṭhamo vimokkho. </span><br> <span class=sabbamitta>Das ist die achte Befreiung. </span><br><p id=dn15:35.19><span class=root>Ime kho, ānanda, aṭṭha vimokkhā. </span><br> <span class=sabbamitta>Das sind die acht Befreiungen. </span><br><p id=dn15:36.1><span class=root>Yato kho, ānanda, bhikkhu ime aṭṭha vimokkhe anulomampi samāpajjati, paṭilomampi samāpajjati, anulomapaṭilomampi samāpajjati, yatthicchakaṁ yadicchakaṁ yāvaticchakaṁ samāpajjatipi vuṭṭhātipi. </span><br> <span class=sabbamitta>Wenn ein Mönch in diese acht Befreiungen eintritt und sich daraus zurückzieht, wo immer er will, wann immer er will und solange er will – in aufsteigender Folge, in absteigender Folge und in auf- und absteigender Folge; </span><br><p id=dn15:36.2><span class=root>Āsavānañca khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, ayaṁ vuccatānanda, bhikkhu ubhatobhāgavimutto. </span><br> <span class=sabbamitta>und wenn er mit der Auflösung der Befleckungen in eben diesem Leben die fleckenlose Freiheit des Herzens erlangt, die fleckenlose Freiheit durch Weisheit, sie durch eigene Einsicht erkennt und darin lebt, so nennt man ihn einen Mönch, der auf beide Arten befreit ist. </span><br><p id=dn15:36.3><span class=root>Imāya ca, ānanda, ubhatobhāgavimuttiyā aññā ubhatobhāgavimutti uttaritarā vā paṇītatarā vā natthī”ti. </span><br> <span class=sabbamitta>Und, Ānanda, es gibt keine andere Befreiung auf beide Arten, die besser oder erlesener wäre als diese.“ </span><br><p id=dn15:36.4><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=dn15:36.5><span class=root>Attamano āyasmā ānando bhagavato bhāsitaṁ abhinandīti. </span><br> <span class=sabbamitta>Zufrieden begrüßte der Ehrwürdige Ānanda die Worte des Buddha. </span><br><p id=dn15:36.6><span class=root>Mahānidānasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>