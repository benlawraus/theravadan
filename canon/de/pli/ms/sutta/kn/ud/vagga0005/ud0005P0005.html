<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/kn.html> Khuddakanikāya </a><li><a href=/canon/de/pli/ms/sutta/kn/ud.html> Udāna </a><li><a href=/canon/de/pli/ms/sutta/kn/ud/vagga0005.html> Soṇavagga </a></ul></nav><main class=container><p>Other Translations: <a href=/canon/en/pli/ms/sutta/kn/ud/vagga0005/ud0005P0005.html>English</a> , <a href=/canon/sr/pli/ms/sutta/kn/ud/vagga0005/ud0005P0005.html>Srpski</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/kn/ud/vagga0005/ud0005P0004.html>Previous</a><a href=/canon/de/pli/ms/sutta/kn/ud/vagga0005/ud0005P0006.html>Next</a></div><p><div class=verse-container id=ud5.5:0.1><span>Udāna 5.5 </span><span class="translation sabbamitta">Innige Sprüche 5.5 </span></div><p><div class=verse-container id=ud5.5:0.2><span class=big-bold>Uposathasutta </span><span class="translation sabbamitta">Besinnungstag </span></div><p><div class=verse-container id=ud5.5:1.1><span>Evaṁ me sutaṁ—</span><span class="translation sabbamitta">So habe ich es gehört: </span></div><p><div class=verse-container id=ud5.5:1.2><span>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><span class="translation sabbamitta">Einmal hielt sich der Buddha bei Sāvatthī im Ostkloster auf, im Pfahl-Langhaus der Mutter Migāras. </span></div><p><div class=verse-container id=ud5.5:1.3><span>Tena kho pana samayena bhagavā tadahuposathe bhikkhusaṅghaparivuto nisinno hoti. </span><span class="translation sabbamitta">Zu der Zeit, es war der Besinnungstag, saß der Buddha inmitten eines Saṅgha von Mönchen. </span></div><p><div class=verse-container id=ud5.5:2.1><span>Atha kho āyasmā ānando abhikkantāya rattiyā, nikkhante paṭhame yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sabbamitta">Und als dann die Nacht fortgeschritten war, in der ersten Nachtwache, erhob sich der Ehrwürdige Ānanda von seinem Sitz, ordnete seine Robe über einer Schulter, erhob seine zusammengelegten Hände zum Buddha und sagte: </span></div><p><div class=verse-container id=ud5.5:2.2><span>“abhikkantā, bhante, ratti; nikkhanto paṭhamo yāmo; ciranisinno bhikkhusaṅgho; </span><span class="translation sabbamitta">„Herr, die Nacht ist fortgeschritten. Es ist die erste Nachtwache, und der Saṅgha von Mönchen hat lange dagesessen. </span></div><p><div class=verse-container id=ud5.5:2.3><span>uddisatu, bhante, bhagavā bhikkhūnaṁ pātimokkhan”ti. </span><span class="translation sabbamitta">Herr, dass der Buddha doch bitte den Mönchen die Ordenssatzung aufsage.“ </span></div><p><div class=verse-container id=ud5.5:2.4><span>Evaṁ vutte, bhagavā tuṇhī ahosi. </span><span class="translation sabbamitta">Doch darauf schwieg der Buddha. </span></div><p><div class=verse-container id=ud5.5:3.1><span>Dutiyampi kho āyasmā ānando abhikkantāya rattiyā, nikkhante majjhime yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sabbamitta">Zum zweiten Mal erhob sich Ānanda von seinem Sitz, als die Nacht fortgeschritten war, in der mittleren Nachtwache, ordnete seine Robe über einer Schulter, erhob seine zusammengelegten Hände zum Buddha und sagte: </span></div><p><div class=verse-container id=ud5.5:3.2><span>“abhikkantā, bhante, ratti; nikkhanto majjhimo yāmo; ciranisinno bhikkhusaṅgho; </span><span class="translation sabbamitta">„Herr, die Nacht ist fortgeschritten. Es ist die mittlere Nachtwache, und der Saṅgha von Mönchen hat lange dagesessen. </span></div><p><div class=verse-container id=ud5.5:3.3><span>uddisatu, bhante, bhagavā bhikkhūnaṁ pātimokkhan”ti. </span><span class="translation sabbamitta">Herr, dass der Buddha doch bitte den Mönchen die Ordenssatzung aufsage.“ </span></div><p><div class=verse-container id=ud5.5:3.4><span>Dutiyampi kho bhagavā tuṇhī ahosi. </span><span class="translation sabbamitta">Doch zum zweiten Mal schwieg der Buddha. </span></div><p><div class=verse-container id=ud5.5:4.1><span>Tatiyampi kho āyasmā ānando abhikkantāya rattiyā, nikkhante pacchime yāme, uddhaste aruṇe, nandimukhiyā rattiyā uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sabbamitta">Zum dritten Mal erhob sich Ānanda von seinem Sitz, als die Nacht fortgeschritten war, in der letzten Nachtwache, als der Morgen graute und der Nacht Freude brachte, ordnete seine Robe über einer Schulter, erhob seine zusammengelegten Hände zum Buddha und sagte: </span></div><p><div class=verse-container id=ud5.5:4.2><span>“abhikkantā, bhante, ratti; nikkhanto pacchimo yāmo; uddhasto aruṇo; nandimukhī ratti; ciranisinno bhikkhusaṅgho; </span><span class="translation sabbamitta">„Herr, die Nacht ist fortgeschritten. Es ist die letzte Nachtwache, der Morgen graut und bringt der Nacht Freude. </span></div><p><div class=verse-container id=ud5.5:4.3><span>uddisatu, bhante, bhagavā bhikkhūnaṁ pātimokkhan”ti. </span><span class="translation sabbamitta">Herr, dass der Buddha doch bitte den Mönchen die Ordenssatzung aufsage.“ </span></div><p><div class=verse-container id=ud5.5:4.4><span>“Aparisuddhā, ānanda, parisā”ti. </span><span class="translation sabbamitta">„Ānanda, die Versammlung ist nicht rein.“ </span></div><p><div class=verse-container id=ud5.5:5.1><span>Atha kho āyasmato mahāmoggallānassa etadahosi: </span><span class="translation sabbamitta">Da dachte der Ehrwürdige Mahāmoggallāna: </span></div><p><div class=verse-container id=ud5.5:5.2><span>“kaṁ nu kho bhagavā puggalaṁ sandhāya evamāha: </span><span class="translation sabbamitta">„Wen meint der Buddha?“ </span></div><p><div class=verse-container id=ud5.5:5.3><span>‘aparisuddhā, ānanda, parisā’”ti? </span></div><p><div class=verse-container id=ud5.5:5.4><span>Atha kho āyasmā mahāmoggallāno sabbāvantaṁ bhikkhusaṅghaṁ cetasā ceto paricca manasākāsi. </span><span class="translation sabbamitta">Und er richtete den Geist darauf, den Geist eines jeden im Saṅgha zu erfassen. </span></div><p><div class=verse-container id=ud5.5:5.5><span>Addasā kho āyasmā mahāmoggallāno taṁ puggalaṁ dussīlaṁ pāpadhammaṁ asuciṁ saṅkassarasamācāraṁ paṭicchannakammantaṁ assamaṇaṁ samaṇapaṭiññaṁ abrahmacāriṁ brahmacāripaṭiññaṁ antopūtiṁ avassutaṁ kasambujātaṁ majjhe bhikkhusaṅghassa nisinnaṁ. </span><span class="translation sabbamitta">Er sah diesen unmoralischen Menschen inmitten des Saṅgha sitzen – mit schlechten Eigenschaften, schmutzig, von verdächtigem Verhalten, hinterhältig, fälschlich gab er vor, ein Asket zu sein oder ein geistliches Leben zu führen, innerlich verdorben, triefend und verkommen. </span></div><p><div class=verse-container id=ud5.5:5.6><span>Disvāna uṭṭhāyāsanā yena so puggalo tenupasaṅkami; upasaṅkamitvā taṁ puggalaṁ etadavoca: </span><span class="translation sabbamitta">Als er ihn sah, erhob er sich von seinem Sitz, ging zu ihm und sagte: </span></div><p><div class=verse-container id=ud5.5:5.7><span>“uṭṭhehi, āvuso, diṭṭhosi bhagavatā; </span><span class="translation sabbamitta">„Steh auf, Geehrter, der Buddha hat dich gesehen. </span></div><p><div class=verse-container id=ud5.5:5.8><span>natthi te bhikkhūhi saddhiṁ saṁvāso”ti. </span><span class="translation sabbamitta">Du kannst nicht in Gemeinschaft mit den Mönchen leben.“ </span></div><p><div class=verse-container id=ud5.5:5.9><span>Evaṁ vutte, so puggalo tuṇhī ahosi. </span><span class="translation sabbamitta">Doch darauf schwieg dieser Mensch. </span></div><p><div class=verse-container id=ud5.5:6.1><span>Dutiyampi kho āyasmā mahāmoggallāno taṁ puggalaṁ etadavoca: </span><span class="translation sabbamitta">Zum zweiten und zum dritten Mal </span></div><p><div class=verse-container id=ud5.5:6.2><span>“uṭṭhehi, āvuso, diṭṭhosi bhagavatā; </span><span class="translation sabbamitta">forderte Moggallāna ihn auf, zu gehen. </span></div><p><div class=verse-container id=ud5.5:6.3><span>natthi te bhikkhūhi saddhiṁ saṁvāso”ti. </span></div><p><div class=verse-container id=ud5.5:6.4><span>Dutiyampi kho …pe… </span></div><p><div class=verse-container id=ud5.5:6.5><span>tatiyampi kho so puggalo tuṇhī ahosi. </span><span class="translation sabbamitta">Doch auch zum dritten Mal schwieg dieser Mensch. </span></div><p><div class=verse-container id=ud5.5:7.1><span>Atha kho āyasmā mahāmoggallāno taṁ puggalaṁ bāhāyaṁ gahetvā bahidvārakoṭṭhakā nikkhāmetvā sūcighaṭikaṁ datvā yena bhagavā tenupasaṅkami; upasaṅkamitvā bhagavantaṁ etadavoca: </span><span class="translation sabbamitta">Da packte der Ehrwürdige Mahāmoggallāna diesen Menschen am Arm, warf ihn zum Tor hinaus und verriegelte die Tür. Dann ging er zum Buddha und sagte zu ihm: </span></div><p><div class=verse-container id=ud5.5:7.2><span>“nikkhāmito, bhante, so puggalo mayā. </span><span class="translation sabbamitta">„Ich habe diesen Menschen hinausgeworfen. </span></div><p><div class=verse-container id=ud5.5:7.3><span>Parisuddhā parisā. </span><span class="translation sabbamitta">Die Versammlung ist rein. </span></div><p><div class=verse-container id=ud5.5:7.4><span>Uddisatu, bhante, bhagavā bhikkhūnaṁ pātimokkhan”ti. </span><span class="translation sabbamitta">Herr, dass der Buddha doch bitte den Mönchen die Ordenssatzung aufsage.“ </span></div><p><div class=verse-container id=ud5.5:7.5><span>“Acchariyaṁ, moggallāna, abbhutaṁ, moggallāna. </span><span class="translation sabbamitta">„Es ist unglaublich, Moggallāna, es ist erstaunlich, </span></div><p><div class=verse-container id=ud5.5:7.6><span>Yāva bāhāgahaṇāpi nāma so moghapuriso āgamessatī”ti. </span><span class="translation sabbamitta">wie dieser unnütze Mann gewartet hat, bis er am Arm gepackt wurde!“ </span></div><p><div class=verse-container id=ud5.5:8.1><span>Atha kho bhagavā bhikkhū āmantesi: </span><span class="translation sabbamitta">Da wandte sich der Buddha an die Mönche: </span></div><p><div class=verse-container id=ud5.5:8.2><span>“na dānāhaṁ, bhikkhave, ito paraṁ uposathaṁ karissāmi, pātimokkhaṁ uddisissāmi. </span><span class="translation sabbamitta">„Von diesem Tag an werde ich nicht mehr den Besinnungstag abhalten oder die Ordenssatzung aufsagen. </span></div><p><div class=verse-container id=ud5.5:8.3><span>Tumheva dāni, bhikkhave, ito paraṁ uposathaṁ kareyyātha, pātimokkhaṁ uddiseyyātha. </span><span class="translation sabbamitta">Jetzt sollt ihr den Besinnungstag abhalten und die Ordenssatzung aufsagen. </span></div><p><div class=verse-container id=ud5.5:8.4><span>Aṭṭhānametaṁ, bhikkhave, anavakāso yaṁ tathāgato aparisuddhāya parisāya uposathaṁ kareyya, pātimokkhaṁ uddiseyya. </span><span class="translation sabbamitta">Es ist unmöglich, Mönche, es kann nicht sein, dass ein Klargewordener in einer unreinen Versammlung die Ordenssatzung aufsagen könnte. </span></div><p><div class=verse-container id=ud5.5:9.1><span>Aṭṭhime, bhikkhave, mahāsamudde acchariyā abbhutā dhammā, ye disvā disvā asurā mahāsamudde abhiramanti. </span><span class="translation sabbamitta">Die Titanen sehen acht unglaubliche und erstaunliche Dinge, derentwegen sie das Weltmeer lieben. </span></div><p><div class=verse-container id=ud5.5:9.2><span>Katame aṭṭha? </span><span class="translation sabbamitta">Welche acht? </span></div><p><div class=verse-container id=ud5.5:10.1><span>Mahāsamuddo, bhikkhave, anupubbaninno anupubbapoṇo anupubbapabbhāro, na āyatakeneva papāto. </span><span class="translation sabbamitta">Das Weltmeer neigt sich allmählich nach unten, strebt allmählich nach unten und richtet sich allmählich nach unten aus, ohne einen plötzlichen Abbruch. </span></div><p><div class=verse-container id=ud5.5:10.2><span>Yampi, bhikkhave, mahāsamuddo anupubbaninno anupubbapoṇo anupubbapabbhāro na āyatakeneva papāto; </span></div><p><div class=verse-container id=ud5.5:10.3><span>ayaṁ, bhikkhave, mahāsamudde paṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das erste unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=ud5.5:11.1><span>Puna caparaṁ, bhikkhave, mahāsamuddo ṭhitadhammo velaṁ nātivattati. </span><span class="translation sabbamitta">Weiter ist das Weltmeer beständig, es tritt nicht über seine Grenzen hinaus. </span></div><p><div class=verse-container id=ud5.5:11.2><span>Yampi, bhikkhave, mahāsamuddo ṭhitadhammo velaṁ nātivattati; </span></div><p><div class=verse-container id=ud5.5:11.3><span>ayaṁ, bhikkhave, mahāsamudde dutiyo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das zweite unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=ud5.5:12.1><span>Puna caparaṁ, bhikkhave, mahāsamuddo na matena kuṇapena saṁvasati. Yaṁ hoti mahāsamudde mataṁ kuṇapaṁ taṁ khippameva tīraṁ vāheti, thalaṁ ussāreti. </span><span class="translation sabbamitta">Weiter duldet das Weltmeer keinen Kadaver bei sich, sondern trägt diesen rasch zur Küste und wirft ihn auf den Strand. </span></div><p><div class=verse-container id=ud5.5:12.2><span>Yampi, bhikkhave, mahāsamuddo na matena kuṇapena saṁvasati, yaṁ hoti mahāsamudde mataṁ kuṇapaṁ taṁ khippameva tīraṁ vāheti thalaṁ ussāreti; </span></div><p><div class=verse-container id=ud5.5:12.3><span>ayaṁ, bhikkhave, mahāsamudde tatiyo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das dritte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=ud5.5:13.1><span>Puna caparaṁ, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni; ‘mahāsamuddo’tveva saṅkhaṁ gacchanti. </span><span class="translation sabbamitta">Weiter verlieren alle großen Flüsse – Ganges, Yamunā, Aciravatī, Sarabhū und Mahī –, wenn sie ins Weltmeer münden, ihre früheren Namen und Stämme und gelten einfach als ‚das Weltmeer‘. </span></div><p><div class=verse-container id=ud5.5:13.2><span>Yampi, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī tā mahāsamuddaṁ patvā jahanti purimāni nāmagottāni, ‘mahāsamuddo’tveva saṅkhaṁ gacchanti; </span></div><p><div class=verse-container id=ud5.5:13.3><span>ayaṁ, bhikkhave, mahāsamudde catuttho acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das vierte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=ud5.5:14.1><span>Puna caparaṁ, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati. </span><span class="translation sabbamitta">Weiter wird das Weltmeer, trotz aller Ströme der Welt, die hineinfließen, und trotz der Schauer, die vom Himmel fallen, niemals leerer oder voller. </span></div><p><div class=verse-container id=ud5.5:14.2><span>Yampi, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span></div><p><div class=verse-container id=ud5.5:14.3><span>ayaṁ, bhikkhave, mahāsamudde pañcamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das fünfte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=ud5.5:15.1><span>Puna caparaṁ, bhikkhave, mahāsamuddo ekaraso loṇaraso. </span><span class="translation sabbamitta">Weiter hat das Weltmeer einen einzigen Geschmack: den Salzgeschmack. </span></div><p><div class=verse-container id=ud5.5:15.2><span>Yampi, bhikkhave, mahāsamuddo ekaraso loṇaraso; </span></div><p><div class=verse-container id=ud5.5:15.3><span>ayaṁ, bhikkhave, mahāsamudde chaṭṭho acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das sechste unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=ud5.5:16.1><span>Puna caparaṁ, bhikkhave, mahāsamuddo bahuratano anekaratano. Tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ. </span><span class="translation sabbamitta">Weiter ist das Weltmeer voll vielfältiger Schätze wie Perlen, Edelsteinen, Beryll, Meeresschneckenhäusern, Bergkristall, Korallen, Silber, Rohgold, Rubinen und Smaragden. </span></div><p><div class=verse-container id=ud5.5:16.2><span>Yampi, bhikkhave, mahāsamuddo bahuratano anekaratano, tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ; </span></div><p><div class=verse-container id=ud5.5:16.3><span>ayaṁ, bhikkhave, mahāsamudde sattamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das siebte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=ud5.5:17.1><span>Puna caparaṁ, bhikkhave, mahāsamuddo mahataṁ bhūtānaṁ āvāso. Tatrime bhūtā—timi timiṅgalo timitimiṅgalo asurā nāgā gandhabbā. Santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā. </span><span class="translation sabbamitta">Weiter leben im Weltmeer große Geschöpfe wie Leviathane, Leviathan-Fresser, Leviathan-Fresser-Fresser, Titanen, Drachen und Zentauren. Im Weltmeer gibt es Lebensformen mit einer Länge von hundert Meilen oder gar zweihundert, dreihundert, vierhundert oder fünfhundert Meilen. </span></div><p><div class=verse-container id=ud5.5:17.2><span>Yampi, bhikkhave, mahāsamuddo mahataṁ bhūtānaṁ āvāso, tatrime bhūtā—timi timiṅgalo timitimiṅgalo asurā nāgā gandhabbā, santi mahāsamudde yojanasatikāpi attabhāvā dviyojanasatikāpi attabhāvā …pe… pañcayojanasatikāpi attabhāvā; </span></div><p><div class=verse-container id=ud5.5:17.3><span>ayaṁ, bhikkhave, mahāsamudde aṭṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sabbamitta">Das ist das achte unglaubliche und erstaunliche Ding, dessentwegen die Titanen das Weltmeer lieben. </span></div><p><div class=verse-container id=ud5.5:17.4><span>Ime kho, bhikkhave, aṭṭha mahāsamudde acchariyā abbhutā dhammā ye disvā disvā asurā mahāsamudde abhiramanti. </span><span class="translation sabbamitta">Da sie diese acht unglaublichen und erstaunlichen Dinge sehen, lieben die Titanen das Weltmeer. </span></div><p><div class=verse-container id=ud5.5:18.1><span>Evamevaṁ kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramanti. </span><span class="translation sabbamitta">Ebenso, Mönche und Nonnen, sehen die Mönche und Nonnen acht unglaubliche und erstaunliche Dinge, derentwegen sie diese Lehre und Schulung lieben. </span></div><p><div class=verse-container id=ud5.5:18.2><span>Katame aṭṭha? </span><span class="translation sabbamitta">Welche acht? </span></div><p><div class=verse-container id=ud5.5:19.1><span>Seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span><span class="translation sabbamitta">So wie das Weltmeer sich allmählich nach unten neigt, allmählich nach unten strebt und sich allmählich nach unten ausrichtet, ohne einen plötzlichen Abbruch, </span></div><p><div class=verse-container id=ud5.5:19.2><span>evamevaṁ kho, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho. </span><span class="translation sabbamitta">ebenso kommt in dieser Lehre und Schulung der Durchbruch zur Erleuchtung durch stufenweise Schulung zustande, durch stufenweisen Fortschritt, stufenweise Übung, nicht plötzlich. </span></div><p><div class=verse-container id=ud5.5:19.3><span>Yampi, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho; </span></div><p><div class=verse-container id=ud5.5:19.4><span>ayaṁ, bhikkhave, imasmiṁ dhammavinaye paṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das erste unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=ud5.5:20.1><span>Seyyathāpi, bhikkhave, mahāsamuddo ṭhitadhammo velaṁ nātivattati; </span><span class="translation sabbamitta">So wie das Weltmeer beständig ist, nicht über seine Grenzen hinaustritt, </span></div><p><div class=verse-container id=ud5.5:20.2><span>evamevaṁ kho, bhikkhave, yaṁ mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti. </span><span class="translation sabbamitta">ebenso würden meine Schüler eine Schulungsregel, die für sie niedergelegt wurde, nicht übertreten, nicht einmal, wenn es um ihr Leben ginge. </span></div><p><div class=verse-container id=ud5.5:20.3><span>Yampi, bhikkhave, mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti; </span></div><p><div class=verse-container id=ud5.5:20.4><span>ayaṁ, bhikkhave, imasmiṁ dhammavinaye dutiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das zweite unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=ud5.5:21.1><span>Seyyathāpi, bhikkhave, mahāsamuddo na matena kuṇapena saṁvasati; yaṁ hoti mahāsamudde mataṁ kuṇapaṁ taṁ khippameva tīraṁ vāheti, thalaṁ ussāreti; </span><span class="translation sabbamitta">So wie das Weltmeer keinen Kadaver bei sich duldet, sondern diesen rasch zur Küste trägt und auf den Strand wirft, </span></div><p><div class=verse-container id=ud5.5:21.2><span>evamevaṁ kho, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; atha kho naṁ khippameva sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena. </span><span class="translation sabbamitta">ebenso duldet der Saṅgha keinen Menschen, der unmoralisch ist, mit schlechten Eigenschaften, schmutzig, von verdächtigem Verhalten, hinterhältig, der fälschlich vorgibt, ein Asket zu sein oder ein geistliches Leben zu führen, innerlich verdorben, triefend und verkommen; sondern er versammelt sich rasch und schließt ihn aus. Selbst wenn ein solcher Mensch inmitten des Saṅgha sitzt, ist er weit vom Saṅgha entfernt, und der Saṅgha ist weit von ihm entfernt. </span></div><p><div class=verse-container id=ud5.5:21.3><span>Yampi, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; khippameva naṁ sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena; </span></div><p><div class=verse-container id=ud5.5:21.4><span>ayaṁ, bhikkhave, imasmiṁ dhammavinaye tatiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das dritte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=ud5.5:22.1><span>Seyyathāpi, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī tā mahāsamuddaṁ patvā jahanti purimāni nāmagottāni, ‘mahāsamuddo’tveva saṅkhaṁ gacchanti; </span><span class="translation sabbamitta">So wie alle großen Flüsse – Ganges, Yamunā, Aciravatī, Sarabhū und Mahī –, wenn sie ins Weltmeer münden, ihre früheren Namen und Stämme verlieren und einfach als ‚das Weltmeer‘ gelten, </span></div><p><div class=verse-container id=ud5.5:22.2><span>evamevaṁ kho, bhikkhave, cattāro vaṇṇā—khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’tveva saṅkhaṁ gacchanti. </span><span class="translation sabbamitta">ebenso verlieren Angehörige der vier Klassen – Adlige, Brahmanen, Landarbeiter und Hilfsarbeiter –, wenn sie in der Lehre und Schulung, die vom Klargewordenen verkündet wurde, aus dem Haus fortziehen ins hauslose Leben, ihre früheren Namen und Stämme und gelten einfach als ‚Asketen, die dem Sakyer folgen‘. </span></div><p><div class=verse-container id=ud5.5:22.3><span>Yampi, bhikkhave, cattāro vaṇṇā—khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’tveva saṅkhaṁ gacchanti; </span></div><p><div class=verse-container id=ud5.5:22.4><span>ayaṁ, bhikkhave, imasmiṁ dhammavinaye catuttho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das vierte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=ud5.5:23.1><span>Seyyathāpi, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span><span class="translation sabbamitta">So wie das Weltmeer, trotz aller Ströme der Welt, die hineinfließen, und trotz der Schauer, die vom Himmel fallen, niemals leerer oder voller wird, </span></div><p><div class=verse-container id=ud5.5:23.2><span>evamevaṁ kho, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati. </span><span class="translation sabbamitta">ebenso wird das Element des Erlöschens ohne Rest, obwohl einige Mönche und Nonnen im Element des Erlöschens ohne Rest vollkommen erlöschen, niemals leerer oder voller. </span></div><p><div class=verse-container id=ud5.5:23.3><span>Yampi, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati; </span></div><p><div class=verse-container id=ud5.5:23.4><span>ayaṁ, bhikkhave, imasmiṁ dhammavinaye pañcamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das fünfte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=ud5.5:24.1><span>Seyyathāpi, bhikkhave, mahāsamuddo ekaraso loṇaraso; </span><span class="translation sabbamitta">So wie das Weltmeer einen einzigen Geschmack hat: den Salzgeschmack, </span></div><p><div class=verse-container id=ud5.5:24.2><span>evamevaṁ kho, bhikkhave, ayaṁ dhammavinayo ekaraso vimuttiraso. </span><span class="translation sabbamitta">ebenso hat diese Lehre und Schulung einen einzigen Geschmack: den Geschmack der Freiheit. </span></div><p><div class=verse-container id=ud5.5:24.3><span>Yampi, bhikkhave, ayaṁ dhammavinayo ekaraso vimuttiraso; </span></div><p><div class=verse-container id=ud5.5:24.4><span>ayaṁ, bhikkhave, imasmiṁ dhammavinaye chaṭṭho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das sechste unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=ud5.5:25.1><span>Seyyathāpi, bhikkhave, mahāsamuddo bahuratano anekaratano, tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ; </span><span class="translation sabbamitta">So wie das Weltmeer voll vielfältiger Schätze ist wie Perlen, Edelsteinen, Beryll, Meeresschneckenhäusern, Bergkristall, Korallen, Silber, Rohgold, Rubinen und Smaragden, </span></div><p><div class=verse-container id=ud5.5:25.2><span>evamevaṁ kho, bhikkhave, ayaṁ dhammavinayo bahuratano anekaratano; tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. </span><span class="translation sabbamitta">ebenso ist diese Lehre und Schulung voll vielfältiger Schätze wie den vier Arten der Achtsamkeitsmeditation, den vier Arten rechten Bemühens, den vier Grundlagen übersinnlicher Kraft, den fünf Fähigkeiten, den fünf Kräften, den sieben Faktoren des Erwachens und dem edlen achtfachen Pfad. </span></div><p><div class=verse-container id=ud5.5:25.3><span>Yampi, bhikkhave, ayaṁ dhammavinayo bahuratano anekaratano, tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo; </span></div><p><div class=verse-container id=ud5.5:25.4><span>ayaṁ, bhikkhave, imasmiṁ dhammavinaye sattamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das siebte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=ud5.5:26.1><span>Seyyathāpi, bhikkhave, mahāsamuddo mahataṁ bhūtānaṁ āvāso, tatrime bhūtā—timi timiṅgalo timitimiṅgalo asurā nāgā gandhabbā, santi mahāsamudde yojanasatikāpi attabhāvā dviyojanasatikāpi attabhāvā tiyojanasatikāpi attabhāvā catuyojanasatikāpi attabhāvā pañcayojanasatikāpi attabhāvā; </span><span class="translation sabbamitta">So wie im Weltmeer große Geschöpfe leben wie Leviathane, Leviathan-Fresser, Leviathan-Fresser-Fresser, Titanen, Drachen und Zentauren; wie es im Weltmeer Lebensformen mit einer Länge von hundert Meilen gibt oder gar zweihundert, dreihundert, vierhundert oder fünfhundert Meilen, </span></div><p><div class=verse-container id=ud5.5:26.2><span>evamevaṁ kho, bhikkhave, ayaṁ dhammavinayo mahataṁ bhūtānaṁ āvāso;tatrime bhūtā—sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno. </span><span class="translation sabbamitta">ebenso leben in dieser Lehre und Schulung große Geschöpfe wie der in den Strom Eingetretene und der, der übt, um die Frucht des Stromeintritts zu verwirklichen; der Einmalwiederkehrer und der, der übt, um die Frucht der Einmalwiederkehr zu verwirklichen; der Nichtwiederkehrer und der, der übt, um die Frucht der Nichtwiederkehr zu verwirklichen; der Vollendete und der, der für die Vollendung übt. </span></div><p><div class=verse-container id=ud5.5:26.3><span>Yampi, bhikkhave, ayaṁ dhammavinayo mahataṁ bhūtānaṁ āvāso, tatrime bhūtā—sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno; </span></div><p><div class=verse-container id=ud5.5:26.4><span>ayaṁ, bhikkhave, imasmiṁ dhammavinaye aṭṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sabbamitta">Das ist das achte unglaubliche und erstaunliche Ding, dessentwegen die Mönche und Nonnen diese Lehre und Schulung lieben. </span></div><p><div class=verse-container id=ud5.5:26.5><span>Ime kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti. </span><span class="translation sabbamitta">Da sie diese acht unglaublichen und erstaunlichen Dinge sehen, lieben die Mönche und Nonnen diese Lehre und Schulung.“ </span></div><p><div class=verse-container id=ud5.5:27.1><span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><span class="translation sabbamitta">Und da er diese Sache verstand, drückte der Buddha bei dieser Gelegenheit dieses innige Gefühl aus: </span></div><p><div class=verse-container id=ud5.5:28.1><span>“Channamativassati, </span><span class="translation sabbamitta">„Der Regen durchnässt Dinge, die verdeckt sind, </span></div><p><div class=verse-container id=ud5.5:28.2><span>vivaṭaṁ nātivassati; </span><span class="translation sabbamitta">er durchnässt nicht, was offen ist. </span></div><p><div class=verse-container id=ud5.5:28.3><span>Tasmā channaṁ vivaretha, </span><span class="translation sabbamitta">Daher solltet ihr ein verdecktes Ding öffnen, </span></div><p><div class=verse-container id=ud5.5:28.4><span>evaṁ taṁ nātivassatī”ti. </span><span class="translation sabbamitta">sodass der Regen es nicht durchnässt.“ </span></div><p><div class=verse-container id=ud5.5:28.5><span>Pañcamaṁ. </span></div><div class=flex-between><a href=/canon/de/pli/ms/sutta/kn/ud/vagga0005/ud0005P0004.html>Previous</a><a href=/canon/de/pli/ms/sutta/kn/ud/vagga0005/ud0005P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>