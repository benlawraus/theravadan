<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/sn.html> Saṁyuttanikāya </a><li><a href=/canon/de/pli/ms/sutta/sn/sn0055.html> Sotāpattisaṁyutta </a></ul></nav><main class=container><p>Other Translations: <a href=/canon/en/pli/ms/sutta/sn/sn0055/sn0055P0023.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/sn/sn0055/sn0055P0022.html>Previous</a><a href=/canon/de/pli/ms/sutta/sn/sn0055/sn0055P0024.html>Next</a></div><p id=sn55.23:0.1><span class=root>Saṁyutta Nikāya 55.23 </span><br> <span class=sabbamitta>Verbundene Lehrreden 55.23 </span><br><p id=sn55.23:0.2><span class=root>3. Saraṇānivagga </span><br> <span class=sabbamitta>3. Das Kapitel mit Sarakāni </span><br><p id=sn55.23:0.3><span class="root big-bold">Godhasakkasutta </span><br> <span class=sabbamitta>Mit dem Sakyer Godhā </span><br><p id=sn55.23:1.1><span class=root>Kapilavatthunidānaṁ. </span><br> <span class=sabbamitta>In Kapilavatthu. </span><br><p id=sn55.23:1.2><span class=root>Atha kho mahānāmo sakko yena godhā sakko tenupasaṅkami; upasaṅkamitvā godhaṁ sakkaṁ etadavoca: </span><br> <span class=sabbamitta>Da ging der Sakyer Mahānāma zu dem Sakyer Godhā und sagte zu ihm: </span><br><p id=sn55.23:1.3><span class=root>“katihi tvaṁ, godhe, dhammehi samannāgataṁ sotāpannapuggalaṁ ājānāsi avinipātadhammaṁ niyataṁ sambodhiparāyaṇan”ti? </span><br> <span class=sabbamitta>„Godhā, wie viele Dinge muss ein Mensch besitzen, damit du ihn als jemanden anerkennst, der in den Strom eingetreten ist, der nicht mehr in der Unterwelt wiedergeboren werden muss und der für das Erwachen bestimmt ist?“ </span><br><p id=sn55.23:2.1><span class=root>“Tīhi khvāhaṁ, mahānāma, dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br> <span class=sabbamitta>„Mahānāma, ein Mensch muss drei Dinge besitzen, damit ich ihn als jemanden anerkenne, der in den Strom eingetreten ist. </span><br><p id=sn55.23:2.2><span class=root>Katamehi tīhi? </span><br> <span class=sabbamitta>Welche drei? </span><br><p id=sn55.23:2.3><span class=root>Idha, mahānāma, ariyasāvako buddhe aveccappasādena samannāgato hoti—</span><br> <span class=sabbamitta>Da hat ein edler Schüler auf Erfahrung gegründete Zuversicht zum Buddha … </span><br><p id=sn55.23:2.4><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.23:2.5><span class=root>Dhamme …pe… </span><br> <span class=sabbamitta>zur Lehre … </span><br><p id=sn55.23:2.6><span class=root>saṅghe aveccappasādena samannāgato hoti—</span><br> <span class=sabbamitta>und zum Saṅgha … </span><br><p id=sn55.23:2.7><span class=root>suppaṭipanno bhagavato sāvakasaṅgho …pe… anuttaraṁ puññakkhettaṁ lokassāti. </span><br><p id=sn55.23:2.8><span class=root>Imehi khvāhaṁ, mahānāma, tīhi dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br> <span class=sabbamitta>Wenn ein Mensch diese drei Dinge besitzt, erkenne ich ihn als jemanden an, der in den Strom eingetreten ist. </span><br><p id=sn55.23:3.1><span class=root>Tvaṁ pana, mahānāma, katihi dhammehi samannāgataṁ sotāpannapuggalaṁ ājānāsi avinipātadhammaṁ niyataṁ sambodhiparāyaṇan”ti? </span><br> <span class=sabbamitta>Aber Mahānāma, wie viele Dinge muss ein Mensch besitzen, damit du ihn als jemanden anerkennst, der in den Strom eingetreten ist?“ </span><br><p id=sn55.23:3.2><span class=root>“Catūhi khvāhaṁ, godhe, dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br> <span class=sabbamitta>„Godhā, ein Mensch muss vier Dinge besitzen, damit ich ihn als jemanden anerkenne, der in den Strom eingetreten ist. </span><br><p id=sn55.23:3.3><span class=root>Katamehi catūhi? </span><br> <span class=sabbamitta>Welche vier? </span><br><p id=sn55.23:3.4><span class=root>Idha, godhe, ariyasāvako buddhe aveccappasādena samannāgato hoti—</span><br> <span class=sabbamitta>Da hat ein edler Schüler auf Erfahrung gegründete Zuversicht zum Buddha … </span><br><p id=sn55.23:3.5><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.23:3.6><span class=root>Dhamme …pe… </span><br> <span class=sabbamitta>zur Lehre … </span><br><p id=sn55.23:3.7><span class=root>saṅghe …pe… </span><br> <span class=sabbamitta>und zum Saṅgha … </span><br><p id=sn55.23:3.8><span class=root>ariyakantehi sīlehi samannāgato hoti akhaṇḍehi …pe… samādhisaṁvattanikehi. </span><br> <span class=sabbamitta>Und sein sittliches Verhalten wird von den Edlen geliebt … und führt in die Versenkung. </span><br><p id=sn55.23:3.9><span class=root>Imehi khvāhaṁ, godhe, catūhi dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇan”ti. </span><br> <span class=sabbamitta>Wenn ein Mensch diese vier Dinge besitzt, erkenne ich ihn als jemanden an, der in den Strom eingetreten ist.“ </span><br><p id=sn55.23:4.1><span class=root>“Āgamehi tvaṁ, mahānāma, āgamehi tvaṁ, mahānāma. </span><br> <span class=sabbamitta>„Halt ein, Mahānāma, halt ein! </span><br><p id=sn55.23:4.2><span class=root>Bhagavāva etaṁ jāneyya etehi dhammehi samannāgataṁ vā asamannāgataṁ vā”ti. </span><br> <span class=sabbamitta>Nur der Buddha würde wissen, ob jemand diese Dinge besitzt oder nicht.“ </span><br><p id=sn55.23:4.3><span class=root>“Āyāma, godhe, yena bhagavā tenupasaṅkameyyāma; upasaṅkamitvā bhagavato etamatthaṁ ārocessāmā”ti. </span><br> <span class=sabbamitta>„Komm, Godhā, lass uns zum Buddha gehen und ihm darüber berichten.“ </span><br><p id=sn55.23:4.4><span class=root>Atha kho mahānāmo sakko godhā ca sakko yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinno kho mahānāmo sakko bhagavantaṁ etadavoca: </span><br> <span class=sabbamitta>Da gingen die Sakyer Mahānāma und Godhā zum Buddha, verbeugten sich und setzten sich zur Seite hin. Mahānāma berichtete dem Buddha von ihrem Gespräch und sagte dann: </span><br><p id=sn55.23:5.1><span class=root>“Idhāhaṁ, bhante, yena godhā sakko tenupasaṅkamiṁ; upasaṅkamitvā godhaṁ sakkaṁ etadavocaṁ: </span><br><p id=sn55.23:5.2><span class=root>‘katihi tvaṁ, godhe, dhammehi samannāgataṁ sotāpannapuggalaṁ ājānāsi avinipātadhammaṁ niyataṁ sambodhiparāyaṇaṁ’? </span><br><p id=sn55.23:5.3><span class=root>Evaṁ vutte, bhante, godhā sakko maṁ etadavoca—</span><br><p id=sn55.23:6.1><span class=root>Tīhi khvāhaṁ, mahānāma, dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br><p id=sn55.23:6.2><span class=root>Katamehi tīhi? </span><br><p id=sn55.23:6.3><span class=root>Idha, mahānāma, ariyasāvako buddhe aveccappasādena samannāgato hoti—</span><br><p id=sn55.23:6.4><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.23:6.5><span class=root>Dhamme …pe… </span><br><p id=sn55.23:6.6><span class=root>saṅghe aveccappasādena samannāgato hoti—</span><br><p id=sn55.23:6.7><span class=root>suppaṭipanno bhagavato sāvakasaṅgho …pe… anuttaraṁ puññakkhettaṁ lokassāti. </span><br><p id=sn55.23:6.8><span class=root>Imehi khvāhaṁ, mahānāma, tīhi dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br><p id=sn55.23:6.9><span class=root>Tvaṁ pana, mahānāma, katamehi dhammehi samannāgataṁ sotāpannapuggalaṁ ājānāsi avinipātadhammaṁ niyataṁ sambodhiparāyaṇan’ti? </span><br><p id=sn55.23:7.1><span class=root>Evaṁ vuttāhaṁ, bhante, godhaṁ sakkaṁ etadavocaṁ: </span><br><p id=sn55.23:7.2><span class=root>‘catūhi khvāhaṁ, godhe, dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇaṁ. </span><br><p id=sn55.23:7.3><span class=root>Katamehi catūhi? </span><br><p id=sn55.23:7.4><span class=root>Idha, godhe, ariyasāvako buddhe aveccappasādena samannāgato hoti—</span><br><p id=sn55.23:7.5><span class=root>itipi so bhagavā …pe… satthā devamanussānaṁ buddho bhagavāti. </span><br><p id=sn55.23:7.6><span class=root>Dhamme …pe… </span><br><p id=sn55.23:7.7><span class=root>saṅghe …pe… </span><br><p id=sn55.23:7.8><span class=root>ariyakantehi sīlehi samannāgato hoti akhaṇḍehi …pe… samādhisaṁvattanikehi. </span><br><p id=sn55.23:7.9><span class=root>Imehi khvāhaṁ, godhe, catūhi dhammehi samannāgataṁ sotāpannapuggalaṁ ājānāmi avinipātadhammaṁ niyataṁ sambodhiparāyaṇan’ti. </span><br><p id=sn55.23:8.1><span class=root>Evaṁ vutte, bhante, godhā sakko maṁ etadavoca: </span><br><p id=sn55.23:8.2><span class=root>‘āgamehi tvaṁ, mahānāma, āgamehi tvaṁ, mahānāma. </span><br><p id=sn55.23:8.3><span class=root>Bhagavāva etaṁ jāneyya etehi dhammehi samannāgataṁ vā asamannāgataṁ vā’ti. </span><br><p id=sn55.23:8.4><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho ca. </span><br> <span class=sabbamitta>„Herr, es könnte eine Frage bezüglich der Lehre aufkommen. Der Buddha könnte eine Seite einnehmen und der Saṅgha der Mönche die andere. </span><br><p id=sn55.23:8.5><span class=root>Yeneva bhagavā tenevāhaṁ assaṁ. </span><br> <span class=sabbamitta>Ich würde die Seite des Buddha einnehmen. </span><br><p id=sn55.23:8.6><span class=root>Evaṁ pasannaṁ maṁ, bhante, bhagavā dhāretu. </span><br> <span class=sabbamitta>Der Buddha soll mich als jemanden in Erinnerung behalten, der solche Zuversicht hat. </span><br><p id=sn55.23:8.7><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho bhikkhunisaṅgho ca. </span><br> <span class=sabbamitta>Es könnte eine Frage bezüglich der Lehre aufkommen. Der Buddha könnte eine Seite einnehmen und der Saṅgha der Mönche und der Saṅgha der Nonnen die andere. … </span><br><p id=sn55.23:8.8><span class=root>Yeneva bhagavā tenevāhaṁ assaṁ. </span><br><p id=sn55.23:8.9><span class=root>Evaṁ pasannaṁ maṁ, bhante, bhagavā dhāretu. </span><br><p id=sn55.23:8.10><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho bhikkhunisaṅgho ca upāsakā ca. </span><br> <span class=sabbamitta>Der Buddha könnte eine Seite einnehmen und der Saṅgha der Mönche und der Saṅgha der Nonnen und die Laienmänner die andere. … </span><br><p id=sn55.23:8.11><span class=root>Yeneva bhagavā tenevāhaṁ assaṁ. </span><br><p id=sn55.23:8.12><span class=root>Evaṁ pasannaṁ maṁ, bhante, bhagavā dhāretu. </span><br><p id=sn55.23:8.13><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho bhikkhunisaṅgho upāsakā upāsikāyo ca. </span><br> <span class=sabbamitta>Der Buddha könnte eine Seite einnehmen und der Saṅgha der Mönche und der Saṅgha der Nonnen und die Laienmänner und die Laienfrauen die andere. … </span><br><p id=sn55.23:8.14><span class=root>Yeneva bhagavā tenevāhaṁ assaṁ. </span><br><p id=sn55.23:8.15><span class=root>Evaṁ pasannaṁ maṁ, bhante, bhagavā dhāretu. </span><br><p id=sn55.23:8.16><span class=root>Idha, bhante, kocideva dhammo samuppādo uppajjeyya, ekato assa bhagavā ekato bhikkhusaṅgho bhikkhunisaṅgho upāsakā upāsikāyo sadevako ca loko samārako sabrahmako sassamaṇabrāhmaṇī pajā sadevamanussā. </span><br> <span class=sabbamitta>Der Buddha könnte eine Seite einnehmen und der Saṅgha der Mönche und der Saṅgha der Nonnen und die Laienmänner und die Laienfrauen und die Welt mit ihren Göttern, Māras und Brahmās, dieser Bevölkerung mit ihren Asketen und Brahmanen, Göttern und Menschen die andere. </span><br><p id=sn55.23:8.17><span class=root>Yeneva bhagavā tenevāhaṁ assaṁ. </span><br> <span class=sabbamitta>Ich würde die Seite des Buddha einnehmen. </span><br><p id=sn55.23:8.18><span class=root>Evaṁ pasannaṁ maṁ, bhante, bhagavā dhāretū”ti. </span><br> <span class=sabbamitta>Der Buddha soll mich als jemanden in Erinnerung behalten, der solche Zuversicht hat.“ </span><br><p id=sn55.23:8.19><span class=root>“Evaṁvādī tvaṁ, godhe, mahānāmaṁ sakkaṁ kiṁ vadesī”ti? </span><br> <span class=sabbamitta>„Godhā, was hast du Mahānāma zu sagen, wenn er so spricht?“ </span><br><p id=sn55.23:8.20><span class=root>“Evaṁvādāhaṁ, bhante, mahānāmaṁ sakkaṁ na kiñci vadāmi, aññatra kalyāṇā aññatra kusalā”ti. </span><br> <span class=sabbamitta>„Herr, ich habe Mahānāma nichts zu sagen, wenn er so spricht, außer dem, was gut und tauglich ist.“ </span><br><p id=sn55.23:8.21><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>