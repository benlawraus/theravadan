<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/sn.html> Saṁyuttanikāya </a><li><a href=/canon/de/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/en/pli/ms/sutta/sn/sn0046/sn0046P0003.html>English</a> , <a href=/canon/lt/pli/ms/sutta/sn/sn0046/sn0046P0003.html>Lietuvių kalba</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/sn/sn0046/sn0046P0002.html>Previous</a><a href=/canon/de/pli/ms/sutta/sn/sn0046/sn0046P0004.html>Next</a></div><p><div class=verse-container id=sn46.3:0.1><span>Saṁyutta Nikāya 46.3 </span><span class="translation sabbamitta">Verbundene Lehrreden 46.3 </span></div><p><div class=verse-container id=sn46.3:0.2><span>1. Pabbatavagga </span><span class="translation sabbamitta">1. Das Kapitel über Berge </span></div><p><div class=verse-container id=sn46.3:0.3><span class=big-bold>Sīlasutta </span><span class="translation sabbamitta">Sittlichkeit </span></div><p><div class=verse-container id=sn46.3:1.1><span>“Ye te, bhikkhave, bhikkhū sīlasampannā samādhisampannā ñāṇasampannā vimuttisampannā vimuttiñāṇadassanasampannā, dassanampāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sabbamitta">„Mönche und Nonnen, da hat ein Mönch Sittlichkeit, Versenkung, Erkenntnis, Freiheit sowie Erkennen und Sehen der Freiheit vervollkommnet. Der bloße Anblick eines solchen Mönchs ist eine große Hilfe, sage ich. </span></div><p><div class=verse-container id=sn46.3:1.2><span>savanampāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sabbamitta">Auch ihn zu hören, </span></div><p><div class=verse-container id=sn46.3:1.3><span>upasaṅkamanampāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sabbamitta">sich zu ihm zu begeben, </span></div><p><div class=verse-container id=sn46.3:1.4><span>payirupāsanampāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sabbamitta">ihm seine Aufwartung zu machen, </span></div><p><div class=verse-container id=sn46.3:1.5><span>anussatimpāhaṁ, bhikkhave, tesaṁ bhikkhūnaṁ bahukāraṁ vadāmi; </span><span class="translation sabbamitta">sich auf ihn zu besinnen </span></div><p><div class=verse-container id=sn46.3:1.6><span>anupabbajjampāhaṁ, bhikkhave, tesaṁ bhikkhūnaṁ bahukāraṁ vadāmi. </span><span class="translation sabbamitta">oder fortzuziehen und ihm zu folgen ist eine große Hilfe, sage ich. </span></div><p><div class=verse-container id=sn46.3:1.7><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=sn46.3:1.8><span>Tathārūpānaṁ, bhikkhave, bhikkhūnaṁ dhammaṁ sutvā dvayena vūpakāsena vūpakaṭṭho viharati—kāyavūpakāsena ca cittavūpakāsena ca. </span><span class="translation sabbamitta">Weil ein Mönch, nachdem er die Lehre solcher Mönche gehört hat, sowohl mit dem Körper als auch mit dem Geist zurückgezogen leben wird, </span></div><p><div class=verse-container id=sn46.3:1.9><span>So tathā vūpakaṭṭho viharanto taṁ dhammaṁ anussarati anuvitakketi. </span><span class="translation sabbamitta">während er sich an diese Lehre erinnert und darüber nachdenkt. </span></div><p><div class=verse-container id=sn46.3:2.1><span>Yasmiṁ samaye, bhikkhave, bhikkhu tathā vūpakaṭṭho viharanto taṁ dhammaṁ anussarati anuvitakketi, satisambojjhaṅgo tasmiṁ samaye bhikkhuno āraddho hoti; </span><span class="translation sabbamitta">Zu einer solchen Zeit hat ein Mönch den Faktor des Erwachens Achtsamkeit in Gang gesetzt; </span></div><p><div class=verse-container id=sn46.3:2.2><span>satisambojjhaṅgaṁ tasmiṁ samaye bhikkhu bhāveti; </span><span class="translation sabbamitta">er entwickelt ihn </span></div><p><div class=verse-container id=sn46.3:2.3><span>satisambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sabbamitta">und vervollkommnet ihn. </span></div><p><div class=verse-container id=sn46.3:2.4><span>So tathā sato viharanto taṁ dhammaṁ paññāya pavicinati pavicarati parivīmaṁsamāpajjati. </span><span class="translation sabbamitta">Wenn er auf diese Art achtsam lebt, erforscht, erkundet und untersucht er diese Lehre mit Weisheit. </span></div><p><div class=verse-container id=sn46.3:3.1><span>Yasmiṁ samaye, bhikkhave, bhikkhu tathā sato viharanto taṁ dhammaṁ paññāya pavicinati pavicarati parivīmaṁsamāpajjati, dhammavicayasambojjhaṅgo tasmiṁ samaye bhikkhuno āraddho hoti; </span><span class="translation sabbamitta">Zu einer solchen Zeit hat ein Mönch den Faktor des Erwachens Erforschung der Gesetzmäßigkeiten in Gang gesetzt; </span></div><p><div class=verse-container id=sn46.3:3.2><span>dhammavicayasambojjhaṅgaṁ tasmiṁ samaye bhikkhu bhāveti; </span><span class="translation sabbamitta">er entwickelt ihn </span></div><p><div class=verse-container id=sn46.3:3.3><span>dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sabbamitta">und vervollkommnet ihn. </span></div><p><div class=verse-container id=sn46.3:3.4><span>Tassa taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ. </span><span class="translation sabbamitta">Wenn er auf diese Art die Gesetzmäßigkeiten mit Weisheit erforscht, wird seine Energie aufgerüttelt und unermüdlich. </span></div><p><div class=verse-container id=sn46.3:4.1><span>Yasmiṁ samaye, bhikkhave, bhikkhuno taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ, vīriyasambojjhaṅgo tasmiṁ samaye bhikkhuno āraddho hoti; vīriyasambojjhaṅgaṁ tasmiṁ samaye bhikkhu bhāveti; vīriyasambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sabbamitta">Zu einer solchen Zeit hat ein Mönch den Faktor des Erwachens Energie in Gang gesetzt; er entwickelt ihn und vervollkommnet ihn. </span></div><p><div class=verse-container id=sn46.3:4.2><span>Āraddhavīriyassa uppajjati pīti nirāmisā. </span><span class="translation sabbamitta">Wenn er energisch ist, kommt nicht-fleischliche Ekstase auf. </span></div><p><div class=verse-container id=sn46.3:5.1><span>Yasmiṁ samaye, bhikkhave, bhikkhuno āraddhavīriyassa uppajjati pīti nirāmisā, pītisambojjhaṅgo tasmiṁ samaye bhikkhuno āraddho hoti; pītisambojjhaṅgaṁ tasmiṁ samaye bhikkhu bhāveti; pītisambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sabbamitta">Zu einer solchen Zeit hat ein Mönch den Faktor des Erwachens Ekstase in Gang gesetzt; er entwickelt ihn und vervollkommnet ihn. </span></div><p><div class=verse-container id=sn46.3:5.2><span>Pītimanassa kāyopi passambhati, cittampi passambhati. </span><span class="translation sabbamitta">Wenn der Geist in Ekstase ist, werden Körper und Geist still. </span></div><p><div class=verse-container id=sn46.3:6.1><span>Yasmiṁ samaye, bhikkhave, bhikkhuno pītimanassa kāyopi passambhati cittampi passambhati, passaddhisambojjhaṅgo tasmiṁ samaye bhikkhuno āraddho hoti; passaddhisambojjhaṅgaṁ tasmiṁ samaye bhikkhu bhāveti; passaddhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sabbamitta">Zu einer solchen Zeit hat ein Mönch den Faktor des Erwachens Stille in Gang gesetzt; er entwickelt ihn und vervollkommnet ihn. </span></div><p><div class=verse-container id=sn46.3:6.2><span>Passaddhakāyassa sukhino cittaṁ samādhiyati. </span><span class="translation sabbamitta">Wenn der Körper still ist und man voller Seligkeit ist, versenkt sich der Geist im Samādhi. </span></div><p><div class=verse-container id=sn46.3:7.1><span>Yasmiṁ samaye, bhikkhave, bhikkhuno passaddhakāyassa sukhino cittaṁ samādhiyati, samādhisambojjhaṅgo tasmiṁ samaye bhikkhuno āraddho hoti; samādhisambojjhaṅgaṁ tasmiṁ samaye bhikkhu bhāveti; samādhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sabbamitta">Zu einer solchen Zeit hat ein Mönch den Faktor des Erwachens Versenkung in Gang gesetzt; er entwickelt ihn und vervollkommnet ihn. </span></div><p><div class=verse-container id=sn46.3:7.2><span>So tathāsamāhitaṁ cittaṁ sādhukaṁ ajjhupekkhitā hoti. </span><span class="translation sabbamitta">Über diesen im Samādhi versunkenen Geist wacht er genau mit Gleichmut. </span></div><p><div class=verse-container id=sn46.3:8.1><span>Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti, upekkhāsambojjhaṅgo tasmiṁ samaye bhikkhuno āraddho hoti; upekkhāsambojjhaṅgaṁ tasmiṁ samaye bhikkhu bhāveti; upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span><span class="translation sabbamitta">Zu einer solchen Zeit hat ein Mönch den Faktor des Erwachens Gleichmut in Gang gesetzt; er entwickelt ihn und vervollkommnet ihn. </span></div><p><div class=verse-container id=sn46.3:9.1><span>Evaṁ bhāvitesu kho, bhikkhave, sattasu sambojjhaṅgesu evaṁ bahulīkatesu satta phalā sattānisaṁsā pāṭikaṅkhā. </span><span class="translation sabbamitta">Wenn die sieben Faktoren des Erwachens auf diese Art entwickelt und gemehrt werden, kann man siebenfache Frucht und siebenfachen Vorteil erwarten. </span></div><p><div class=verse-container id=sn46.3:9.2><span>Katame satta phalā sattānisaṁsā? </span><span class="translation sabbamitta">Welche siebenfache Frucht und welchen siebenfachen Vorteil? </span></div><p><div class=verse-container id=sn46.3:9.3><span>Diṭṭheva dhamme paṭikacca aññaṁ ārādheti. </span><span class="translation sabbamitta">Man erlangt beizeiten in eben diesem Leben Erleuchtung. </span></div><p><div class=verse-container id=sn46.3:9.4><span>No ce diṭṭheva dhamme paṭikacca aññaṁ ārādheti, atha maraṇakāle aññaṁ ārādheti. </span><span class="translation sabbamitta">Wenn nicht, erlangt man Erleuchtung zur Zeit des Todes. </span></div><p><div class=verse-container id=sn46.3:9.5><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, atha pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sabbamitta">Wenn nicht, erlischt man mit dem Auflösen der fünf niederen Fesseln zwischen zwei Leben. </span></div><p><div class=verse-container id=sn46.3:9.6><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti. </span><span class="translation sabbamitta">Wenn nicht, erlischt man mit dem Auflösen der fünf niederen Fesseln beim Auftreffen. </span></div><p><div class=verse-container id=sn46.3:9.7><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti. </span><span class="translation sabbamitta">Wenn nicht, erlischt man mit dem Auflösen der fünf niederen Fesseln ohne zusätzliche Anstrengung. </span></div><p><div class=verse-container id=sn46.3:9.8><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti. </span><span class="translation sabbamitta">Wenn nicht, erlischt man mit dem Auflösen der fünf niederen Fesseln mit zusätzlicher Anstrengung. </span></div><p><div class=verse-container id=sn46.3:9.9><span>No ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti, no ce pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti, no ce pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti, atha pañcannaṁ orambhāgiyānaṁ saṁyojanānaṁ parikkhayā uddhaṁsoto hoti akaniṭṭhagāmī. </span><span class="translation sabbamitta">Wenn nicht, geht man mit dem Auflösen der fünf niederen Fesseln stromaufwärts zum Akaniṭṭha-Bereich. </span></div><p><div class=verse-container id=sn46.3:9.10><span>Evaṁ bhāvitesu kho, bhikkhave, sattasu bojjhaṅgesu evaṁ bahulīkatesu ime satta phalā sattānisaṁsā pāṭikaṅkhā”ti. </span><span class="translation sabbamitta">Wenn die sieben Faktoren des Erwachens auf diese Art entwickelt und gemehrt werden, kann man diese siebenfache Frucht und diesen siebenfachen Vorteil erwarten.“ </span></div><p><div class=verse-container id=sn46.3:9.11><span>Tatiyaṁ. </span></div><div class=flex-between><a href=/canon/de/pli/ms/sutta/sn/sn0046/sn0046P0002.html>Previous</a><a href=/canon/de/pli/ms/sutta/sn/sn0046/sn0046P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>