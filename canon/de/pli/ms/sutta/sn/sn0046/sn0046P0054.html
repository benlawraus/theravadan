<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/sn.html> Saṁyuttanikāya </a><li><a href=/canon/de/pli/ms/sutta/sn/sn0046.html> Bojjhaṅgasaṁyutta </a></ul></nav><main class=container><p>Other Translations: <a href=/canon/en/pli/ms/sutta/sn/sn0046/sn0046P0054.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/sn/sn0046/sn0046P0053.html>Previous</a><a href=/canon/de/pli/ms/sutta/sn/sn0046/sn0046P0055.html>Next</a></div><p id=sn46.54:0.1><span class=root>Saṁyutta Nikāya 46.54 </span><br> <span class=sabbamitta>Verbundene Lehrreden 46.54 </span><br><p id=sn46.54:0.2><span class=root>6. Sākacchavagga </span><br> <span class=sabbamitta>6. Das Kapitel über Diskutieren </span><br><p id=sn46.54:0.3><span class="root big-bold">Mettāsahagatasutta </span><br> <span class=sabbamitta>Voller Liebe </span><br><p id=sn46.54:1.1><span class=root>Ekaṁ samayaṁ bhagavā koliyesu viharati haliddavasanaṁ nāma koliyānaṁ nigamo. </span><br> <span class=sabbamitta>Einmal hielt sich der Buddha im Land der Koliyer auf, bei einem Marktflecken mit Namen Haliddavasana. </span><br><p id=sn46.54:1.2><span class=root>Atha kho sambahulā bhikkhū pubbaṇhasamayaṁ nivāsetvā pattacīvaramādāya haliddavasanaṁ piṇḍāya pavisiṁsu. </span><br> <span class=sabbamitta>Da kleideten sich mehrere Mönche und Nonnen am Morgen an, nahmen Schale und Robe und betraten Haliddavasana zum Almosengang. </span><br><p id=sn46.54:1.3><span class=root>Atha kho tesaṁ bhikkhūnaṁ etadahosi: </span><br> <span class=sabbamitta>Da kam ihnen in den Sinn: </span><br><p id=sn46.54:1.4><span class=root>“atippago kho tāva haliddavasane piṇḍāya carituṁ. </span><br> <span class=sabbamitta>„Es ist zu früh für den Almosengang in Haliddavasana. </span><br><p id=sn46.54:1.5><span class=root>Yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā”ti. </span><br> <span class=sabbamitta>Warum besuchen wir nicht das Kloster der Wanderer anderer Konfessionen?“ </span><br><p id=sn46.54:2.1><span class=root>Atha kho te bhikkhū yena aññatitthiyānaṁ paribbājakānaṁ ārāmo tenupasaṅkamiṁsu; upasaṅkamitvā tehi aññatitthiyehi paribbājakehi saddhiṁ sammodiṁsu. </span><br> <span class=sabbamitta>Und sie gingen zu dem Kloster der Wanderer anderer Konfessionen und tauschten dort mit den Wanderern Willkommensgrüße aus. </span><br><p id=sn46.54:2.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinne kho te bhikkhū aññatitthiyā paribbājakā etadavocuṁ: </span><br> <span class=sabbamitta>Nach der Begrüßung und dem Austausch von Höflichkeiten setzten sie sich zur Seite hin. Die Wanderer sagten zu ihnen: </span><br><p id=sn46.54:3.1><span class=root>“Samaṇo, āvuso, gotamo sāvakānaṁ evaṁ dhammaṁ deseti: </span><br> <span class=sabbamitta>„Geehrte, der Asket Gotama lehrt seine Schüler so: </span><br><p id=sn46.54:3.2><span class=root>‘etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharatha. </span><br> <span class=sabbamitta>‚Kommt, Mönche und Nonnen, gebt diese fünf Hindernisse auf, die Verunreinigungen des Herzens, die die Weisheit schwächen, und meditiert, indem ihr eine Himmelsrichtung mit einem Herzen voller Liebe durchdringt, und die zweite und die dritte und die vierte. Ebenso nach oben, nach unten, dazwischen, überall und ringsumher; die ganze Welt durchdringt mit einem Herzen voller Liebe – weit, ausgedehnt, grenzenlos, frei von Feindschaft und bösem Willen. </span><br><p id=sn46.54:3.3><span class=root>Karuṇāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ karuṇāsahagatena cetasā vipulena mahaggatena appamāṇena averena abyāpajjena pharitvā viharatha. </span><br> <span class=sabbamitta>Meditiert, indem ihr eine Himmelsrichtung mit einem Herzen voller Mitgefühl durchdringt, und die zweite und die dritte und die vierte. Ebenso nach oben, nach unten, dazwischen, überall und ringsumher; die ganze Welt durchdringt mit einem Herzen voller Mitgefühl – weit, ausgedehnt, grenzenlos, frei von Feindschaft und bösem Willen. </span><br><p id=sn46.54:3.4><span class=root>Muditāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena cetasā vipulena mahaggatena appamāṇena averena abyāpajjena pharitvā viharatha. </span><br> <span class=sabbamitta>Meditiert, indem ihr eine Himmelsrichtung mit einem Herzen voller freudiger Anteilnahme durchdringt, und die zweite und die dritte und die vierte. Ebenso nach oben, nach unten, dazwischen, überall und ringsumher; die ganze Welt durchdringt mit einem Herzen voller freudiger Anteilnahme – weit, ausgedehnt, grenzenlos, frei von Feindschaft und bösem Willen. </span><br><p id=sn46.54:3.5><span class=root>Upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span><br> <span class=sabbamitta>Meditiert, indem ihr eine Himmelsrichtung mit einem Herzen voller Gleichmut durchdringt, und die zweite und die dritte und die vierte. Ebenso nach oben, nach unten, dazwischen, überall und ringsumher; die ganze Welt durchdringt mit einem Herzen voller Gleichmut – weit, ausgedehnt, grenzenlos, frei von Feindschaft und bösem Willen.‘ </span><br><p id=sn46.54:4.1><span class=root>Mayampi kho, āvuso, sāvakānaṁ evaṁ dhammaṁ desema: </span><br> <span class=sabbamitta>Auch wir lehren unsere Schüler ebenso. </span><br><p id=sn46.54:4.2><span class=root>‘etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha …pe… </span><br><p id=sn46.54:4.3><span class=root>karuṇāsahagatena cetasā … </span><br><p id=sn46.54:4.4><span class=root>muditāsahagatena cetasā … </span><br><p id=sn46.54:4.5><span class=root>upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; </span><br><p id=sn46.54:4.6><span class=root>iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span><br><p id=sn46.54:4.7><span class=root>Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ—dhammadesanāya vā dhammadesanaṁ, anusāsaniyā vā anusāsanin”ti? </span><br> <span class=sabbamitta>Was ist nun der Unterschied zwischen der Lehre und Anleitung des Asketen Gotama und unserer?“ </span><br><p id=sn46.54:5.1><span class=root>Atha kho te bhikkhū tesaṁ aññatitthiyānaṁ paribbājakānaṁ bhāsitaṁ neva abhinandiṁsu nappaṭikkosiṁsu. </span><br> <span class=sabbamitta>Weder begrüßten diese Mönche und Nonnen diese Aussage der Wanderer anderer Konfessionen, noch lehnten sie sie ab. </span><br><p id=sn46.54:5.2><span class=root>Anabhinanditvā appaṭikkositvā uṭṭhāyāsanā pakkamiṁsu: </span><br> <span class=sabbamitta>Sie erhoben sich von ihren Sitzen und dachten: </span><br><p id=sn46.54:5.3><span class=root>“bhagavato santike etassa bhāsitassa atthaṁ ājānissāmā”ti. </span><br> <span class=sabbamitta>„Wir wollen die Bedeutung dieser Aussage vom Buddha selbst erfahren.“ </span><br><p id=sn46.54:5.4><span class=root>Atha kho te bhikkhū haliddavasane piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sabbamitta>Nach dem Essen, als sie vom Almosengang zurückkamen, gingen sie zum Buddha, verbeugten sich, setzten sich zur Seite hin und berichteten ihm das Gespräch. </span><br><p id=sn46.54:6.1><span class=root>“Idha mayaṁ, bhante, pubbaṇhasamayaṁ nivāsetvā pattacīvaramādāya haliddavasane piṇḍāya pavisimha. </span><br><p id=sn46.54:6.2><span class=root>Tesaṁ no, bhante, amhākaṁ etadahosi: </span><br><p id=sn46.54:6.3><span class=root>‘atippago kho tāva haliddavasane piṇḍāya carituṁ. </span><br><p id=sn46.54:7.1><span class=root>Yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā’ti. Atha kho mayaṁ, bhante, yena aññatitthiyānaṁ paribbājakānaṁ ārāmo tenupasaṅkamimha, upasaṅkamitvā tehi aññatitthiyehi paribbājakehi saddhiṁ sammodimha. </span><br><p id=sn46.54:7.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdimha. Ekamantaṁ nisinne kho amhe, bhante, te aññatitthiyā paribbājakā etadavocuṁ: </span><br><p id=sn46.54:8.1><span class=root>‘Samaṇo, āvuso, gotamo sāvakānaṁ evaṁ dhammaṁ deseti: </span><br><p id=sn46.54:8.2><span class=root>“etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha …pe… </span><br><p id=sn46.54:8.3><span class=root>karuṇāsahagatena cetasā …pe… </span><br><p id=sn46.54:8.4><span class=root>muditāsahagatena cetasā …pe… </span><br><p id=sn46.54:8.5><span class=root>upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span><br><p id=sn46.54:9.1><span class=root>Mayampi kho, āvuso, sāvakānaṁ evaṁ dhammaṁ desema: </span><br><p id=sn46.54:9.2><span class=root>‘etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe mettāsahagatena cetasā ekaṁ disaṁ pharitvā viharatha …pe… </span><br><p id=sn46.54:9.3><span class=root>karuṇāsahagatena cetasā …pe… </span><br><p id=sn46.54:9.4><span class=root>muditāsahagatena cetasā …pe… </span><br><p id=sn46.54:9.5><span class=root>upekkhāsahagatena cetasā ekaṁ disaṁ pharitvā viharatha, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharathā’ti. </span><br><p id=sn46.54:9.6><span class=root>Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ, dhammadesanāya vā dhammadesanaṁ, anusāsaniyā vā anusāsaninti? </span><br><p id=sn46.54:10.1><span class=root>Atha kho mayaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandimha nappaṭikkosimha, anabhinanditvā appaṭikkositvā uṭṭhāyāsanā pakkamimha: </span><br><p id=sn46.54:10.2><span class=root>‘bhagavato santike etassa bhāsitassa atthaṁ ājānissāmā’”ti. </span><br><p id=sn46.54:11.1><span class=root>“Evaṁvādino, bhikkhave, aññatitthiyā paribbājakā evamassu vacanīyā: </span><br> <span class=sabbamitta>„Mönche und Nonnen, wenn Wanderer anderer Konfessionen so sprechen, sollt ihr zu ihnen sagen: </span><br><p id=sn46.54:11.2><span class=root>‘kathaṁ bhāvitā panāvuso, mettācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sabbamitta>‚Aber Geehrte, wie entwickelt man die Erlösung des Herzens durch Liebe? Was ist ihre Bestimmung, ihre Spitze, ihre Frucht und ihr Höhepunkt? </span><br><p id=sn46.54:11.3><span class=root>Kathaṁ bhāvitā panāvuso, karuṇācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sabbamitta>Wie entwickelt man die Erlösung des Herzens durch Mitgefühl? Was ist ihre Bestimmung, ihre Spitze, ihre Frucht und ihr Höhepunkt? </span><br><p id=sn46.54:11.4><span class=root>Kathaṁ bhāvitā panāvuso, muditācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sabbamitta>Wie entwickelt man die Erlösung des Herzens durch freudige Anteilnahme? Was ist ihre Bestimmung, ihre Spitze, ihre Frucht und ihr Höhepunkt? </span><br><p id=sn46.54:11.5><span class=root>Kathaṁ bhāvitā panāvuso, upekkhācetovimutti, kiṅgatikā hoti, kiṁparamā, kiṁphalā, kiṁpariyosānā’ti? </span><br> <span class=sabbamitta>Wie entwickelt man die Erlösung des Herzens durch Gleichmut? Was ist ihre Bestimmung, ihre Spitze, ihre Frucht und ihr Höhepunkt?‘ </span><br><p id=sn46.54:11.6><span class=root>Evaṁ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṁ āpajjissanti. </span><br> <span class=sabbamitta>Wenn sie so gefragt werden, sind die Wanderer anderer Konfessionen überfragt und sind dazu verdrossen. </span><br><p id=sn46.54:11.7><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=sn46.54:11.8><span class=root>Yathā taṁ, bhikkhave, avisayasmiṁ. </span><br> <span class=sabbamitta>Weil sie nicht in ihrem Element sind. </span><br><p id=sn46.54:11.9><span class=root>Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā ito vā pana sutvā. </span><br> <span class=sabbamitta>Ich sehe niemanden in dieser Welt mit ihren Göttern, Māras und Brahmās, unter dieser Bevölkerung mit ihren Asketen und Brahmanen, Göttern und Menschen – ich sehe niemanden, der eine zufriedenstellende Antwort auf diese Fragen geben könnte, außer dem Klargewordenen oder einem seiner Schüler oder jemandem, der es von diesen gehört hat. </span><br><p id=sn46.54:12.1><span class=root>Kathaṁ bhāvitā ca, bhikkhave, mettācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sabbamitta>Und wie entwickelt man die Erlösung des Herzens durch Liebe? Was ist ihre Bestimmung, ihre Spitze, ihre Frucht und ihr Höhepunkt? </span><br><p id=sn46.54:12.2><span class=root>Idha, bhikkhave, bhikkhu mettāsahagataṁ satisambojjhaṅgaṁ bhāveti …pe… </span><br> <span class=sabbamitta>Da entwickelt ein Mönch die Erlösung des Herzens durch Liebe zusammen mit den Faktoren des Erwachens Achtsamkeit, Erforschung der Gesetzmäßigkeiten, Energie, Ekstase, Stille, Versenkung </span><br><p id=sn46.54:12.3><span class=root>mettāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sabbamitta>und Gleichmut, die sich auf Abgeschiedenheit, Schwinden und Aufhören stützen und zum Loslassen heranreifen. </span><br><p id=sn46.54:12.4><span class=root>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati. </span><br> <span class=sabbamitta>Wenn er wünscht: ‚Dass ich doch meditieren könnte, indem ich das Widerwärtige in dem wahrnehme, was nicht widerwärtig ist‘, dann tut er es. </span><br><p id=sn46.54:12.5><span class=root>Sace ākaṅkhati ‘paṭikūle appaṭikūlasaññī vihareyyan’ti, appaṭikūlasaññī tattha viharati. </span><br> <span class=sabbamitta>Wenn er wünscht: ‚Dass ich doch meditieren könnte, indem ich das, was nicht widerwärtig ist, im Widerwärtigen wahrnehme‘, dann tut er es. </span><br><p id=sn46.54:12.6><span class=root>Sace ākaṅkhati ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha viharati. </span><br> <span class=sabbamitta>Wenn er wünscht: ‚Dass ich doch meditieren könnte, indem ich das Widerwärtige sowohl in dem wahrnehme, was nicht widerwärtig ist, als auch im Widerwärtigen‘, dann tut er es. </span><br><p id=sn46.54:12.7><span class=root>Sace ākaṅkhati ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha viharati. </span><br> <span class=sabbamitta>Wenn er wünscht: ‚Dass ich doch meditieren könnte, indem ich das, was nicht widerwärtig ist, sowohl im Widerwärtigen wahrnehme als auch in dem, was nicht widerwärtig ist‘, dann tut er es. </span><br><p id=sn46.54:12.8><span class=root>Sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako ca tattha viharati sato sampajāno, subhaṁ vā kho pana vimokkhaṁ upasampajja viharati. </span><br> <span class=sabbamitta>Wenn er wünscht: ‚Dass ich doch meditieren könnte, indem ich gleichmütig bleibe, achtsam und bewusst, und sowohl das Widerwärtige zurückweise als auch das, was nicht widerwärtig ist‘, dann tut er es. </span><br><p id=sn46.54:12.9><span class=root>Subhaparamāhaṁ, bhikkhave, mettācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato. </span><br> <span class=sabbamitta>Die Spitze der Erlösung des Herzens durch Liebe ist das Schöne, sage ich, für einen Mönch, der nicht zu einer höheren Freiheit durchgedrungen ist. </span><br><p id=sn46.54:13.1><span class=root>Kathaṁ bhāvitā ca, bhikkhave, karuṇācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sabbamitta>Und wie entwickelt man die Erlösung des Herzens durch Mitgefühl? Was ist ihre Bestimmung, ihre Spitze, ihre Frucht und ihr Höhepunkt? </span><br><p id=sn46.54:13.2><span class=root>Idha, bhikkhave, bhikkhu karuṇāsahagataṁ satisambojjhaṅgaṁ bhāveti …pe… </span><br> <span class=sabbamitta>Da entwickelt ein Mönch die Erlösung des Herzens durch Mitgefühl zusammen mit den Faktoren des Erwachens Achtsamkeit, Erforschung der Gesetzmäßigkeiten, Energie, Ekstase, Stille, Versenkung </span><br><p id=sn46.54:13.3><span class=root>karuṇāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sabbamitta>und Gleichmut, die sich auf Abgeschiedenheit, Schwinden und Aufhören stützen und zum Loslassen heranreifen. </span><br><p id=sn46.54:13.4><span class=root>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati …pe… </span><br> <span class=sabbamitta>Wenn er wünscht: ‚Dass ich doch meditieren könnte, indem ich das Widerwärtige in dem wahrnehme, was nicht widerwärtig ist‘, dann tut er es. … </span><br><p id=sn46.54:13.5><span class=root>sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno. </span><br> <span class=sabbamitta>Wenn er wünscht: ‚Dass ich doch meditieren könnte, indem ich gleichmütig bleibe, achtsam und bewusst, und sowohl das Widerwärtige zurückweise als auch das, was nicht widerwärtig ist‘, dann tut er es. </span><br><p id=sn46.54:13.6><span class=root>Sabbaso vā pana rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><br> <span class=sabbamitta>Oder er übersteigt jegliche Formwahrnehmung, und mit dem Beenden der Wahrnehmung von Eindrücken, und indem er den Geist nicht auf die Wahrnehmung von Vielfalt richtet, tritt er im Wissen: ‚Raum ist unendlich‘ in die Dimension des unendlichen Raumes ein und verweilt darin. </span><br><p id=sn46.54:13.7><span class=root>Ākāsānañcāyatanaparamāhaṁ, bhikkhave, karuṇācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato. </span><br> <span class=sabbamitta>Die Spitze der Erlösung des Herzens durch Mitgefühl ist die Dimension des unendlichen Raumes, sage ich, für einen Mönch, der nicht zu einer höheren Freiheit durchgedrungen ist. </span><br><p id=sn46.54:14.1><span class=root>Kathaṁ bhāvitā ca, bhikkhave, muditācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sabbamitta>Und wie entwickelt man die Erlösung des Herzens durch freudige Anteilnahme? Was ist ihre Bestimmung, ihre Spitze, ihre Frucht und ihr Höhepunkt? </span><br><p id=sn46.54:14.2><span class=root>Idha, bhikkhave, bhikkhu muditāsahagataṁ satisambojjhaṅgaṁ bhāveti …pe… </span><br> <span class=sabbamitta>Da entwickelt ein Mönch die Erlösung des Herzens durch freudige Anteilnahme zusammen mit den Faktoren des Erwachens Achtsamkeit, Erforschung der Gesetzmäßigkeiten, Energie, Ekstase, Stille, Versenkung </span><br><p id=sn46.54:14.3><span class=root>muditāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sabbamitta>und Gleichmut, die sich auf Abgeschiedenheit, Schwinden und Aufhören stützen und zum Loslassen heranreifen. </span><br><p id=sn46.54:14.4><span class=root>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati …pe… </span><br> <span class=sabbamitta>Wenn er wünscht: ‚Dass ich doch meditieren könnte, indem ich das Widerwärtige in dem wahrnehme, was nicht widerwärtig ist‘, dann tut er es. … </span><br><p id=sn46.54:14.5><span class=root>sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno. </span><br> <span class=sabbamitta>Wenn er wünscht: ‚Dass ich doch meditieren könnte, indem ich gleichmütig bleibe, achtsam und bewusst, und sowohl das Widerwärtige zurückweise als auch das, was nicht widerwärtig ist‘, dann tut er es. </span><br><p id=sn46.54:14.6><span class=root>Sabbaso vā pana ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><br> <span class=sabbamitta>Oder er übersteigt vollständig die Dimension des unendlichen Raumes, tritt im Wissen: ‚Bewusstsein ist unendlich‘ in die Dimension des unendlichen Bewusstseins ein und verweilt darin. </span><br><p id=sn46.54:14.7><span class=root>Viññāṇañcāyatanaparamāhaṁ, bhikkhave, muditācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato. </span><br> <span class=sabbamitta>Die Spitze der Erlösung des Herzens durch freudige Anteilnahme ist die Dimension des unendlichen Bewusstseins, sage ich, für einen Mönch, der nicht zu einer höheren Freiheit durchgedrungen ist. </span><br><p id=sn46.54:15.1><span class=root>Kathaṁ bhāvitā ca, bhikkhave, upekkhācetovimutti, kiṅgatikā hoti, kiṁparamā, kiṁphalā, kiṁpariyosānā? </span><br> <span class=sabbamitta>Und wie entwickelt man die Erlösung des Herzens durch Gleichmut? Was ist ihre Bestimmung, ihre Spitze, ihre Frucht und ihr Höhepunkt? </span><br><p id=sn46.54:15.2><span class=root>Idha, bhikkhave, bhikkhu upekkhāsahagataṁ satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe… </span><br> <span class=sabbamitta>Da entwickelt ein Mönch die Erlösung des Herzens durch Gleichmut zusammen mit den Faktoren des Erwachens Achtsamkeit, Erforschung der Gesetzmäßigkeiten, Energie, Ekstase, Stille, Versenkung </span><br><p id=sn46.54:15.3><span class=root>upekkhāsahagataṁ upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sabbamitta>und Gleichmut, die sich auf Abgeschiedenheit, Schwinden und Aufhören stützen und zum Loslassen heranreifen. </span><br><p id=sn46.54:15.4><span class=root>So sace ākaṅkhati ‘appaṭikūle paṭikūlasaññī vihareyyan’ti, paṭikūlasaññī tattha viharati. </span><br> <span class=sabbamitta>Wenn er wünscht: ‚Dass ich doch meditieren könnte, indem ich das Widerwärtige in dem wahrnehme, was nicht widerwärtig ist‘, dann tut er es. </span><br><p id=sn46.54:15.5><span class=root>Sace ākaṅkhati ‘paṭikūle appaṭikūlasaññī vihareyyan’ti, appaṭikūlasaññī tattha viharati. </span><br> <span class=sabbamitta>Wenn er wünscht: ‚Dass ich doch meditieren könnte, indem ich das, was nicht widerwärtig ist, im Widerwärtigen wahrnehme‘, dann tut er es. </span><br><p id=sn46.54:15.6><span class=root>Sace ākaṅkhati ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha viharati. </span><br> <span class=sabbamitta>Wenn er wünscht: ‚Dass ich doch meditieren könnte, indem ich das Widerwärtige sowohl in dem wahrnehme, was nicht widerwärtig ist, als auch im Widerwärtigen‘, dann tut er es. </span><br><p id=sn46.54:15.7><span class=root>Sace ākaṅkhati ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha viharati. </span><br> <span class=sabbamitta>Wenn er wünscht: ‚Dass ich doch meditieren könnte, indem ich das, was nicht widerwärtig ist, sowohl im Widerwärtigen wahrnehme als auch in dem, was nicht widerwärtig ist‘, dann tut er es. </span><br><p id=sn46.54:15.8><span class=root>Sace ākaṅkhati ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha viharati sato sampajāno. </span><br> <span class=sabbamitta>Wenn er wünscht: ‚Dass ich doch meditieren könnte, indem ich gleichmütig bleibe, achtsam und bewusst, und sowohl das Widerwärtige zurückweise als auch das, was nicht widerwärtig ist‘, dann tut er es. </span><br><p id=sn46.54:15.9><span class=root>Sabbaso vā pana viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><br> <span class=sabbamitta>Oder er übersteigt vollständig die Dimension des unendlichen Bewusstseins, tritt im Wissen: ‚Da ist überhaupt nichts‘ in die Dimension des Nichts ein und verweilt darin. </span><br><p id=sn46.54:15.10><span class=root>Ākiñcaññāyatanaparamāhaṁ, bhikkhave, upekkhācetovimuttiṁ vadāmi, idhapaññassa bhikkhuno uttarivimuttiṁ appaṭivijjhato”ti. </span><br> <span class=sabbamitta>Die Spitze der Erlösung des Herzens durch Gleichmut ist die Dimension des Nichts, sage ich, für einen Mönch, der nicht zu einer höheren Freiheit durchgedrungen ist.“ </span><br><p id=sn46.54:15.11><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>