<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/sn.html> Saṁyuttanikāya </a><li><a href=/canon/de/pli/ms/sutta/sn/sn0051.html> Iddhipādasaṁyutta </a></ul></nav><main class=container><p>Other Translations: <a href=/canon/en/pli/ms/sutta/sn/sn0051/sn0051P0020.html>English</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/sn/sn0051/sn0051P0019.html>Previous</a><a href=/canon/de/pli/ms/sutta/sn/sn0051/sn0051P0021.html>Next</a></div><p><div class=verse-container id=sn51.20:0.1><span>Saṁyutta Nikāya 51.20 </span><span class="translation sabbamitta">Verbundene Lehrreden 51.20 </span></div><p><div class=verse-container id=sn51.20:0.2><span>2. Pāsādakampanavagga </span><span class="translation sabbamitta">2. Das Kapitel über das Erzitternlassen des Pfahl-Langhauses </span></div><p><div class=verse-container id=sn51.20:0.3><span class=big-bold>Vibhaṅgasutta </span><span class="translation sabbamitta">Aufgliederung </span></div><p><div class=verse-container id=sn51.20:1.1><span>“Cattārome, bhikkhave, iddhipādā bhāvitā bahulīkatā mahapphalā honti mahānisaṁsā”. </span><span class="translation sabbamitta">„Mönche und Nonnen, wenn vier Grundlagen übersinnlicher Kraft entwickelt und gemehrt werden, bringen sie reiche Frucht und großen Vorteil. </span></div><p><div class=verse-container id=sn51.20:2.1><span>Kathaṁ bhāvitā ca, bhikkhave, cattāro iddhipādā kathaṁ bahulīkatā mahapphalā honti mahānisaṁsā? </span><span class="translation sabbamitta">Wie kommt das zustande? </span></div><p><div class=verse-container id=sn51.20:2.2><span>Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti—</span><span class="translation sabbamitta">Da entwickelt ein Mönch die Grundlage übersinnlicher Kraft, die mit Versenkung durch Enthusiasmus und mit aktivem Bemühen einhergeht. </span></div><p><div class=verse-container id=sn51.20:2.3><span>iti me chando na ca atilīno bhavissati, na ca atippaggahito bhavissati, na ca ajjhattaṁ saṅkhitto bhavissati, na ca bahiddhā vikkhitto bhavissati. </span><span class="translation sabbamitta">Er denkt: ‚Mein Enthusiasmus wird weder zu lasch noch zu angespannt sein. Und er wird weder innerlich eingeengt noch äußerlich zerstreut sein.‘ </span></div><p><div class=verse-container id=sn51.20:2.4><span>Pacchāpuresaññī ca viharati—</span><span class="translation sabbamitta">Und er meditiert, indem er das Davor und Dahinter wahrnimmt: </span></div><p><div class=verse-container id=sn51.20:2.5><span>yathā pure tathā pacchā, yathā pacchā tathā pure; </span><span class="translation sabbamitta">wie davor, so dahinter; wie dahinter, so davor; </span></div><p><div class=verse-container id=sn51.20:2.6><span>yathā adho tathā uddhaṁ, yathā uddhaṁ tathā adho; </span><span class="translation sabbamitta">wie unten, so oben; wie oben, so unten; </span></div><p><div class=verse-container id=sn51.20:2.7><span>yathā divā tathā rattiṁ yathā rattiṁ tathā divā. </span><span class="translation sabbamitta">wie bei Tag, so bei Nacht; wie bei Nacht, so bei Tag. </span></div><p><div class=verse-container id=sn51.20:2.8><span>Iti vivaṭena cetasā apariyonaddhena sappabhāsaṁ cittaṁ bhāveti. </span><span class="translation sabbamitta">Und so entwickelt er mit offenem und unverhülltem Herzen einen Geist voller Glanz. </span></div><p><div class=verse-container id=sn51.20:2.9><span>Vīriyasamādhi …pe… </span><span class="translation sabbamitta">Er entwickelt die Grundlage übersinnlicher Kraft, die mit Versenkung durch Energie … </span></div><p><div class=verse-container id=sn51.20:2.10><span>cittasamādhi … </span><span class="translation sabbamitta">durch Entwicklung des Geistes … </span></div><p><div class=verse-container id=sn51.20:2.11><span>vīmaṁsāsamādhippadhānasaṅkhārasamannāgataṁ iddhipādaṁ bhāveti—</span><span class="translation sabbamitta">durch Untersuchung und mit aktivem Bemühen einhergeht. </span></div><p><div class=verse-container id=sn51.20:2.12><span>iti me vīmaṁsā na ca atilīnā bhavissati, na ca atippaggahitā bhavissati, na ca ajjhattaṁ saṅkhittā bhavissati, na ca bahiddhā vikkhittā bhavissati. </span><span class="translation sabbamitta">Er denkt: ‚Meine Untersuchung wird weder zu lasch noch zu angespannt sein. Und sie wird weder innerlich eingeengt noch äußerlich zerstreut sein.‘ </span></div><p><div class=verse-container id=sn51.20:2.13><span>Pacchāpuresaññī ca viharati—</span><span class="translation sabbamitta">Und er meditiert, indem er das Davor und Dahinter wahrnimmt: </span></div><p><div class=verse-container id=sn51.20:2.14><span>yathā pure tathā pacchā, yathā pacchā tathā pure; </span><span class="translation sabbamitta">wie davor, so dahinter; wie dahinter, so davor; </span></div><p><div class=verse-container id=sn51.20:2.15><span>yathā adho tathā uddhaṁ, yathā uddhaṁ tathā adho; </span><span class="translation sabbamitta">wie unten, so oben; wie oben, so unten; </span></div><p><div class=verse-container id=sn51.20:2.16><span>yathā divā tathā rattiṁ, yathā rattiṁ tathā divā. </span><span class="translation sabbamitta">wie bei Tag, so bei Nacht; wie bei Nacht, so bei Tag. </span></div><p><div class=verse-container id=sn51.20:2.17><span>Iti vivaṭena cetasā apariyonaddhena sappabhāsaṁ cittaṁ bhāveti. </span><span class="translation sabbamitta">Und so entwickelt er mit offenem und unverhülltem Herzen einen Geist voller Glanz. </span></div><p><div class=verse-container id=sn51.20:3.1><span>Katamo ca, bhikkhave, atilīno chando? </span><span class="translation sabbamitta">Und was ist Enthusiasmus, der zu lasch ist? </span></div><p><div class=verse-container id=sn51.20:3.2><span>Yo, bhikkhave, chando kosajjasahagato kosajjasampayutto—</span><span class="translation sabbamitta">Es ist, wenn Enthusiasmus mit Trägheit verbunden ist. </span></div><p><div class=verse-container id=sn51.20:3.3><span>ayaṁ vuccati, bhikkhave, atilīno chando. </span><span class="translation sabbamitta">Das nennt man Enthusiasmus, der zu lasch ist. </span></div><p><div class=verse-container id=sn51.20:4.1><span>Katamo ca, bhikkhave, atippaggahito chando? </span><span class="translation sabbamitta">Und was ist Enthusiasmus, der zu angespannt ist? </span></div><p><div class=verse-container id=sn51.20:4.2><span>Yo, bhikkhave, chando uddhaccasahagato uddhaccasampayutto—</span><span class="translation sabbamitta">Es ist, wenn Enthusiasmus mit Rastlosigkeit verbunden ist. </span></div><p><div class=verse-container id=sn51.20:4.3><span>ayaṁ vuccati, bhikkhave, atippaggahito chando. </span><span class="translation sabbamitta">Das nennt man Enthusiasmus, der zu angespannt ist. </span></div><p><div class=verse-container id=sn51.20:5.1><span>Katamo ca, bhikkhave, ajjhattaṁ saṅkhitto chando? </span><span class="translation sabbamitta">Und was ist Enthusiasmus, der innerlich eingeengt ist? </span></div><p><div class=verse-container id=sn51.20:5.2><span>Yo, bhikkhave, chando thinamiddhasahagato thinamiddhasampayutto—</span><span class="translation sabbamitta">Es ist, wenn Enthusiasmus mit Dumpfheit und Benommenheit verbunden ist. </span></div><p><div class=verse-container id=sn51.20:5.3><span>ayaṁ vuccati, bhikkhave, ajjhattaṁ saṅkhitto chando. </span><span class="translation sabbamitta">Das nennt man Enthusiasmus, der innerlich eingeengt ist. </span></div><p><div class=verse-container id=sn51.20:6.1><span>Katamo ca, bhikkhave, bahiddhā vikkhitto chando? </span><span class="translation sabbamitta">Und was ist Enthusiasmus, der äußerlich zerstreut ist? </span></div><p><div class=verse-container id=sn51.20:6.2><span>Yo, bhikkhave, chando bahiddhā pañca kāmaguṇe ārabbha anuvikkhitto anuvisaṭo—</span><span class="translation sabbamitta">Es ist, wenn Enthusiasmus häufig wegen der fünf Arten sinnlicher Erregung äußerlich zerstreut und abgeschweift ist. </span></div><p><div class=verse-container id=sn51.20:6.3><span>ayaṁ vuccati, bhikkhave, bahiddhā vikkhitto chando. </span><span class="translation sabbamitta">Das nennt man Enthusiasmus, der äußerlich zerstreut ist. </span></div><p><div class=verse-container id=sn51.20:7.1><span>Kathañca, bhikkhave, bhikkhu pacchāpuresaññī ca viharati—</span><span class="translation sabbamitta">Und wie meditiert ein Mönch, indem er das Davor und Dahinter wahrnimmt: </span></div><p><div class=verse-container id=sn51.20:7.2><span>yathā pure tathā pacchā, yathā pacchā tathā pure? </span><span class="translation sabbamitta">wie davor, so dahinter; wie dahinter, so davor? </span></div><p><div class=verse-container id=sn51.20:7.3><span>Idha, bhikkhave, bhikkhuno pacchāpuresaññā suggahitā hoti sumanasikatā sūpadhāritā suppaṭividdhā paññāya. </span><span class="translation sabbamitta">Da ergreift ein Mönch die Wahrnehmung des Davor und Dahinter richtig, richtet den Geist richtig darauf, behält sie richtig im Sinn und erfasst sie richtig mit Weisheit. </span></div><p><div class=verse-container id=sn51.20:7.4><span>Evaṁ kho, bhikkhave, bhikkhu pacchāpuresaññī ca viharati—</span><span class="translation sabbamitta">So meditiert ein Mönch, indem er das Davor und Dahinter wahrnimmt: </span></div><p><div class=verse-container id=sn51.20:7.5><span>yathā pure tathā pacchā, yathā pacchā tathā pure. </span><span class="translation sabbamitta">wie davor, so dahinter; wie dahinter, so davor. </span></div><p><div class=verse-container id=sn51.20:8.1><span>Kathañca, bhikkhave, bhikkhu yathā adho tathā uddhaṁ, yathā uddhaṁ tathā adho viharati? </span><span class="translation sabbamitta">Und wie meditiert ein Mönch: wie unten, so oben; wie oben, so unten? </span></div><p><div class=verse-container id=sn51.20:8.2><span>Idha, bhikkhave, bhikkhu imameva kāyaṁ uddhaṁ pādatalā adho kesamatthakā tacapariyantaṁ pūraṁ nānappakārassa asucino paccavekkhati: </span><span class="translation sabbamitta">Da betrachtet ein Mönch seinen eigenen Körper, von den Fußsohlen aufwärts und von den Haarspitzen abwärts, der von Haut umhüllt und mit zahlreichen widerlichen Dingen angefüllt ist. </span></div><p><div class=verse-container id=sn51.20:8.3><span>‘atthi imasmiṁ kāye kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttan’ti. </span><span class="translation sabbamitta">‚In diesem Körper gibt es Kopfhaare, Körperhaare, Nägel, Zähne, Haut, Fleisch, Sehnen, Knochen, Knochenmark, Nieren, Herz, Leber, Zwerchfell, Milz, Lungen, Därme, Gekröse, Speisebrei, Kot, Galle, Schleim, Eiter, Blut, Schweiß, Fett, Tränen, Talg, Speichel, Nasenschleim, Gelenkschmiere, Urin.‘ </span></div><p><div class=verse-container id=sn51.20:8.4><span>Evaṁ kho, bhikkhave, bhikkhu yathā adho tathā uddhaṁ, yathā uddhaṁ tathā adho viharati. </span><span class="translation sabbamitta">So meditiert ein Mönch: wie unten, so oben; wie oben, so unten. </span></div><p><div class=verse-container id=sn51.20:9.1><span>Kathañca, bhikkhave, bhikkhu yathā divā tathā rattiṁ, yathā rattiṁ tathā divā viharati? </span><span class="translation sabbamitta">Und wie meditiert ein Mönch: wie bei Tag, so bei Nacht; wie bei Nacht, so bei Tag? </span></div><p><div class=verse-container id=sn51.20:9.2><span>Idha, bhikkhave, bhikkhu yehi ākārehi yehi liṅgehi yehi nimittehi divā chandasamādhippadhānasaṅkhārasamannāgataṁ iddhipādaṁ bhāveti, so tehi ākārehi tehi liṅgehi tehi nimittehi rattiṁ chandasamādhippadhānasaṅkhārasamannāgataṁ iddhipādaṁ bhāveti; </span><span class="translation sabbamitta">Da entwickelt ein Mönch die Grundlage übersinnlicher Kraft, die mit Versenkung durch Enthusiasmus und mit aktivem Bemühen einhergeht, mit den gleichen Eigenschaften, Eigenarten und Merkmalen, ob bei Tag oder bei Nacht, </span></div><p><div class=verse-container id=sn51.20:9.3><span>yehi vā pana ākārehi yehi liṅgehi yehi nimittehi rattiṁ chandasamādhippadhānasaṅkhārasamannāgataṁ iddhipādaṁ bhāveti, so tehi ākārehi tehi liṅgehi tehi nimittehi divā chandasamādhippadhānasaṅkhārasamannāgataṁ iddhipādaṁ bhāveti. </span><span class="translation sabbamitta">ob bei Nacht oder bei Tag. </span></div><p><div class=verse-container id=sn51.20:9.4><span>Evaṁ kho, bhikkhave, bhikkhu yathā divā tathā rattiṁ, yathā rattiṁ tathā divā viharati. </span><span class="translation sabbamitta">So meditiert ein Mönch: wie bei Tag, so bei Nacht; wie bei Nacht, so bei Tag. </span></div><p><div class=verse-container id=sn51.20:10.1><span>Kathañca, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti? </span><span class="translation sabbamitta">Und wie entwickelt ein Mönch mit offenem und unverhülltem Herzen einen Geist voller Glanz? </span></div><p><div class=verse-container id=sn51.20:10.2><span>Idha, bhikkhave, bhikkhuno ālokasaññā suggahitā hoti divāsaññā svādhiṭṭhitā. </span><span class="translation sabbamitta">Da hat ein Mönch die Wahrnehmung von Licht richtig ergriffen, er hat die Wahrnehmung des Tages richtig ergriffen. </span></div><p><div class=verse-container id=sn51.20:10.3><span>Evaṁ kho, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti. </span><span class="translation sabbamitta">So entwickelt ein Mönch mit offenem und unverhülltem Herzen einen Geist voller Glanz. </span></div><p><div class=verse-container id=sn51.20:11.1><span>Katamañca, bhikkhave, atilīnaṁ vīriyaṁ? </span><span class="translation sabbamitta">Und was ist Energie, die zu lasch ist? … </span></div><p><div class=verse-container id=sn51.20:11.2><span>Yaṁ, bhikkhave, vīriyaṁ kosajjasahagataṁ kosajjasampayuttaṁ—</span></div><p><div class=verse-container id=sn51.20:11.3><span>idaṁ vuccati, bhikkhave, atilīnaṁ vīriyaṁ. </span></div><p><div class=verse-container id=sn51.20:12.1><span>Katamañca, bhikkhave, atippaggahitaṁ vīriyaṁ? </span></div><p><div class=verse-container id=sn51.20:12.2><span>Yaṁ, bhikkhave, vīriyaṁ uddhaccasahagataṁ uddhaccasampayuttaṁ—</span></div><p><div class=verse-container id=sn51.20:12.3><span>idaṁ vuccati, bhikkhave, atippaggahitaṁ vīriyaṁ. </span></div><p><div class=verse-container id=sn51.20:13.1><span>Katamañca, bhikkhave, ajjhattaṁ saṅkhittaṁ vīriyaṁ? </span></div><p><div class=verse-container id=sn51.20:13.2><span>Yaṁ, bhikkhave, vīriyaṁ thinamiddhasahagataṁ thinamiddhasampayuttaṁ—</span></div><p><div class=verse-container id=sn51.20:13.3><span>idaṁ vuccati, bhikkhave, ajjhattaṁ saṅkhittaṁ vīriyaṁ. </span></div><p><div class=verse-container id=sn51.20:14.1><span>Katamañca, bhikkhave, bahiddhā vikkhittaṁ vīriyaṁ? </span></div><p><div class=verse-container id=sn51.20:14.2><span>Yaṁ, bhikkhave, vīriyaṁ bahiddhā pañca kāmaguṇe ārabbha anuvikkhittaṁ anuvisaṭaṁ—idaṁ vuccati, bhikkhave, bahiddhā vikkhittaṁ vīriyaṁ …pe…. </span></div><p><div class=verse-container id=sn51.20:15.1><span>Kathañca, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti? </span></div><p><div class=verse-container id=sn51.20:15.2><span>Idha, bhikkhave, bhikkhuno ālokasaññā suggahitā hoti divāsaññā svādhiṭṭhitā. </span></div><p><div class=verse-container id=sn51.20:15.3><span>Evaṁ kho, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti. </span></div><p><div class=verse-container id=sn51.20:16.1><span>Katamañca, bhikkhave, atilīnaṁ cittaṁ? </span><span class="translation sabbamitta">Und was ist Entwicklung des Geistes, die zu lasch ist? … </span></div><p><div class=verse-container id=sn51.20:16.2><span>Yaṁ, bhikkhave, cittaṁ kosajjasahagataṁ kosajjasampayuttaṁ—</span></div><p><div class=verse-container id=sn51.20:16.3><span>idaṁ vuccati, bhikkhave, atilīnaṁ cittaṁ. </span></div><p><div class=verse-container id=sn51.20:17.1><span>Katamañca, bhikkhave, atippaggahitaṁ cittaṁ? </span></div><p><div class=verse-container id=sn51.20:17.2><span>Yaṁ, bhikkhave, cittaṁ uddhaccasahagataṁ uddhaccasampayuttaṁ—</span></div><p><div class=verse-container id=sn51.20:17.3><span>idaṁ vuccati, bhikkhave, atippaggahitaṁ cittaṁ. </span></div><p><div class=verse-container id=sn51.20:18.1><span>Katamañca, bhikkhave, ajjhattaṁ saṅkhittaṁ cittaṁ? </span></div><p><div class=verse-container id=sn51.20:18.2><span>Yaṁ, bhikkhave, cittaṁ thinamiddhasahagataṁ thinamiddhasampayuttaṁ—</span></div><p><div class=verse-container id=sn51.20:18.3><span>idaṁ vuccati, bhikkhave, ajjhattaṁ saṅkhittaṁ cittaṁ. </span></div><p><div class=verse-container id=sn51.20:19.1><span>Katamañca, bhikkhave, bahiddhā vikkhittaṁ cittaṁ? </span></div><p><div class=verse-container id=sn51.20:19.2><span>Yaṁ, bhikkhave, cittaṁ bahiddhā pañca kāmaguṇe ārabbha anuvikkhittaṁ anuvisaṭaṁ—</span></div><p><div class=verse-container id=sn51.20:19.3><span>idaṁ vuccati, bhikkhave, bahiddhā vikkhittaṁ cittaṁ …pe… </span></div><p><div class=verse-container id=sn51.20:19.4><span>evaṁ kho, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti. </span></div><p><div class=verse-container id=sn51.20:20.1><span>Katamā ca, bhikkhave, atilīnā vīmaṁsā? </span><span class="translation sabbamitta">Und was ist Untersuchung, die zu lasch ist? </span></div><p><div class=verse-container id=sn51.20:20.2><span>Yā, bhikkhave, vīmaṁsā kosajjasahagatā kosajjasampayuttā—</span><span class="translation sabbamitta">Es ist, wenn Untersuchung mit Trägheit verbunden ist. </span></div><p><div class=verse-container id=sn51.20:20.3><span>ayaṁ vuccati, bhikkhave, atilīnā vīmaṁsā. </span><span class="translation sabbamitta">Das nennt man Untersuchung, die zu lasch ist. </span></div><p><div class=verse-container id=sn51.20:21.1><span>Katamā ca, bhikkhave, atippaggahitā vīmaṁsā? </span><span class="translation sabbamitta">Und was ist Untersuchung, die zu angespannt ist? </span></div><p><div class=verse-container id=sn51.20:21.2><span>Yā, bhikkhave, vīmaṁsā uddhaccasahagatā uddhaccasampayuttā—</span><span class="translation sabbamitta">Es ist, wenn Untersuchung mit Rastlosigkeit verbunden ist. </span></div><p><div class=verse-container id=sn51.20:21.3><span>ayaṁ vuccati, bhikkhave, atippaggahitā vīmaṁsā. </span><span class="translation sabbamitta">Das nennt man Untersuchung, die zu angespannt ist. </span></div><p><div class=verse-container id=sn51.20:22.1><span>Katamā ca, bhikkhave, ajjhattaṁ saṅkhittā vīmaṁsā? </span><span class="translation sabbamitta">Und was ist Untersuchung, die innerlich eingeengt ist? </span></div><p><div class=verse-container id=sn51.20:22.2><span>Yā, bhikkhave, vīmaṁsā thinamiddhasahagatā thinamiddhasampayuttā—</span><span class="translation sabbamitta">Es ist, wenn Untersuchung mit Dumpfheit und Benommenheit verbunden ist. </span></div><p><div class=verse-container id=sn51.20:22.3><span>ayaṁ vuccati, bhikkhave, ajjhattaṁ saṅkhittā vīmaṁsā. </span><span class="translation sabbamitta">Das nennt man Untersuchung, die innerlich eingeengt ist. </span></div><p><div class=verse-container id=sn51.20:23.1><span>Katamā ca, bhikkhave, bahiddhā vikkhittā vīmaṁsā? </span><span class="translation sabbamitta">Und was ist Untersuchung, die äußerlich zerstreut ist? </span></div><p><div class=verse-container id=sn51.20:23.2><span>Yā, bhikkhave, vīmaṁsā bahiddhā pañca kāmaguṇe ārabbha anuvikkhittā anuvisaṭā—</span><span class="translation sabbamitta">Es ist, wenn Untersuchung häufig wegen der fünf Arten sinnlicher Erregung äußerlich zerstreut und abgeschweift ist. </span></div><p><div class=verse-container id=sn51.20:23.3><span>ayaṁ vuccati, bhikkhave, bahiddhā vikkhittā vīmaṁsā …pe… </span><span class="translation sabbamitta">Das nennt man Untersuchung, die äußerlich zerstreut ist. … </span></div><p><div class=verse-container id=sn51.20:23.4><span>evaṁ kho, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti. </span><span class="translation sabbamitta">So entwickelt ein Mönch mit offenem und unverhülltem Herzen einen Geist voller Glanz. </span></div><p><div class=verse-container id=sn51.20:23.5><span>Evaṁ bhāvitā kho, bhikkhave, cattāro iddhipādā evaṁ bahulīkatā mahapphalā honti mahānisaṁsā. </span><span class="translation sabbamitta">Wenn die vier Grundlagen übersinnlicher Kraft auf diese Art entwickelt und gemehrt wurden, bringen sie reiche Frucht und großen Vorteil. </span></div><p><div class=verse-container id=sn51.20:24.1><span>Evaṁ bhāvitesu kho, bhikkhave, bhikkhu catūsu iddhipādesu evaṁ bahulīkatesu, anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti …pe… yāva brahmalokāpi kāyena vasaṁ vatteti. </span><span class="translation sabbamitta">Wenn die vier Grundlagen übersinnlicher Kraft auf diese Art entwickelt und gemehrt wurden, kann ein Mönch die vielen Arten übersinnlicher Kraft ausüben: sich vervielfältigen und wieder eins werden … den Körper beherrschen bis hin zur Brahmāwelt. </span></div><p><div class=verse-container id=sn51.20:24.2><span>Evaṁ bhāvitesu kho, bhikkhave, bhikkhu catūsu iddhipādesu evaṁ bahulīkatesu, āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī”ti. </span><span class="translation sabbamitta">Wenn die vier Grundlagen übersinnlicher Kraft auf diese Art entwickelt und gemehrt wurden, erlangt ein Mönch mit der Auflösung der Befleckungen in eben diesem Leben die fleckenlose Freiheit des Herzens, die fleckenlose Freiheit durch Weisheit, erkennt sie durch eigene Einsicht und lebt darin.“ </span></div><p><div class=verse-container id=sn51.20:24.3><span>Dasamaṁ. </span></div><p><div class=verse-container id=sn51.20:24.4><span>Pāsādakampanavaggo dutiyo. </span></div><p><div class=verse-container id=sn51.20:25.0><span>Tassuddānaṁ </span></div><p><div class=verse-container id=sn51.20:25.1><span>Pubbaṁ mahapphalaṁ chandaṁ, </span></div><p><div class=verse-container id=sn51.20:25.2><span>Moggallānañca uṇṇābhaṁ; </span></div><p><div class=verse-container id=sn51.20:25.3><span>Dve samaṇabrāhmaṇā bhikkhu, </span></div><p><div class=verse-container id=sn51.20:25.4><span>Desanā vibhaṅgena cāti. </span></div><div class=flex-between><a href=/canon/de/pli/ms/sutta/sn/sn0051/sn0051P0019.html>Previous</a><a href=/canon/de/pli/ms/sutta/sn/sn0051/sn0051P0021.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>