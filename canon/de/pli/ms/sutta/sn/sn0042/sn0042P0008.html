<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/sn.html> Saṁyuttanikāya </a><li><a href=/canon/de/pli/ms/sutta/sn/sn0042.html> Gāmaṇisaṁyutta </a></ul></nav><main class=container><p>Other Translations: <a href=/canon/en/pli/ms/sutta/sn/sn0042/sn0042P0008.html>English</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/sn/sn0042/sn0042P0007.html>Previous</a><a href=/canon/de/pli/ms/sutta/sn/sn0042/sn0042P0009.html>Next</a></div><p><div class=verse-container id=sn42.8:0.1><span>Saṁyutta Nikāya 42.8 </span><span class="translation sabbamitta">Verbundene Lehrreden 42.8 </span></div><p><div class=verse-container id=sn42.8:0.2><span>1. Gāmaṇivagga </span><span class="translation sabbamitta">1. Das Kapitel mit Ortsvorstehern </span></div><p><div class=verse-container id=sn42.8:0.3><span class=big-bold>Saṅkhadhamasutta </span><span class="translation sabbamitta">Ein Schneckenhornbläser </span></div><p><div class=verse-container id=sn42.8:1.1><span>Ekaṁ samayaṁ bhagavā nāḷandāyaṁ viharati pāvārikambavane. </span><span class="translation sabbamitta">Einmal hielt sich der Buddha bei Nāḷandā im Mangowäldchen der Wollweber auf. </span></div><p><div class=verse-container id=sn42.8:1.2><span>Atha kho asibandhakaputto gāmaṇi nigaṇṭhasāvako yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinnaṁ kho asibandhakaputtaṁ gāmaṇiṁ bhagavā etadavoca: </span><span class="translation sabbamitta">Da ging Asibandhakas Sohn, der Ortsvorsteher, zum Buddha, verbeugte sich und setzte sich zur Seite hin. Der Buddha sagte zu ihm: </span></div><p><div class=verse-container id=sn42.8:1.3><span>“kathaṁ nu kho, gāmaṇi, nigaṇṭho nāṭaputto sāvakānaṁ dhammaṁ desetī”ti? </span><span class="translation sabbamitta">„Ortsvorsteher, wie lehrt der Jaina-Asket aus dem Stamm Ñātika seine Schüler?“ </span></div><p><div class=verse-container id=sn42.8:1.4><span>“Evaṁ kho, bhante, nigaṇṭho nāṭaputto sāvakānaṁ dhammaṁ deseti: </span><span class="translation sabbamitta">„Herr, der Jaina Ñātika lehrt seine Schüler so: </span></div><p><div class=verse-container id=sn42.8:1.5><span>‘yo koci pāṇaṁ atipāteti, sabbo so āpāyiko nerayiko, yo koci adinnaṁ ādiyati, sabbo so āpāyiko nerayiko, yo koci kāmesu micchā carati, sabbo so āpāyiko nerayiko, yo koci musā bhaṇati sabbo, so āpāyiko nerayiko. </span><span class="translation sabbamitta">‚Jeder, der ein lebendes Geschöpf tötet, stiehlt, sexuelle Verfehlungen begeht oder lügt, geht zu einem verlorenen Ort, in die Hölle. </span></div><p><div class=verse-container id=sn42.8:1.6><span>Yaṁbahulaṁ yaṁbahulaṁ viharati, tena tena nīyatī’ti. </span><span class="translation sabbamitta">Man wird von dem geführt, aus dem heraus man gewöhnlich lebt.‘ </span></div><p><div class=verse-container id=sn42.8:1.7><span>Evaṁ kho, bhante, nigaṇṭho nāṭaputto sāvakānaṁ dhammaṁ desetī”ti. </span><span class="translation sabbamitta">So lehrt der Jaina Ñātika seine Schüler.“ </span></div><p><div class=verse-container id=sn42.8:1.8><span>“‘Yaṁbahulaṁ yaṁbahulañca, gāmaṇi, viharati, tena tena nīyati’, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span><span class="translation sabbamitta">„‚Man wird von dem geführt, aus dem heraus man gewöhnlich lebt‘: Wenn das zuträfe, dann würde nach dem, was der Jaina Ñātika sagt, niemand zu einem verlorenen Ort gehen, in die Hölle. </span></div><p><div class=verse-container id=sn42.8:2.1><span>Taṁ kiṁ maññasi, gāmaṇi, </span><span class="translation sabbamitta">Was meinst du, Ortsvorsteher? </span></div><p><div class=verse-container id=sn42.8:2.2><span>yo so puriso pāṇātipātī rattiyā vā divasassa vā samayāsamayaṁ upādāya, katamo bahutaro samayo, yaṁ vā so pāṇamatipāteti, yaṁ vā so pāṇaṁ nātipātetī”ti? </span><span class="translation sabbamitta">Da tötet ein Mensch lebende Geschöpfe. Wenn wir die Zeiträume am Tag und in der Nacht vergleichen, was ist häufiger: die Zeiten, in denen er tötet, oder die Zeiten, in denen er nicht tötet?“ </span></div><p><div class=verse-container id=sn42.8:2.3><span>“Yo so, bhante, puriso pāṇātipātī rattiyā vā divasassa vā samayāsamayaṁ upādāya, appataro so samayo yaṁ so pāṇamatipāteti, atha kho sveva bahutaro samayo yaṁ so pāṇaṁ nātipātetī”ti. </span><span class="translation sabbamitta">„Die Zeiten, in denen er tötet, sind weniger häufig, und die Zeiten, in denen er nicht tötet, sind häufiger.“ </span></div><p><div class=verse-container id=sn42.8:2.4><span>“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span><span class="translation sabbamitta">„‚Man wird von dem geführt, aus dem heraus man gewöhnlich lebt‘: Wenn das zuträfe, dann würde nach dem, was der Jaina Ñātika sagt, niemand zu einem verlorenen Ort gehen, in die Hölle. </span></div><p><div class=verse-container id=sn42.8:3.1><span>Taṁ kiṁ maññasi, gāmaṇi, </span><span class="translation sabbamitta">Was meinst du, Ortsvorsteher? </span></div><p><div class=verse-container id=sn42.8:3.2><span>yo so puriso adinnādāyī rattiyā vā divasassa vā samayāsamayaṁ upādāya, katamo bahutaro samayo, yaṁ vā so adinnaṁ ādiyati, yaṁ vā so adinnaṁ nādiyatī”ti. </span><span class="translation sabbamitta">Da stiehlt ein Mensch … </span></div><p><div class=verse-container id=sn42.8:3.3><span>“Yo so, bhante, puriso adinnādāyī rattiyā vā divasassa vā samayāsamayaṁ upādāya appataro so samayo, yaṁ so adinnaṁ ādiyati, atha kho sveva bahutaro samayo, yaṁ so adinnaṁ nādiyatī”ti. </span></div><p><div class=verse-container id=sn42.8:3.4><span>“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span></div><p><div class=verse-container id=sn42.8:4.1><span>Taṁ kiṁ maññasi, gāmaṇi, yo so puriso kāmesumicchācārī rattiyā vā divasassa vā samayāsamayaṁ upādāya, katamo bahutaro samayo, yaṁ vā so kāmesu micchā carati, yaṁ vā so kāmesu micchā na caratī”ti? </span><span class="translation sabbamitta">Da begeht ein Mensch sexuelle Verfehlungen … </span></div><p><div class=verse-container id=sn42.8:4.2><span>“Yo so, bhante, puriso kāmesumicchācārī rattiyā vā divasassa vā samayāsamayaṁ upādāya, appataro so samayo yaṁ so kāmesu micchā carati, atha kho sveva bahutaro samayo, yaṁ so kāmesu micchā na caratī”ti. </span></div><p><div class=verse-container id=sn42.8:4.3><span>“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span></div><p><div class=verse-container id=sn42.8:5.1><span>Taṁ kiṁ maññasi, gāmaṇi, yo so puriso musāvādī rattiyā vā divasassa vā samayāsamayaṁ upādāya, katamo bahutaro samayo, yaṁ vā so musā bhaṇati, yaṁ vā so musā na bhaṇatī”ti? </span><span class="translation sabbamitta">Da lügt ein Mensch. Wenn wir die Zeiträume am Tag und in der Nacht vergleichen, was ist häufiger: die Zeiten, in denen er lügt, oder die Zeiten, in denen er nicht lügt?“ </span></div><p><div class=verse-container id=sn42.8:5.2><span>“Yo so, bhante, puriso musāvādī rattiyā vā divasassa vā samayāsamayaṁ upādāya, appataro so samayo, yaṁ so musā bhaṇati, atha kho sveva bahutaro samayo, yaṁ so musā na bhaṇatī”ti. </span><span class="translation sabbamitta">„Die Zeiten, in denen er lügt, sind weniger häufig, und die Zeiten, in denen er nicht lügt, sind häufiger.“ </span></div><p><div class=verse-container id=sn42.8:5.3><span>“‘Yaṁbahulaṁ yaṁbahulañca, gāmaṇi, viharati tena tena nīyatī’ti, evaṁ sante na koci āpāyiko nerayiko bhavissati, yathā nigaṇṭhassa nāṭaputtassa vacanaṁ. </span><span class="translation sabbamitta">„‚Man wird von dem geführt, aus dem heraus man gewöhnlich lebt‘: Wenn das zuträfe, dann würde nach dem, was der Jaina Ñātika sagt, niemand zu einem verlorenen Ort gehen, in die Hölle. </span></div><p><div class=verse-container id=sn42.8:6.1><span>Idha, gāmaṇi, ekacco satthā evaṁvādī hoti evaṁdiṭṭhi: </span><span class="translation sabbamitta">Da hat ein Lehrer diese Doktrin, diese Ansicht: </span></div><p><div class=verse-container id=sn42.8:6.2><span>‘yo koci pāṇamatipāteti, sabbo so āpāyiko nerayiko, yo koci adinnaṁ ādiyati, sabbo so āpāyiko nerayiko, yo koci kāmesu micchā carati, sabbo so āpāyiko nerayiko, yo koci musā bhaṇati, sabbo so āpāyiko nerayiko’ti. </span><span class="translation sabbamitta">‚Jeder, der ein lebendes Geschöpf tötet, stiehlt, sexuelle Verfehlungen begeht oder lügt, geht zu einem verlorenen Ort, in die Hölle.‘ </span></div><p><div class=verse-container id=sn42.8:6.3><span>Tasmiṁ kho pana, gāmaṇi, satthari sāvako abhippasanno hoti. </span><span class="translation sabbamitta">Und da ist ein Schüler, der diesem Lehrer ergeben ist. </span></div><p><div class=verse-container id=sn42.8:6.4><span>Tassa evaṁ hoti: </span><span class="translation sabbamitta">Er denkt: </span></div><p><div class=verse-container id=sn42.8:6.5><span>‘mayhaṁ kho satthā evaṁvādī evaṁdiṭṭhi—</span><span class="translation sabbamitta">‚Mein Lehrer hat diese Doktrin, diese Ansicht: </span></div><p><div class=verse-container id=sn42.8:6.6><span>yo koci pāṇamatipāteti, sabbo so āpāyiko nerayikoti. </span><span class="translation sabbamitta">„Jeder, der ein lebendes Geschöpf tötet, stiehlt, sexuelle Verfehlungen begeht oder lügt, geht zu einem verlorenen Ort, in die Hölle.“ </span></div><p><div class=verse-container id=sn42.8:6.7><span>Atthi kho pana mayā pāṇo atipātito, ahampamhi āpāyiko nerayikoti diṭṭhiṁ paṭilabhati. </span><span class="translation sabbamitta">Aber ich habe lebende Geschöpfe getötet … </span></div><p><div class=verse-container id=sn42.8:6.8><span>Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span></div><p><div class=verse-container id=sn42.8:6.9><span>Mayhaṁ kho satthā evaṁvādī evaṁdiṭṭhi—</span></div><p><div class=verse-container id=sn42.8:6.10><span>yo koci adinnaṁ ādiyati, sabbo so āpāyiko nerayikoti. </span></div><p><div class=verse-container id=sn42.8:6.11><span>Atthi kho pana mayā adinnaṁ ādinnaṁ ahampamhi āpāyiko nerayikoti diṭṭhiṁ paṭilabhati. </span><span class="translation sabbamitta">habe gestohlen … </span></div><p><div class=verse-container id=sn42.8:6.12><span>Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span></div><p><div class=verse-container id=sn42.8:6.13><span>Mayhaṁ kho satthā evaṁvādī evaṁdiṭṭhi—</span></div><p><div class=verse-container id=sn42.8:6.14><span>yo koci kāmesu micchā carati, sabbo so āpāyiko nerayiko’ti. </span></div><p><div class=verse-container id=sn42.8:6.15><span>Atthi kho pana mayā kāmesu micchā ciṇṇaṁ. </span><span class="translation sabbamitta">habe sexuelle Verfehlungen begangen … </span></div><p><div class=verse-container id=sn42.8:6.16><span>‘Ahampamhi āpāyiko nerayiko’ti diṭṭhiṁ paṭilabhati. </span></div><p><div class=verse-container id=sn42.8:6.17><span>Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span></div><p><div class=verse-container id=sn42.8:6.18><span>Mayhaṁ kho satthā evaṁvādī evaṁdiṭṭhi—</span></div><p><div class=verse-container id=sn42.8:6.19><span>yo koci musā bhaṇati, sabbo so āpāyiko nerayikoti. </span></div><p><div class=verse-container id=sn42.8:6.20><span>Atthi kho pana mayā musā bhaṇitaṁ. </span><span class="translation sabbamitta">oder habe gelogen.‘ </span></div><p><div class=verse-container id=sn42.8:6.21><span>‘Ahampamhi āpāyiko nerayiko’ti diṭṭhiṁ paṭilabhati. </span><span class="translation sabbamitta">Er gewinnt die Ansicht: ‚Auch ich werde zu einem verlorenen Ort gehen, in die Hölle.‘ </span></div><p><div class=verse-container id=sn42.8:6.22><span>Taṁ, gāmaṇi, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><span class="translation sabbamitta">Wenn er diese Rede und diesen Gedanken nicht aufgibt und diese Ansicht nicht loslässt, wird er in die Hölle gestoßen. </span></div><p><div class=verse-container id=sn42.8:7.1><span>Idha pana, gāmaṇi, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. </span><span class="translation sabbamitta">Aber dann erscheint da ein Klargewordener in der Welt, ein Vollendeter, ein vollkommen erwachter Buddha, von vollendetem Wissen und Verhalten, heilig, Kenner der Welt, unübertrefflicher Anleiter für alle, die üben wollen, Lehrer von Göttern und Menschen, erwacht, gesegnet. </span></div><p><div class=verse-container id=sn42.8:7.2><span>So anekapariyāyena pāṇātipātaṁ garahati vigarahati, ‘pāṇātipātā viramathā’ti cāha. </span><span class="translation sabbamitta">Auf vielerlei Art tadelt er das Töten lebender Geschöpfe und prangert es an: ‚Hört auf, lebende Geschöpfe zu töten!‘ </span></div><p><div class=verse-container id=sn42.8:7.3><span>Adinnādānaṁ garahati vigarahati, ‘adinnādānā viramathā’ti cāha. </span><span class="translation sabbamitta">Er tadelt das Stehlen und prangert es an … </span></div><p><div class=verse-container id=sn42.8:7.4><span>Kāmesumicchācāraṁ garahati, vigarahati ‘kāmesumicchācārā viramathā’ti cāha. </span><span class="translation sabbamitta">Er tadelt das Begehen sexueller Verfehlungen und prangert es an … </span></div><p><div class=verse-container id=sn42.8:7.5><span>Musāvādaṁ garahati vigarahati ‘musāvādā viramathā’ti cāha. </span><span class="translation sabbamitta">Er tadelt das Lügen und prangert es an: ‚Hört auf, zu lügen!‘ </span></div><p><div class=verse-container id=sn42.8:7.6><span>Tasmiṁ kho pana, gāmaṇi, satthari sāvako abhippasanno hoti. </span><span class="translation sabbamitta">Und da ist ein Schüler, der diesem Lehrer ergeben ist. </span></div><p><div class=verse-container id=sn42.8:7.7><span>So iti paṭisañcikkhati: </span><span class="translation sabbamitta">Der überlegt: </span></div><p><div class=verse-container id=sn42.8:7.8><span>‘bhagavā kho anekapariyāyena pāṇātipātaṁ garahati vigarahati, pāṇātipātā viramathāti cāha. </span><span class="translation sabbamitta">‚Auf vielerlei Art tadelt der Buddha das Töten lebender Geschöpfe und prangert es an: „Hört auf, lebende Geschöpfe zu töten!“ </span></div><p><div class=verse-container id=sn42.8:7.9><span>Atthi kho pana mayā pāṇo atipātito yāvatako vā tāvatako vā. </span><span class="translation sabbamitta">Aber ich habe zu einem gewissen Grad lebende Geschöpfe getötet. </span></div><p><div class=verse-container id=sn42.8:7.10><span>Yo kho pana mayā pāṇo atipātito yāvatako vā tāvatako vā, taṁ na suṭṭhu, taṁ na sādhu. </span><span class="translation sabbamitta">Das ist nicht richtig, es ist nicht gut, </span></div><p><div class=verse-container id=sn42.8:7.11><span>Ahañceva kho pana tappaccayā vippaṭisārī assaṁ. </span><span class="translation sabbamitta">und ich bereue es. </span></div><p><div class=verse-container id=sn42.8:7.12><span>Na metaṁ pāpaṁ kammaṁ akataṁ bhavissatī’ti. </span><span class="translation sabbamitta">Aber was ich getan habe, kann ich nicht ungeschehen machen.‘ </span></div><p><div class=verse-container id=sn42.8:7.13><span>So iti paṭisaṅkhāya tañceva pāṇātipātaṁ pajahati. </span><span class="translation sabbamitta">Wenn er so nachdenkt, gibt er das Töten lebender Geschöpfe auf </span></div><p><div class=verse-container id=sn42.8:7.14><span>Āyatiñca pāṇātipātā paṭivirato hoti. </span><span class="translation sabbamitta">und tötet künftig keine lebenden Geschöpfe mehr. </span></div><p><div class=verse-container id=sn42.8:7.15><span>Evametassa pāpassa kammassa pahānaṁ hoti. </span><span class="translation sabbamitta">So gibt man diese schlechte Tat auf </span></div><p><div class=verse-container id=sn42.8:7.16><span>Evametassa pāpassa kammassa samatikkamo hoti. </span><span class="translation sabbamitta">und überwindet sie. </span></div><p><div class=verse-container id=sn42.8:8.1><span>‘Bhagavā kho anekapariyāyena adinnādānaṁ garahati vigarahati, adinnādānā viramathāti cāha. </span><span class="translation sabbamitta">‚Auf vielerlei Art tadelt der Buddha das Stehlen und prangert es an …‘ … </span></div><p><div class=verse-container id=sn42.8:8.2><span>Atthi kho pana mayā adinnaṁ ādinnaṁ yāvatakaṁ vā tāvatakaṁ vā. </span></div><p><div class=verse-container id=sn42.8:8.3><span>Yaṁ kho pana mayā adinnaṁ ādinnaṁ yāvatakaṁ vā tāvatakaṁ vā taṁ na suṭṭhu, taṁ na sādhu. </span></div><p><div class=verse-container id=sn42.8:8.4><span>Ahañceva kho pana tappaccayā vippaṭisārī assaṁ, na metaṁ pāpaṁ kammaṁ akataṁ bhavissatī’ti. </span></div><p><div class=verse-container id=sn42.8:8.5><span>So iti paṭisaṅkhāya tañceva adinnādānaṁ pajahati. </span></div><p><div class=verse-container id=sn42.8:8.6><span>Āyatiñca adinnādānā paṭivirato hoti. </span></div><p><div class=verse-container id=sn42.8:8.7><span>Evametassa pāpassa kammassa pahānaṁ hoti. </span></div><p><div class=verse-container id=sn42.8:8.8><span>Evametassa pāpassa kammassa samatikkamo hoti. </span></div><p><div class=verse-container id=sn42.8:9.1><span>‘Bhagavā kho pana anekapariyāyena kāmesumicchācāraṁ garahati vigarahati, kāmesumicchācārā viramathāti cāha. </span><span class="translation sabbamitta">‚Auf vielerlei Art tadelt der Buddha das Begehen sexueller Verfehlungen und prangert es an …‘ … </span></div><p><div class=verse-container id=sn42.8:9.2><span>Atthi kho pana mayā kāmesu micchā ciṇṇaṁ yāvatakaṁ vā tāvatakaṁ vā. </span></div><p><div class=verse-container id=sn42.8:9.3><span>Yaṁ kho pana mayā kāmesu micchā ciṇṇaṁ yāvatakaṁ vā tāvatakaṁ vā taṁ na suṭṭhu, taṁ na sādhu. </span></div><p><div class=verse-container id=sn42.8:9.4><span>Ahañceva kho pana tappaccayā vippaṭisārī assaṁ, na metaṁ pāpaṁ kammaṁ akataṁ bhavissatī’ti. </span></div><p><div class=verse-container id=sn42.8:9.5><span>So iti paṭisaṅkhāya tañceva kāmesumicchācāraṁ pajahati, āyatiñca kāmesumicchācārā paṭivirato hoti. </span></div><p><div class=verse-container id=sn42.8:9.6><span>Evametassa pāpassa kammassa pahānaṁ hoti. </span></div><p><div class=verse-container id=sn42.8:9.7><span>Evametassa pāpassa kammassa samatikkamo hoti. </span></div><p><div class=verse-container id=sn42.8:10.1><span>‘Bhagavā kho pana anekapariyāyena musāvādaṁ garahati vigarahati, musāvādā viramathāti cāha. </span><span class="translation sabbamitta">‚Auf vielerlei Art tadelt der Buddha das Lügen und prangert es an: „Hört auf, zu lügen!“ </span></div><p><div class=verse-container id=sn42.8:10.2><span>Atthi kho pana mayā musā bhaṇitaṁ yāvatakaṁ vā tāvatakaṁ vā. </span><span class="translation sabbamitta">Aber ich habe zu einem gewissen Grad gelogen. </span></div><p><div class=verse-container id=sn42.8:10.3><span>Yaṁ kho pana mayā musā bhaṇitaṁ yāvatakaṁ vā tāvatakaṁ vā taṁ na suṭṭhu, taṁ na sādhu. Ahañceva kho pana tappaccayā vippaṭisārī assaṁ, na metaṁ pāpaṁ kammaṁ akataṁ bhavissatī’ti. </span><span class="translation sabbamitta">Das ist nicht richtig, es ist nicht gut, und ich bereue es. Aber was ich getan habe, kann ich nicht ungeschehen machen.‘ </span></div><p><div class=verse-container id=sn42.8:10.4><span>So iti paṭisaṅkhāya tañceva musāvādaṁ pajahati, āyatiñca musāvādā paṭivirato hoti. </span><span class="translation sabbamitta">Wenn er so nachdenkt, gibt er das Lügen auf und lügt künftig nicht mehr. </span></div><p><div class=verse-container id=sn42.8:10.5><span>Evametassa pāpassa kammassa pahānaṁ hoti. Evametassa pāpassa kammassa samatikkamo hoti. </span><span class="translation sabbamitta">So gibt man diese schlechte Tat auf und überwindet sie. </span></div><p><div class=verse-container id=sn42.8:11.1><span>So pāṇātipātaṁ pahāya pāṇātipātā paṭivirato hoti. </span><span class="translation sabbamitta">Er gibt das Töten lebender Geschöpfe auf und tötet nicht mehr. </span></div><p><div class=verse-container id=sn42.8:11.2><span>Adinnādānaṁ pahāya adinnādānā paṭivirato hoti. </span><span class="translation sabbamitta">Er gibt das Stehlen auf und stiehlt nicht mehr. </span></div><p><div class=verse-container id=sn42.8:11.3><span>Kāmesumicchācāraṁ pahāya kāmesumicchācārā paṭivirato hoti. </span><span class="translation sabbamitta">Er gibt das Begehen sexueller Verfehlungen auf und begeht keine sexuellen Verfehlungen mehr. </span></div><p><div class=verse-container id=sn42.8:11.4><span>Musāvādaṁ pahāya musāvādā paṭivirato hoti. </span><span class="translation sabbamitta">Er gibt das Lügen auf und lügt nicht mehr. </span></div><p><div class=verse-container id=sn42.8:11.5><span>Pisuṇaṁ vācaṁ pahāya pisuṇāya vācāya paṭivirato hoti. </span><span class="translation sabbamitta">Er gibt entzweiende Rede auf und entzweit niemanden mehr. </span></div><p><div class=verse-container id=sn42.8:11.6><span>Pharusaṁ vācaṁ pahāya pharusāya vācāya paṭivirato hoti. </span><span class="translation sabbamitta">Er gibt harte Rede auf und redet nicht mehr hart. </span></div><p><div class=verse-container id=sn42.8:11.7><span>Samphappalāpaṁ pahāya samphappalāpā paṭivirato hoti. </span><span class="translation sabbamitta">Er gibt das Unsinnreden auf und redet keinen Unsinn mehr. </span></div><p><div class=verse-container id=sn42.8:11.8><span>Abhijjhaṁ pahāya anabhijjhālu hoti. </span><span class="translation sabbamitta">Er gibt Begehrlichkeit auf und ist nicht mehr begehrlich. </span></div><p><div class=verse-container id=sn42.8:11.9><span>Byāpādappadosaṁ pahāya abyāpannacitto hoti. </span><span class="translation sabbamitta">Er gibt bösen Willen und Gehässigkeit auf und ist nicht mehr böswillig. </span></div><p><div class=verse-container id=sn42.8:11.10><span>Micchādiṭṭhiṁ pahāya sammādiṭṭhiko hoti. </span><span class="translation sabbamitta">Er gibt falsche Ansicht auf und hat rechte Ansicht. </span></div><p><div class=verse-container id=sn42.8:12.1><span>Sa kho so, gāmaṇi, ariyasāvako evaṁ vigatābhijjho vigatabyāpādo asammūḷho sampajāno paṭissato mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati. </span><span class="translation sabbamitta">Dieser edle Schüler ist frei von Begehrlichkeit, frei von bösem Willen, nicht verwirrt, der Situation bewusst und achtsam. Er meditiert, indem er eine Himmelsrichtung mit einem Herzen voller Liebe durchdringt, und die zweite und die dritte und die vierte. Ebenso nach oben, nach unten, dazwischen, überall und ringsumher; die ganze Welt durchdringt er mit einem Herzen voller Liebe – weit, ausgedehnt, grenzenlos, frei von Feindschaft und bösem Willen. </span></div><p><div class=verse-container id=sn42.8:12.2><span>Seyyathāpi, gāmaṇi, balavā saṅkhadhamo appakasireneva catuddisā viññāpeyya; </span><span class="translation sabbamitta">Wie wenn da ein machtvoller Schneckenhornbläser wäre: Er würde sich mühelos in allen vier Himmelsrichtungen Gehör verschaffen. </span></div><p><div class=verse-container id=sn42.8:12.3><span>evameva kho, gāmaṇi, evaṁ bhāvitāya mettāya cetovimuttiyā evaṁ bahulīkatāya yaṁ pamāṇakataṁ kammaṁ, na taṁ tatrāvasissati, na taṁ tatrāvatiṭṭhati. </span><span class="translation sabbamitta">Ebenso werden, wenn die Erlösung des Herzens durch Liebe so entwickelt und gemehrt wurde, alle begrenzten Taten, die dieser Mensch begangen hat, hier nicht bleiben oder Bestand haben. </span></div><p><div class=verse-container id=sn42.8:13.1><span>Sa kho so, gāmaṇi, ariyasāvako evaṁ vigatābhijjho vigatabyāpādo asammūḷho sampajāno paṭissato karuṇāsahagatena cetasā …pe… </span><span class="translation sabbamitta">Dann ist dieser edle Schüler frei von Begehrlichkeit, frei von bösem Willen, nicht verwirrt, der Situation bewusst und achtsam. Er meditiert, indem er eine Himmelsrichtung mit einem Herzen voller Mitgefühl durchdringt … </span></div><p><div class=verse-container id=sn42.8:13.2><span>muditāsahagatena cetasā …pe…. </span><span class="translation sabbamitta">mit einem Herzen voller freudiger Anteilnahme … </span></div><p><div class=verse-container id=sn42.8:13.3><span>Upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati. </span><span class="translation sabbamitta">mit einem Herzen voller Gleichmut, und die zweite und die dritte und die vierte. Ebenso nach oben, nach unten, dazwischen, überall und ringsumher; die ganze Welt durchdringt er mit einem Herzen voller Gleichmut – weit, ausgedehnt, grenzenlos, frei von Feindschaft und bösem Willen. </span></div><p><div class=verse-container id=sn42.8:13.4><span>Seyyathāpi, gāmaṇi, balavā saṅkhadhamo appakasireneva catuddisā viññāpeyya; </span><span class="translation sabbamitta">Wie wenn da ein machtvoller Schneckenhornbläser wäre: Er würde sich mühelos in allen vier Himmelsrichtungen Gehör verschaffen. </span></div><p><div class=verse-container id=sn42.8:13.5><span>evameva kho, gāmaṇi, evaṁ bhāvitāya upekkhāya cetovimuttiyā evaṁ bahulīkatāya yaṁ pamāṇakataṁ kammaṁ na taṁ tatrāvasissati, na taṁ tatrāvatiṭṭhatī”ti. </span><span class="translation sabbamitta">Ebenso werden, wenn die Erlösung des Herzens durch Gleichmut so entwickelt und gemehrt wurde, alle begrenzten Taten, die dieser Mensch begangen hat, hier nicht bleiben oder Bestand haben.“ </span></div><p><div class=verse-container id=sn42.8:14.1><span>Evaṁ vutte, asibandhakaputto gāmaṇi bhagavantaṁ etadavoca: </span><span class="translation sabbamitta">Daraufhin sagte Asibandhakas Sohn, der Ortsvorsteher, zum Buddha: </span></div><p><div class=verse-container id=sn42.8:14.2><span>“abhikkantaṁ, bhante, abhikkantaṁ, bhante …pe… </span><span class="translation sabbamitta">„Vortrefflich, Herr! Vortrefflich! … </span></div><p><div class=verse-container id=sn42.8:14.3><span>upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sabbamitta">Von diesem Tag an soll der Buddha mich als Laienschüler in Erinnerung behalten, der für sein ganzes Leben Zuflucht genommen hat.“ </span></div><p><div class=verse-container id=sn42.8:14.4><span>Aṭṭhamaṁ. </span></div><div class=flex-between><a href=/canon/de/pli/ms/sutta/sn/sn0042/sn0042P0007.html>Previous</a><a href=/canon/de/pli/ms/sutta/sn/sn0042/sn0042P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>