<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/sn.html> Saṁyuttanikāya </a><li><a href=/canon/de/pli/ms/sutta/sn/sn0012.html> Nidānasaṁyutta </a></ul></nav><main class=container><p>Other Translations: <a href=/canon/en/pli/ms/sutta/sn/sn0012/sn0012P0070.html>English</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/sn/sn0012/sn0012P0069.html>Previous</a><a href=/canon/de/pli/ms/sutta/sn/sn0012/sn0012P0071.html>Next</a></div><p id=sn12.70:0.1><span class=root>Saṁyutta Nikāya 12.70 </span><br> <span class=sabbamitta>Verbundene Lehrreden 12.70 </span><br><p id=sn12.70:0.2><span class=root>7. Mahāvagga </span><br> <span class=sabbamitta>7. Das große Kapitel </span><br><p id=sn12.70:0.3><span class="root big-bold">Susimaparibbājakasutta </span><br> <span class=sabbamitta>Der Wanderer Susīma </span><br><p id=sn12.70:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=sn12.70:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sabbamitta>Einmal hielt sich der Buddha bei Rājagaha auf, im Bambuswäldchen, am Futterplatz der Eichhörnchen. </span><br><p id=sn12.70:1.3><span class=root>Tena kho pana samayena bhagavā sakkato hoti garukato mānito pūjito apacito lābhī cīvarapiṇḍapātasenāsanagilānappaccayabhesajjaparikkhārānaṁ. </span><br> <span class=sabbamitta>Nun war der Buddha zu dieser Zeit geehrt, geachtet, gewürdigt, verehrt und wertgeschätzt, und er erhielt Roben, Almosen, Unterkunft sowie Arznei und Krankenversorgung. </span><br><p id=sn12.70:1.4><span class=root>Bhikkhusaṅghopi sakkato hoti garukato mānito pūjito apacito lābhī cīvarapiṇḍapātasenāsanagilānappaccayabhesajjaparikkhārānaṁ. </span><br> <span class=sabbamitta>Auch der Saṅgha der Mönche und Nonnen war geehrt, geachtet, gewürdigt, verehrt und wertgeschätzt, und auch er erhielt Roben, Almosen, Unterkunft sowie Arznei und Krankenversorgung. </span><br><p id=sn12.70:1.5><span class=root>Aññatitthiyā pana paribbājakā asakkatā honti agarukatā amānitā apūjitā anapacitā, na lābhino cīvarapiṇḍapātasenāsanagilānappaccayabhesajjaparikkhārānaṁ. </span><br> <span class=sabbamitta>Aber die Wanderer anderer Konfessionen waren nicht geehrt, geachtet, gewürdigt, verehrt und wertgeschätzt, und sie erhielten keine Roben, kein Almosen, keine Unterkunft und keine Arznei oder Krankenversorgung. </span><br><p id=sn12.70:2.1><span class=root>Tena kho pana samayena susimo paribbājako rājagahe paṭivasati mahatiyā paribbājakaparisāya saddhiṁ. </span><br> <span class=sabbamitta>Zu dieser Zeit nun befand sich der Wanderer Susīma zusammen mit einer großen Gemeinschaft von Wanderern in Rājagaha. </span><br><p id=sn12.70:2.2><span class=root>Atha kho susimassa paribbājakassa parisā susimaṁ paribbājakaṁ etadavocuṁ: </span><br> <span class=sabbamitta>Da sagte seine Gemeinschaft zu Susīma: </span><br><p id=sn12.70:2.3><span class=root>“ehi tvaṁ, āvuso susima, samaṇe gotame brahmacariyaṁ cara. </span><br> <span class=sabbamitta>„Geehrter Susīma, bitte führe das geistliche Leben mit dem Asketen Gotama. </span><br><p id=sn12.70:2.4><span class=root>Tvaṁ dhammaṁ pariyāpuṇitvā amhe vāceyyāsi. </span><br> <span class=sabbamitta>Präge dir diese Lehre ein und sage sie mit uns zusammen auf. </span><br><p id=sn12.70:2.5><span class=root>Taṁ mayaṁ dhammaṁ pariyāpuṇitvā gihīnaṁ bhāsissāma. </span><br> <span class=sabbamitta>Wenn wir sie uns eingeprägt haben, werden wir sie den Laien aufsagen. </span><br><p id=sn12.70:2.6><span class=root>Evaṁ mayampi sakkatā bhavissāma garukatā mānitā pūjitā apacitā lābhino cīvarapiṇḍapātasenāsanagilānappaccayabhesajjaparikkhārānan”ti. </span><br> <span class=sabbamitta>Auf diese Art werden auch wir geehrt, geachtet, gewürdigt, verehrt und wertgeschätzt, und wir werden Roben, Almosen, Unterkunft sowie Arznei und Krankenversorgung erhalten.“ </span><br><p id=sn12.70:2.7><span class=root>“Evamāvuso”ti kho susimo paribbājako sakāya parisāya paṭissuṇitvā yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi. </span><br> <span class=sabbamitta>„Ja, Geehrte“, entgegnete Susīma. Dann ging er zum Ehrwürdigen Ānanda und tauschte Willkommensgrüße mit ihm aus. </span><br><p id=sn12.70:2.8><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho susimo paribbājako āyasmantaṁ ānandaṁ etadavoca: </span><br> <span class=sabbamitta>Nach der Begrüßung und dem Austausch von Höflichkeiten setzte er sich zur Seite hin und sagte zu Ānanda: </span><br><p id=sn12.70:2.9><span class=root>“icchāmahaṁ, āvuso ānanda, imasmiṁ dhammavinaye brahmacariyaṁ caritun”ti. </span><br> <span class=sabbamitta>„Geehrter Ānanda, ich wünsche, in dieser Lehre und Schulung das geistliche Leben zu führen.“ </span><br><p id=sn12.70:3.1><span class=root>Atha kho āyasmā ānando susimaṁ paribbājakaṁ ādāya yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><br> <span class=sabbamitta>Da nahm Ānanda Susīma mit zum Buddha, verbeugte sich, setzte sich zur Seite hin und sagte zum Buddha: </span><br><p id=sn12.70:3.2><span class=root>“ayaṁ, bhante, susimo paribbājako evamāha: </span><br> <span class=sabbamitta>„Herr, dieser Wanderer Susīma sagt, </span><br><p id=sn12.70:3.3><span class=root>‘icchāmahaṁ, āvuso ānanda, imasmiṁ dhammavinaye brahmacariyaṁ caritun’”ti. </span><br> <span class=sabbamitta>er wünsche, in dieser Lehre und Schulung das geistliche Leben zu führen.“ </span><br><p id=sn12.70:3.4><span class=root>“Tenahānanda, susimaṁ pabbājethā”ti. </span><br> <span class=sabbamitta>„Nun denn, Ānanda, gib Susīma die Weihe des Fortziehens.“ </span><br><p id=sn12.70:3.5><span class=root>Alattha kho susimo paribbājako bhagavato santike pabbajjaṁ, alattha upasampadaṁ. </span><br> <span class=sabbamitta>Und der Wanderer Susīma erhielt vor dem Buddha die Weihe des Fortziehens, die Ordination. </span><br><p id=sn12.70:4.1><span class=root>Tena kho pana samayena sambahulehi bhikkhūhi bhagavato santike aññā byākatā hoti: </span><br> <span class=sabbamitta>Zu dieser Zeit hatten mehrere Mönche und Nonnen vor dem Buddha ihre Erleuchtung erklärt: </span><br><p id=sn12.70:4.2><span class=root>“khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmā”ti. </span><br> <span class=sabbamitta>„Wir verstehen: ‚Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort.‘“ </span><br><p id=sn12.70:4.3><span class=root>Assosi kho āyasmā susimo: </span><br> <span class=sabbamitta>Der Ehrwürdige Susīma hörte davon, </span><br><p id=sn12.70:4.4><span class=root>“sambahulehi kira bhikkhūhi bhagavato santike aññā byākatā: </span><br><p id=sn12.70:4.5><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāmā”ti. </span><br><p id=sn12.70:4.6><span class=root>Atha kho āyasmā susimo yena te bhikkhū tenupasaṅkami; upasaṅkamitvā tehi bhikkhūhi saddhiṁ sammodi. </span><br> <span class=sabbamitta>ging zu diesen Mönchen und Nonnen und tauschte Willkommensgrüße mit ihnen aus. </span><br><p id=sn12.70:4.7><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā susimo te bhikkhū etadavoca: </span><br> <span class=sabbamitta>Nach der Begrüßung und dem Austausch von Höflichkeiten setzte er sich zur Seite hin und sagte zu diesen Mönchen und Nonnen: </span><br><p id=sn12.70:4.8><span class=root>“saccaṁ kirāyasmantehi bhagavato santike aññā byākatā: </span><br> <span class=sabbamitta>„Ist es wirklich wahr, dass die Ehrwürdigen vor dem Buddha ihre Erleuchtung erklärt haben?“ </span><br><p id=sn12.70:4.9><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāmā”ti? </span><br><p id=sn12.70:4.10><span class=root>“Evamāvuso”ti. </span><br> <span class=sabbamitta>„Ja, Geehrter.“ </span><br><p id=sn12.70:5.1><span class=root>“Api pana tumhe āyasmanto evaṁ jānantā evaṁ passantā anekavihitaṁ iddhividhaṁ paccanubhotha—ekopi hutvā bahudhā hotha, bahudhāpi hutvā eko hotha; āvibhāvaṁ, tirobhāvaṁ, tirokuṭṭaṁ tiropākāraṁ tiropabbataṁ asajjamānā gacchatha, seyyathāpi ākāse; pathaviyāpi ummujjanimujjaṁ karotha, seyyathāpi udake; udakepi abhijjamāne gacchatha, seyyathāpi pathaviyaṁ; ākāsepi pallaṅkena kamatha, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasatha parimajjatha, yāva brahmalokāpi kāyena vasaṁ vattethā”ti? </span><br> <span class=sabbamitta>„Aber wenn ihr so erkennt und seht, übt ihr da die vielen Arten übersinnlicher Kraft aus? Das heißt, sich vervielfältigen und wieder eins werden; erscheinen und verschwinden; ungehindert durch eine Mauer, einen Erdwall oder einen Berg gehen wie durch leeren Raum; in die Erde eintauchen und wieder auftauchen, als wäre sie Wasser; über das Wasser gehen, als wäre es Land; mit gekreuzten Beinen durch die Luft fliegen wie ein Vogel; Sonne und Mond, so mächtig und gewaltig, mit der Hand berühren und streicheln; den Körper beherrschen bis hin zur Brahmāwelt?“ </span><br><p id=sn12.70:5.2><span class=root>“No hetaṁ, āvuso”. </span><br> <span class=sabbamitta>„Nein, Geehrter.“ </span><br><p id=sn12.70:6.1><span class=root>“Api pana tumhe āyasmanto evaṁ jānantā evaṁ passantā dibbāya sotadhātuyā visuddhāya atikkantamānusikāya ubho sadde suṇātha dibbe ca mānuse ca ye dūre santike cā”ti? </span><br> <span class=sabbamitta>„Könnt ihr dann, wenn ihr so erkennt und seht, mit geläuterter und übermenschlicher Hellhörigkeit beide Arten von Tönen hören, himmlische und menschliche, ob nah oder fern?“ </span><br><p id=sn12.70:6.2><span class=root>“No hetaṁ, āvuso”. </span><br> <span class=sabbamitta>„Nein, Geehrter.“ </span><br><p id=sn12.70:7.1><span class=root>“Api pana tumhe āyasmanto evaṁ jānantā evaṁ passantā parasattānaṁ parapuggalānaṁ cetasā ceto paricca pajānātha—</span><br> <span class=sabbamitta>„Erkennt ihr dann, wenn ihr so erkennt und seht, den Geist anderer Wesen und Menschen, indem ihr ihn mit eurem Geist erfasst? </span><br><p id=sn12.70:7.2><span class=root>sarāgaṁ vā cittaṁ sarāgaṁ cittanti pajānātha; </span><br> <span class=sabbamitta>Erkennt ihr einen gierigen Geist als ‚gierigen Geist‘ </span><br><p id=sn12.70:7.3><span class=root>vītarāgaṁ vā cittaṁ vītarāgaṁ cittanti pajānātha; </span><br> <span class=sabbamitta>und einen von Gier freien Geist als ‚von Gier freien Geist‘? </span><br><p id=sn12.70:7.4><span class=root>sadosaṁ vā cittaṁ sadosaṁ cittanti pajānātha; </span><br> <span class=sabbamitta>Erkennt ihr einen hasserfüllten Geist als ‘hasserfüllten Geist‘ </span><br><p id=sn12.70:7.5><span class=root>vītadosaṁ vā cittaṁ vītadosaṁ cittanti pajānātha; </span><br> <span class=sabbamitta>und einen von Hass freien Geist als ‚von Hass freien Geist‘? </span><br><p id=sn12.70:7.6><span class=root>samohaṁ vā cittaṁ samohaṁ cittanti pajānātha; </span><br> <span class=sabbamitta>Erkennt ihr einen Geist, der sich täuscht, als ‚Geist, der sich täuscht‘, </span><br><p id=sn12.70:7.7><span class=root>vītamohaṁ vā cittaṁ vītamohaṁ cittanti pajānātha; </span><br> <span class=sabbamitta>und einen von Täuschung freien Geist als ‚von Täuschung freien Geist‘? </span><br><p id=sn12.70:7.8><span class=root>saṅkhittaṁ vā cittaṁ saṅkhittaṁ cittanti pajānātha; </span><br> <span class=sabbamitta>Erkennt ihr einen eingeengten Geist als ‚eingeengten Geist‘ </span><br><p id=sn12.70:7.9><span class=root>vikkhittaṁ vā cittaṁ vikkhittaṁ cittanti pajānātha; </span><br> <span class=sabbamitta>und einen zerstreuten Geist als ‚zerstreuten Geist‘? </span><br><p id=sn12.70:7.10><span class=root>mahaggataṁ vā cittaṁ mahaggataṁ cittanti pajānātha; </span><br> <span class=sabbamitta>Erkennt ihr einen ausgedehnten Geist als ‚ausgedehnten Geist‘ </span><br><p id=sn12.70:7.11><span class=root>amahaggataṁ vā cittaṁ amahaggataṁ cittanti pajānātha; </span><br> <span class=sabbamitta>und einen nicht ausgedehnten Geist als ‚nicht ausgedehnten Geist‘? </span><br><p id=sn12.70:7.12><span class=root>sauttaraṁ vā cittaṁ sauttaraṁ cittanti pajānātha; </span><br> <span class=sabbamitta>Erkennt ihr einen Geist, der nicht unübertrefflich ist, als ‚Geist, der nicht unübertrefflich ist‘, </span><br><p id=sn12.70:7.13><span class=root>anuttaraṁ vā cittaṁ anuttaraṁ cittanti pajānātha; </span><br> <span class=sabbamitta>und einen unübertrefflichen Geist als ‚unübertrefflichen Geist‘? </span><br><p id=sn12.70:7.14><span class=root>samāhitaṁ vā cittaṁ samāhitaṁ cittanti pajānātha; </span><br> <span class=sabbamitta>Erkennt ihr einen im Samādhi versunkenen Geist als ‚im Samādhi versunkenen Geist‘ </span><br><p id=sn12.70:7.15><span class=root>asamāhitaṁ vā cittaṁ asamāhitaṁ cittanti pajānātha; </span><br> <span class=sabbamitta>und einen nicht im Samādhi versunkenen Geist als ‚nicht im Samādhi versunkenen Geist‘? </span><br><p id=sn12.70:7.16><span class=root>vimuttaṁ vā cittaṁ vimuttaṁ cittanti pajānātha; </span><br> <span class=sabbamitta>Erkennt ihr einen befreiten Geist als ‚befreiten Geist‘ </span><br><p id=sn12.70:7.17><span class=root>avimuttaṁ vā cittaṁ avimuttaṁ cittanti pajānāthā”ti? </span><br> <span class=sabbamitta>und einen nicht befreiten Geist als ‚nicht befreiten Geist‘?“ </span><br><p id=sn12.70:7.18><span class=root>“No hetaṁ, āvuso”. </span><br> <span class=sabbamitta>„Nein, Geehrter.“ </span><br><p id=sn12.70:8.1><span class=root>“Api pana tumhe āyasmanto evaṁ jānantā evaṁ passantā anekavihitaṁ pubbenivāsaṁ anussaratha, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi, anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhapaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhapaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarathā”ti? </span><br> <span class=sabbamitta>„Erinnert ihr euch dann, wenn ihr so erkennt und seht, an viele Arten früherer Leben, das heißt: eine Wiedergeburt, zwei Wiedergeburten, drei, vier, fünf, zehn, zwanzig, dreißig, vierzig, fünfzig, hundert, tausend, hunderttausend Wiedergeburten; viele Äonen des Zusammenziehens der Welt, viele Äonen des Ausdehnens der Welt, viele Äonen des Zusammenziehens und Ausdehnens der Welt? ‚Dort hatte ich diesen Namen, gehörte zu jenem Stamm, sah so aus, und das war meine Speise. So erlebte ich Glück und Schmerz, und so ging mein Leben zu Ende. Als ich von jenem Ort verschied, wurde ich woanders wiedergeboren. Und dort hatte ich diesen Namen, gehörte zu jenem Stamm, sah so aus, und das war meine Speise. So erlebte ich Glück und Schmerz, und so ging mein Leben zu Ende. Als ich von jenem Ort verschied, wurde ich hier wiedergeboren‘ – erinnert ihr euch so an viele Arten früherer Leben mit den Merkmalen und Einzelheiten?“ </span><br><p id=sn12.70:8.2><span class=root>“No hetaṁ, āvuso”. </span><br> <span class=sabbamitta>„Nein, Geehrter.“ </span><br><p id=sn12.70:9.1><span class=root>“Api pana tumhe āyasmanto evaṁ jānantā evaṁ passantā dibbena cakkhunā visuddhena atikkantamānusakena satte passatha cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānātha: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā, ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā, ariyānaṁ anupavādakā sammādiṭṭhikā sammādiṭṭhikammasamādānā te kāyassa bhedā paraṁ maraṇā sugatiṁ saggaṁ lokaṁ upapannā’ti, iti dibbena cakkhunā visuddhena atikkantamānusakena satte passatha cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāthā”ti? </span><br> <span class=sabbamitta>„Seht ihr dann, wenn ihr so erkennt und seht, mit geläuterter und übermenschlicher Hellsichtigkeit Lebewesen, wie sie hinscheiden und wieder geboren werden – gering oder hochstehend, schön oder hässlich, an einem guten oder einem schlechten Ort? Versteht ihr, wie Lebewesen entsprechend ihrer Taten wiedergeboren werden: ‚Diese lieben Wesen taten Schlechtes mit dem Körper, der Sprache und dem Geist. Sie brachten die Edlen in Verruf, hatten falsche Ansicht und unternahmen Handlungen aus dieser falschen Ansicht heraus. Wenn ihr Körper auseinanderbricht, nach dem Tod, werden sie an einem verlorenen Ort wiedergeboren, einem schlechten Ort, in der Unterwelt, der Hölle. Diese lieben Wesen hingegen taten Gutes mit dem Körper, der Sprache und dem Geist. Sie brachten nie die Edlen in Verruf, hatten rechte Ansicht und unternahmen Handlungen aus dieser rechten Ansicht heraus. Wenn ihr Körper auseinanderbricht, nach dem Tod, werden sie an einem guten Ort wiedergeboren, in einer himmlischen Welt‘? Und seht ihr so mit geläuterter und übermenschlicher Hellsichtigkeit Lebewesen, wie sie hinscheiden und wieder geboren werden – gering oder hochstehend, schön oder hässlich, an einem guten oder einem schlechten Ort? Versteht ihr, wie Lebewesen entsprechend ihrer Taten wiedergeboren werden?“ </span><br><p id=sn12.70:9.2><span class=root>“No hetaṁ, āvuso”. </span><br> <span class=sabbamitta>„Nein, Geehrter.“ </span><br><p id=sn12.70:10.1><span class=root>“Api pana tumhe āyasmanto evaṁ jānantā evaṁ passantā ye te santā vimokkhā atikkamma rūpe āruppā, te kāyena phusitvā viharathā”ti? </span><br> <span class=sabbamitta>„Habt ihr dann, wenn ihr so erkennt und seht, die friedvollen Befreiungen, die formlos sind, über die Form hinausgehen, unmittelbar in der Meditation erfahren?“ </span><br><p id=sn12.70:10.2><span class=root>“No hetaṁ, āvuso”. </span><br> <span class=sabbamitta>„Nein, Geehrter.“ </span><br><p id=sn12.70:11.1><span class=root>“Ettha dāni āyasmanto idañca veyyākaraṇaṁ imesañca dhammānaṁ asamāpatti; idaṁ no, āvuso, kathan”ti? </span><br> <span class=sabbamitta>„Aber, Ehrwürdige, wie kann es da eine solche Erklärung geben, wenn diese Dinge nicht erreicht wurden?“ </span><br><p id=sn12.70:11.2><span class=root>“Paññāvimuttā kho mayaṁ, āvuso susimā”ti. </span><br> <span class=sabbamitta>„Geehrter Susīma, wir sind durch Weisheit befreit.“ </span><br><p id=sn12.70:12.1><span class=root>“Na khvāhaṁ imassa āyasmantānaṁ saṅkhittena bhāsitassa vitthārena atthaṁ ājānāmi. </span><br> <span class=sabbamitta>„Ich verstehe die ausführliche Bedeutung dieser kurzen Aussage der Ehrwürdigen nicht. </span><br><p id=sn12.70:12.2><span class=root>Sādhu me āyasmanto tathā bhāsantu yathāhaṁ imassa āyasmantānaṁ saṅkhittena bhāsitassa vitthārena atthaṁ ājāneyyan”ti. </span><br> <span class=sabbamitta>Bitte lehrt mich diese Sache, sodass ich die ausführliche Bedeutung verstehen kann.“ </span><br><p id=sn12.70:12.3><span class=root>“Ājāneyyāsi vā tvaṁ, āvuso susima, na vā tvaṁ ājāneyyāsi atha kho paññāvimuttā mayan”ti. </span><br> <span class=sabbamitta>„Geehrter Susīma, ob du es verstehst oder nicht, wir sind durch Weisheit befreit.“ </span><br><p id=sn12.70:13.1><span class=root>Atha kho āyasmā susimo uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sabbamitta>Da ging der Ehrwürdige Susīma zum Buddha, verbeugte sich, setzte sich zur Seite hin </span><br><p id=sn12.70:13.2><span class=root>Ekamantaṁ nisinno kho āyasmā susimo yāvatako tehi bhikkhūhi saddhiṁ ahosi kathāsallāpo taṁ sabbaṁ bhagavato ārocesi. </span><br> <span class=sabbamitta>und berichtete dem Buddha, worüber er mit diesen Mönchen und Nonnen gesprochen hatte. </span><br><p id=sn12.70:13.3><span class=root>“Pubbe kho, susima, dhammaṭṭhitiñāṇaṁ, pacchā nibbāne ñāṇan”ti. </span><br> <span class=sabbamitta>„Susīma, zuerst kommt die Erkenntnis der Beständigkeit natürlicher Gesetzmäßigkeiten. Danach kommt die Erkenntnis des Erlöschens.“ </span><br><p id=sn12.70:14.1><span class=root>“Na khvāhaṁ, bhante, imassa bhagavatā saṅkhittena bhāsitassa vitthārena atthaṁ ājānāmi. </span><br> <span class=sabbamitta>„Herr, ich verstehe die ausführliche Bedeutung dieser kurzen Aussage des Buddha nicht. </span><br><p id=sn12.70:14.2><span class=root>Sādhu me, bhante, bhagavā tathā bhāsatu yathāhaṁ imassa bhagavatā saṅkhittena bhāsitassa vitthārena atthaṁ ājāneyyan”ti. </span><br> <span class=sabbamitta>Bitte lehre mich diese Sache, sodass ich die ausführliche Bedeutung verstehen kann.“ </span><br><p id=sn12.70:14.3><span class=root>“Ājāneyyāsi vā tvaṁ, susima, na vā tvaṁ ājāneyyāsi, atha kho dhammaṭṭhitiñāṇaṁ pubbe, pacchā nibbāne ñāṇaṁ. </span><br> <span class=sabbamitta>„Susīma, ob du es verstehst oder nicht, zuerst kommt die Erkenntnis der Beständigkeit natürlicher Gesetzmäßigkeiten. Danach kommt die Erkenntnis des Erlöschens. </span><br><p id=sn12.70:15.1><span class=root>Taṁ kiṁ maññasi, susima, </span><br> <span class=sabbamitta>Was denkst du, Susīma? </span><br><p id=sn12.70:15.2><span class=root>rūpaṁ niccaṁ vā aniccaṁ vā”ti? </span><br> <span class=sabbamitta>Ist Form beständig oder unbeständig?“ </span><br><p id=sn12.70:15.3><span class=root>“Aniccaṁ, bhante”. </span><br> <span class=sabbamitta>„Unbeständig, Herr.“ </span><br><p id=sn12.70:15.4><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sabbamitta>„Aber wenn sie unbeständig ist, ist sie Leiden oder Glück?“ </span><br><p id=sn12.70:15.5><span class=root>“Dukkhaṁ, bhante”. </span><br> <span class=sabbamitta>„Leiden, Herr.“ </span><br><p id=sn12.70:15.6><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sabbamitta>„Aber wenn sie unbeständig und Leiden ist und zugrunde gehen muss, kann man sie dann so ansehen: </span><br><p id=sn12.70:15.7><span class=root>‘etaṁ mama, esohamasmi, eso me attā’”ti? </span><br> <span class=sabbamitta>‚Das ist mein, das bin ich, das ist mein Selbst‘?“ </span><br><p id=sn12.70:15.8><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:15.9><span class=root>“Vedanā niccā vā aniccā vā”ti? </span><br> <span class=sabbamitta>„Ist Gefühl beständig oder unbeständig?“ </span><br><p id=sn12.70:15.10><span class=root>“Aniccā, bhante”. </span><br> <span class=sabbamitta>„Unbeständig, Herr.“ </span><br><p id=sn12.70:15.11><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sabbamitta>„Aber wenn es unbeständig ist, ist es Leiden oder Glück?“ </span><br><p id=sn12.70:15.12><span class=root>“Dukkhaṁ, bhante”. </span><br> <span class=sabbamitta>„Leiden, Herr.“ </span><br><p id=sn12.70:15.13><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sabbamitta>„Aber wenn es unbeständig und Leiden ist und zugrunde gehen muss, kann man es dann so ansehen: </span><br><p id=sn12.70:15.14><span class=root>‘etaṁ mama, esohamasmi, eso me attā’”ti? </span><br> <span class=sabbamitta>‚Das ist mein, das bin ich, das ist mein Selbst‘?“ </span><br><p id=sn12.70:15.15><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:15.16><span class=root>“Saññā niccā vā aniccā vā”ti? </span><br> <span class=sabbamitta>„Ist Wahrnehmung beständig oder unbeständig?“ </span><br><p id=sn12.70:15.17><span class=root>“Aniccā, bhante” …pe… </span><br> <span class=sabbamitta>„Unbeständig, Herr.“ … </span><br><p id=sn12.70:15.18><span class=root>“saṅkhārā niccā vā aniccā vā”ti? </span><br> <span class=sabbamitta>„Sind Willensbildungsprozesse beständig oder unbeständig?“ </span><br><p id=sn12.70:15.19><span class=root>“Aniccā, bhante”. </span><br> <span class=sabbamitta>„Unbeständig, Herr.“ </span><br><p id=sn12.70:15.20><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sabbamitta>„Aber wenn sie unbeständig sind, sind sie Leiden oder Glück?“ </span><br><p id=sn12.70:15.21><span class=root>“Dukkhaṁ, bhante”. </span><br> <span class=sabbamitta>„Leiden, Herr.“ </span><br><p id=sn12.70:15.22><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sabbamitta>„Aber wenn sie unbeständig und Leiden sind und zugrunde gehen müssen, kann man sie dann so ansehen: </span><br><p id=sn12.70:15.23><span class=root>‘etaṁ mama, esohamasmi, eso me attā’”ti? </span><br> <span class=sabbamitta>‚Das ist mein, das bin ich, das ist mein Selbst‘?“ </span><br><p id=sn12.70:15.24><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:15.25><span class=root>“Viññāṇaṁ niccaṁ vā aniccaṁ vā”ti? </span><br> <span class=sabbamitta>„Ist Bewusstsein beständig oder unbeständig?“ </span><br><p id=sn12.70:15.26><span class=root>“Aniccaṁ, bhante”. </span><br> <span class=sabbamitta>„Unbeständig, Herr.“ </span><br><p id=sn12.70:15.27><span class=root>“Yaṁ panāniccaṁ dukkhaṁ vā taṁ sukhaṁ vā”ti? </span><br> <span class=sabbamitta>„Aber wenn es unbeständig ist, ist es Leiden oder Glück?“ </span><br><p id=sn12.70:15.28><span class=root>“Dukkhaṁ, bhante”. </span><br> <span class=sabbamitta>„Leiden, Herr.“ </span><br><p id=sn12.70:15.29><span class=root>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><br> <span class=sabbamitta>„Aber wenn es unbeständig und Leiden ist und zugrunde gehen muss, kann man es dann so ansehen: </span><br><p id=sn12.70:15.30><span class=root>‘etaṁ mama, esohamasmi, eso me attā’”ti? </span><br> <span class=sabbamitta>‚Das ist mein, das bin ich, das ist mein Selbst‘?“ </span><br><p id=sn12.70:15.31><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:16.1><span class=root>“Tasmātiha, susima, yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ rūpaṁ netaṁ mama nesohamasmi na meso attāti; evametaṁ yathābhūtaṁ sammappaññāya daṭṭhabbaṁ. </span><br> <span class=sabbamitta>„Daher, Susīma, solltest du jegliche Art von Form – vergangen, zukünftig oder gegenwärtig, innen oder außen, grob oder subtil, gering oder hochstehend, fern oder nah: jegliche Form – du solltest sie wahrhaftig mit rechter Weisheit sehen: ‚Das ist nicht mein, das bin nicht ich, das ist nicht mein Selbst.‘ </span><br><p id=sn12.70:16.2><span class=root>Yā kāci vedanā atītānāgatapaccuppannā ajjhattaṁ vā bahiddhā vā oḷārikā vā sukhumā vā hīnā vā paṇītā vā yā dūre santike vā, sabbā vedanā netaṁ mama nesohamasmi na meso attāti; evametaṁ yathābhūtaṁ sammappaññāya daṭṭhabbaṁ. </span><br> <span class=sabbamitta>Du solltest jegliche Art von Gefühl – vergangen, zukünftig oder gegenwärtig, innen oder außen, grob oder subtil, gering oder hochstehend, fern oder nah: jegliches Gefühl – du solltest es wahrhaftig mit rechter Weisheit sehen: ‚Das ist nicht mein, das bin nicht ich, das ist nicht mein Selbst.‘ </span><br><p id=sn12.70:16.3><span class=root>Yā kāci saññā …pe… </span><br> <span class=sabbamitta>Du solltest jegliche Art von Wahrnehmung – vergangen, zukünftig oder gegenwärtig, innen oder außen, grob oder subtil, gering oder hochstehend, fern oder nah: jegliche Wahrnehmung – du solltest sie wahrhaftig mit rechter Weisheit sehen: ‚Das ist nicht mein, das bin nicht ich, das ist nicht mein Selbst.‘ </span><br><p id=sn12.70:16.4><span class=root>ye keci saṅkhārā atītānāgatapaccuppannā ajjhattaṁ vā bahiddhā vā oḷārikā vā sukhumā vā hīnā vā paṇītā vā ye dūre santike vā, sabbe saṅkhārā netaṁ mama nesohamasmi na meso attāti; evametaṁ yathābhūtaṁ sammappaññāya daṭṭhabbaṁ. </span><br> <span class=sabbamitta>Du solltest jegliche Art von Willensbildungsprozessen – vergangen, zukünftig oder gegenwärtig, innen oder außen, grob oder subtil, gering oder hochstehend, fern oder nah: jegliche Willensbildungsprozesse – du solltest sie wahrhaftig mit rechter Weisheit sehen: ‚Das ist nicht mein, das bin nicht ich, das ist nicht mein Selbst.‘ </span><br><p id=sn12.70:16.5><span class=root>Yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ netaṁ mama nesohamasmi na meso attāti; evametaṁ yathābhūtaṁ sammappaññāya daṭṭhabbaṁ. </span><br> <span class=sabbamitta>Du solltest jegliche Art von Bewusstsein – vergangen, zukünftig oder gegenwärtig, innen oder außen, grob oder subtil, gering oder hochstehend, fern oder nah: jegliches Bewusstsein – du solltest es wahrhaftig mit rechter Weisheit sehen: ‚Das ist nicht mein, das bin nicht ich, das ist nicht mein Selbst.‘ </span><br><p id=sn12.70:17.1><span class=root>Evaṁ passaṁ, susima, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati. </span><br> <span class=sabbamitta>Wenn er das sieht, wird ein gebildeter edler Schüler ernüchtert von Form, Gefühl, Wahrnehmung, Willensbildungsprozessen und Bewusstsein. </span><br><p id=sn12.70:17.2><span class=root>Nibbindaṁ virajjati, virāgā vimuccati, vimuttasmiṁ vimuttamiti ñāṇaṁ hoti. </span><br> <span class=sabbamitta>Wenn er ernüchtert ist, schwindet die Leidenschaft. Wenn die Leidenschaft schwindet, ist er befreit. Wenn er befreit ist, weiß er, dass er befreit ist. </span><br><p id=sn12.70:17.3><span class=root>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><br> <span class=sabbamitta>Er versteht: ‚Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort.‘ </span><br><p id=sn12.70:18.1><span class=root>‘Jātipaccayā jarāmaraṇan’ti, susima, passasī”ti? </span><br> <span class=sabbamitta>Susīma, siehst du, dass Wiedergeburt eine Bedingung für Alter und Tod ist?“ </span><br><p id=sn12.70:18.2><span class=root>“Evaṁ, bhante”. </span><br> <span class=sabbamitta>„Ja, Herr.“ </span><br><p id=sn12.70:18.3><span class=root>“‘Bhavapaccayā jātī’ti, susima, passasī”ti? </span><br> <span class=sabbamitta>„Siehst du, dass fortgesetztes Dasein eine Bedingung für Wiedergeburt ist?“ </span><br><p id=sn12.70:18.4><span class=root>“Evaṁ, bhante”. </span><br> <span class=sabbamitta>„Ja, Herr.“ </span><br><p id=sn12.70:18.5><span class=root>“‘Upādānapaccayā bhavo’ti, susima, passasī”ti? </span><br> <span class=sabbamitta>„Siehst du, dass Ergreifen eine Bedingung für fortgesetztes Dasein ist?“ </span><br><p id=sn12.70:18.6><span class=root>“Evaṁ, bhante”. </span><br> <span class=sabbamitta>„Ja, Herr.“ </span><br><p id=sn12.70:18.7><span class=root>“‘Taṇhāpaccayā upādānan’ti, susima, passasī”ti? </span><br> <span class=sabbamitta>„Siehst du, dass Verlangen eine Bedingung für Ergreifen ist?“ </span><br><p id=sn12.70:18.8><span class=root>“Evaṁ, bhante”. </span><br> <span class=sabbamitta>„Ja, Herr.“ </span><br><p id=sn12.70:18.9><span class=root>“Vedanāpaccayā taṇhāti … </span><br> <span class=sabbamitta>„Siehst du, dass Gefühl eine Bedingung für Verlangen ist … </span><br><p id=sn12.70:18.10><span class=root>phassapaccayā vedanāti … </span><br> <span class=sabbamitta>dass Kontakt eine Bedingung für Gefühl ist … </span><br><p id=sn12.70:18.11><span class=root>saḷāyatanapaccayā phassoti … </span><br> <span class=sabbamitta>dass die sechs Sinnesfelder eine Bedingung für Kontakt sind … </span><br><p id=sn12.70:18.12><span class=root>nāmarūpapaccayā saḷāyatananti … </span><br> <span class=sabbamitta>dass Name und Form eine Bedingung für die sechs Sinnesfelder sind … </span><br><p id=sn12.70:18.13><span class=root>viññāṇapaccayā nāmarūpanti … </span><br> <span class=sabbamitta>dass Bewusstsein eine Bedingung für Name und Form ist … </span><br><p id=sn12.70:18.14><span class=root>saṅkhārapaccayā viññāṇanti … </span><br> <span class=sabbamitta>dass Willensbildungsprozesse eine Bedingung für Bewusstsein sind … </span><br><p id=sn12.70:18.15><span class=root>avijjāpaccayā saṅkhārāti, susima, passasī”ti? </span><br> <span class=sabbamitta>und dass Unwissenheit eine Bedingung für Willensbildungsprozesse ist?“ </span><br><p id=sn12.70:18.16><span class=root>“Evaṁ, bhante”. </span><br> <span class=sabbamitta>„Ja, Herr.“ </span><br><p id=sn12.70:19.1><span class=root>“‘Jātinirodhā jarāmaraṇanirodho’ti, susima, passasī”ti? </span><br> <span class=sabbamitta>„Siehst du, dass, wenn Wiedergeburt aufhört, Alter und Tod aufhören?“ </span><br><p id=sn12.70:19.2><span class=root>“Evaṁ, bhante”. </span><br> <span class=sabbamitta>„Ja, Herr.“ </span><br><p id=sn12.70:19.3><span class=root>“‘Bhavanirodhā jātinirodho’ti susima, passasī”ti? </span><br> <span class=sabbamitta>„Siehst du, dass, wenn fortgesetztes Dasein aufhört, Wiedergeburt aufhört?“ </span><br><p id=sn12.70:19.4><span class=root>“Evaṁ, bhante”. </span><br> <span class=sabbamitta>„Ja, Herr.“ </span><br><p id=sn12.70:19.5><span class=root>“Upādānanirodhā bhavanirodhoti … </span><br> <span class=sabbamitta>„Siehst du, dass, wenn Ergreifen aufhört, fortgesetztes Dasein aufhört … </span><br><p id=sn12.70:19.6><span class=root>taṇhānirodhā upādānanirodhoti … </span><br> <span class=sabbamitta>dass, wenn Verlangen aufhört, Ergreifen aufhört … </span><br><p id=sn12.70:19.7><span class=root>vedanānirodhā taṇhānirodhoti … </span><br> <span class=sabbamitta>dass, wenn Gefühl aufhört, Verlangen aufhört … </span><br><p id=sn12.70:19.8><span class=root>phassanirodhā vedanānirodhoti … </span><br> <span class=sabbamitta>dass, wenn Kontakt aufhört, Gefühl aufhört … </span><br><p id=sn12.70:19.9><span class=root>saḷāyatananirodhā phassanirodhoti … </span><br> <span class=sabbamitta>dass, wenn die sechs Sinnesfelder aufhören, Kontakt aufhört … </span><br><p id=sn12.70:19.10><span class=root>nāmarūpanirodhā saḷāyatananirodhoti … </span><br> <span class=sabbamitta>dass, wenn Name und Form aufhören, die sechs Sinnesfelder aufhören … </span><br><p id=sn12.70:19.11><span class=root>viññāṇanirodhā nāmarūpanirodhoti … </span><br> <span class=sabbamitta>dass, wenn Bewusstsein aufhört, Name und Form aufhören … </span><br><p id=sn12.70:19.12><span class=root>saṅkhāranirodhā viññāṇanirodhoti … </span><br> <span class=sabbamitta>dass, wenn Willensbildungsprozesse aufhören, Bewusstsein aufhört … </span><br><p id=sn12.70:19.13><span class=root>avijjānirodhā saṅkhāranirodhoti, susima, passasī”ti? </span><br> <span class=sabbamitta>und dass, wenn Unwissenheit aufhört, Willensbildungsprozesse aufhören?“ </span><br><p id=sn12.70:19.14><span class=root>“Evaṁ, bhante”. </span><br> <span class=sabbamitta>„Ja, Herr.“ </span><br><p id=sn12.70:20.1><span class=root>“Api pana tvaṁ, susima, evaṁ jānanto evaṁ passanto anekavihitaṁ iddhividhaṁ paccanubhosi—ekopi hutvā bahudhā hosi, bahudhāpi hutvā eko hosi; āvibhāvaṁ, tirobhāvaṁ, tirokuṭṭaṁ tiropākāraṁ tiropabbataṁ asajjamāno gacchasi, seyyathāpi ākāse; pathaviyāpi ummujjanimujjaṁ karosi, seyyathāpi udake; udakepi abhijjamāno gacchasi, seyyathāpi pathaviyaṁ; ākāsepi pallaṅkena kamasi, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasasi parimajjasi, yāva brahmalokāpi kāyena vasaṁ vattesī”ti? </span><br> <span class=sabbamitta>„Aber wenn du so erkennst und siehst, übst du da die vielen Arten übersinnlicher Kraft aus? …“ </span><br><p id=sn12.70:20.2><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:21.1><span class=root>“Api pana tvaṁ, susima, evaṁ jānanto evaṁ passanto dibbāya sotadhātuyā visuddhāya atikkantamānusikāya ubho sadde suṇasi dibbe ca mānuse ca ye dūre santike cā”ti? </span><br> <span class=sabbamitta>„Kannst du aber, wenn du so erkennst und siehst, mit geläuterter und übermenschlicher Hellhörigkeit beide Arten von Tönen hören, himmlische und menschliche, ob nah oder fern?“ </span><br><p id=sn12.70:21.2><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:22.1><span class=root>“Api pana tvaṁ, susima, evaṁ jānanto evaṁ passanto parasattānaṁ parapuggalānaṁ cetasā ceto paricca pajānāsi—</span><br> <span class=sabbamitta>„Erkennst du aber, wenn du so erkennst und siehst, den Geist anderer Wesen und Menschen, indem du ihn mit deinem Geist erfasst? …“ </span><br><p id=sn12.70:22.2><span class=root>sarāgaṁ vā cittaṁ sarāgaṁ cittanti pajānāsi …pe… </span><br><p id=sn12.70:22.3><span class=root>vimuttaṁ vā cittaṁ vimuttaṁ cittanti pajānāsī”ti? </span><br><p id=sn12.70:22.4><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:23.1><span class=root>“Api pana tvaṁ, susima, evaṁ jānanto evaṁ passanto anekavihitaṁ pubbenivāsaṁ anussarasi, seyyathidaṁ—ekampi jātiṁ …pe… iti sākāraṁ sauddesaṁ anekavihitaṁ pubbenivāsaṁ anussarasī”ti? </span><br> <span class=sabbamitta>„Erinnerst du dich aber, wenn du so erkennst und siehst, an viele Arten früherer Leben … mit den Merkmalen und Einzelheiten?“ </span><br><p id=sn12.70:23.2><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:24.1><span class=root>“Api pana tvaṁ, susima, evaṁ jānanto evaṁ passanto dibbena cakkhunā visuddhena atikkantamānusakena satte passasi cavamāne …pe… yathākammūpage satte pajānāsī”ti? </span><br> <span class=sabbamitta>„Siehst du aber, wenn du so erkennst und siehst, mit geläuterter und übermenschlicher Hellsichtigkeit Lebewesen, wie sie hinscheiden … und entsprechend ihrer Taten wiedergeboren werden?“ </span><br><p id=sn12.70:24.2><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:25.1><span class=root>“Api pana tvaṁ, susima, evaṁ jānanto evaṁ passanto ye te santā vimokkhā atikkamma rūpe āruppā, te kāyena phusitvā viharasī”ti? </span><br> <span class=sabbamitta>„Hast du aber, wenn du so erkennst und siehst, die friedvollen Befreiungen, die formlos sind, über die Form hinausgehen, unmittelbar in der Meditation erfahren?“ </span><br><p id=sn12.70:25.2><span class=root>“No hetaṁ, bhante”. </span><br> <span class=sabbamitta>„Nein, Herr.“ </span><br><p id=sn12.70:26.1><span class=root>“Ettha dāni, susima, idañca veyyākaraṇaṁ imesañca dhammānaṁ asamāpatti, idaṁ no, susima, kathan”ti? </span><br> <span class=sabbamitta>„Aber, Susīma, wie kann es da eine solche Erklärung geben, wenn diese Dinge nicht erreicht wurden?“ </span><br><p id=sn12.70:27.1><span class=root>Atha kho āyasmā susimo bhagavato pādesu sirasā nipatitvā bhagavantaṁ etadavoca: </span><br> <span class=sabbamitta>Da beugte der Ehrwürdige Susīma seinen Kopf zu den Füßen des Buddha und sagte: </span><br><p id=sn12.70:27.2><span class=root>“accayo maṁ, bhante, accagamā yathābālaṁ yathāmūḷhaṁ yathāakusalaṁ, yvāhaṁ evaṁ svākkhāte dhammavinaye dhammatthenako pabbajito. </span><br> <span class=sabbamitta>„Ich habe einen Fehler gemacht, Herr. Es war töricht, dumm und untauglich von mir, in einer so gut erklärten Lehre und Schulung als Dieb fortzuziehen. </span><br><p id=sn12.70:27.3><span class=root>Tassa me, bhante, bhagavā accayaṁ accayato paṭiggaṇhātu āyatiṁ saṁvarāyā”ti. </span><br> <span class=sabbamitta>Bitte, Herr, nimm meinen Fehler als Fehler an, und ich will mich in Zukunft zügeln.“ </span><br><p id=sn12.70:28.1><span class=root>“Taggha tvaṁ, susima, accayo accagamā yathābālaṁ yathāmūḷhaṁ yathāakusalaṁ, yo tvaṁ evaṁ svākkhāte dhammavinaye dhammatthenako pabbajito. </span><br> <span class=sabbamitta>„Jawohl, Susīma, du hast einen Fehler gemacht. Es war töricht, dumm und untauglich von dir, in einer so gut erklärten Lehre und Schulung als Dieb fortzuziehen. </span><br><p id=sn12.70:28.2><span class=root>Seyyathāpi, susima, coraṁ āgucāriṁ gahetvā rañño dasseyyuṁ: </span><br> <span class=sabbamitta>Wie wenn ein Räuber oder Verbrecher festgenommen und dem König vorgeführt würde mit den Worten: </span><br><p id=sn12.70:28.3><span class=root>‘ayaṁ te, deva, coro āgucārī, imassa yaṁ icchasi taṁ daṇḍaṁ paṇehī’ti. </span><br> <span class=sabbamitta>‚Majestät, das ist ein Räuber, ein Verbrecher. Bestrafe ihn nach deinem Gutdünken.‘ </span><br><p id=sn12.70:28.4><span class=root>Tamenaṁ rājā evaṁ vadeyya: </span><br> <span class=sabbamitta>Der König würde sagen: </span><br><p id=sn12.70:28.5><span class=root>‘gacchatha, bho, imaṁ purisaṁ daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathiyāya rathiyaṁ siṅghāṭakena siṅghāṭakaṁ parinetvā dakkhiṇena dvārena nikkhāmetvā dakkhiṇato nagarassa sīsaṁ chindathā’ti. </span><br> <span class=sabbamitta>‚Geht, Männer, bindet die Arme dieses Mannes fest hinter seinem Rücken mit einem festen Strick. Rasiert seinen Kopf und führt ihn zu einem harten Trommelschlag von Straße zu Straße und von Platz zu Platz. Dann führt ihn zum Südtor hinaus und schlagt ihm dort, südlich der Stadt, den Kopf ab.‘ </span><br><p id=sn12.70:28.6><span class=root>Tamenaṁ rañño purisā daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā kharassarena paṇavena rathiyāya rathiyaṁ siṅghāṭakena siṅghāṭakaṁ parinetvā dakkhiṇena dvārena nikkhāmetvā dakkhiṇato nagarassa sīsaṁ chindeyyuṁ. </span><br> <span class=sabbamitta>Die Männer des Königs täten wie geheißen. </span><br><p id=sn12.70:28.7><span class=root>Taṁ kiṁ maññasi, susima, </span><br> <span class=sabbamitta>Was denkst du, Susīma? </span><br><p id=sn12.70:28.8><span class=root>api nu so puriso tatonidānaṁ dukkhaṁ domanassaṁ paṭisaṁvediyethā”ti? </span><br> <span class=sabbamitta>Würde dieser Mann deswegen Schmerz und Traurigkeit erleben?“ </span><br><p id=sn12.70:28.9><span class=root>“Evaṁ, bhante”. </span><br> <span class=sabbamitta>„Ja, Herr.“ </span><br><p id=sn12.70:29.1><span class=root>“Yaṁ kho so, susima, puriso tatonidānaṁ dukkhaṁ domanassaṁ paṭisaṁvediyetha. </span><br> <span class=sabbamitta>„Dieser Mann würde zwar deswegen Schmerz und Traurigkeit erleben, </span><br><p id=sn12.70:29.2><span class=root>Yā evaṁ svākkhāte dhammavinaye dhammatthenakassa pabbajjā, ayaṁ tato dukkhavipākatarā ca kaṭukavipākatarā ca, api ca vinipātāya saṁvattati. </span><br> <span class=sabbamitta>doch in einer so gut erklärten Lehre und Schulung als Dieb fortzuziehen, führt zu einem viel schmerzhafteren und bittereren Ergebnis. Es führt sogar in die Unterwelt. </span><br><p id=sn12.70:29.3><span class=root>Yato ca kho tvaṁ, susima, accayaṁ accayato disvā yathādhammaṁ paṭikarosi taṁ te mayaṁ paṭiggaṇhāma. </span><br> <span class=sabbamitta>Aber da du deinen Fehler als Fehler erkannt hast und richtig mit ihm verfahren bist, nehme ich ihn an. </span><br><p id=sn12.70:29.4><span class=root>Vuddhi hesā, susima, ariyassa vinaye yo accayaṁ accayato disvā yathādhammaṁ paṭikaroti, āyatiñca saṁvaraṁ āpajjatī”ti. </span><br> <span class=sabbamitta>Denn es gilt als Fortschritt in der Schulung des Edlen, einen Fehler als Fehler zu erkennen, richtig mit ihm zu verfahren und sich zu verpflichten, sich in der Zukunft zu zügeln.“ </span><br><p id=sn12.70:29.5><span class=root>Dasamaṁ. </span><br><p id=sn12.70:29.6><span class=root>Mahāvaggo sattamo. </span><br><p id=sn12.70:30.0><span class=root>Tassuddānaṁ </span><br><p id=sn12.70:30.1><span class=root>Dve assutavatā vuttā, </span><br><p id=sn12.70:30.2><span class=root>puttamaṁsena cāparaṁ; </span><br><p id=sn12.70:30.3><span class=root>Atthirāgo ca nagaraṁ, </span><br><p id=sn12.70:30.4><span class=root>sammasaṁ naḷakalāpiyaṁ; </span><br><p id=sn12.70:30.5><span class=root>Kosambī upayanti ca, </span><br><p id=sn12.70:30.6><span class=root>dasamo susimena cāti. </span><br></main><footer class="container footer"><small><a href=/about>Contact info</a></small></footer>