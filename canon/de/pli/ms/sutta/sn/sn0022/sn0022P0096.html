<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/sn.html> Saṁyuttanikāya </a><li><a href=/canon/de/pli/ms/sutta/sn/sn0022.html> Khandhasaṁyutta </a></ul></nav><main class=container><p>Other Translations: <a href=/canon/en/pli/ms/sutta/sn/sn0022/sn0022P0096.html>English</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/sn/sn0022/sn0022P0095.html>Previous</a><a href=/canon/de/pli/ms/sutta/sn/sn0022/sn0022P0097.html>Next</a></div><p><div class=verse-container id=sn22.96:0.1><span>Saṁyutta Nikāya 22.96 </span><span class="translation sabbamitta">Verbundene Lehrreden 22.96 </span></div><p><div class=verse-container id=sn22.96:0.2><span>10. Pupphavagga </span><span class="translation sabbamitta">10. Das Kapitel über Blumen </span></div><p><div class=verse-container id=sn22.96:0.3><span class=big-bold>Gomayapiṇḍasutta </span><span class="translation sabbamitta">Ein Klumpen Kuhmist </span></div><p><div class=verse-container id=sn22.96:1.1><span>Sāvatthinidānaṁ. </span><span class="translation sabbamitta">In Sāvatthī. </span></div><p><div class=verse-container id=sn22.96:1.2><span>Ekamantaṁ nisinno kho so bhikkhu bhagavantaṁ etadavoca: </span><span class="translation sabbamitta">Als er sich zur Seite hingesetzt hatte, sagte dieser Mönch zum Buddha: </span></div><p><div class=verse-container id=sn22.96:1.3><span>“atthi nu kho, bhante, kiñci rūpaṁ yaṁ rūpaṁ niccaṁ dhuvaṁ sassataṁ avipariṇāmadhammaṁ sassatisamaṁ tatheva ṭhassati? </span><span class="translation sabbamitta">„Herr, gibt es irgendeine Form, die beständig, immerwährend und ewig ist, die nicht zugrunde gehen muss und für immer und ewig besteht? </span></div><p><div class=verse-container id=sn22.96:1.4><span>Atthi nu kho, bhante, kāci vedanā yā vedanā niccā dhuvā sassatā avipariṇāmadhammā sassatisamaṁ tatheva ṭhassati? </span><span class="translation sabbamitta">Gibt es irgendein Gefühl … </span></div><p><div class=verse-container id=sn22.96:1.5><span>Atthi nu kho, bhante, kāci saññā yā saññā …pe… </span><span class="translation sabbamitta">Gibt es irgendeine Wahrnehmung … </span></div><p><div class=verse-container id=sn22.96:1.6><span>atthi nu kho, bhante, keci saṅkhārā ye saṅkhārā niccā dhuvā sassatā avipariṇāmadhammā sassatisamaṁ tatheva ṭhassanti? </span><span class="translation sabbamitta">Gibt es irgendwelche Willensbildungsprozesse … </span></div><p><div class=verse-container id=sn22.96:1.7><span>Atthi nu kho, bhante, kiñci viññāṇaṁ, yaṁ viññāṇaṁ niccaṁ dhuvaṁ sassataṁ avipariṇāmadhammaṁ sassatisamaṁ tatheva ṭhassatī”ti? </span><span class="translation sabbamitta">Gibt es irgendein Bewusstsein, das beständig, immerwährend und ewig ist, das nicht zugrunde gehen muss und für immer und ewig besteht?“ </span></div><p><div class=verse-container id=sn22.96:1.8><span>“Natthi kho, bhikkhu, kiñci rūpaṁ, yaṁ rūpaṁ niccaṁ dhuvaṁ sassataṁ avipariṇāmadhammaṁ sassatisamaṁ tatheva ṭhassati. </span><span class="translation sabbamitta">„Mönch, es gibt überhaupt keine Form, die beständig, immerwährend und ewig wäre, die nicht zugrunde gehen müsste und für immer und ewig bestehen würde. </span></div><p><div class=verse-container id=sn22.96:1.9><span>Natthi kho, bhikkhu, kāci vedanā … </span><span class="translation sabbamitta">Es gibt überhaupt kein Gefühl … </span></div><p><div class=verse-container id=sn22.96:1.10><span>kāci saññā … </span><span class="translation sabbamitta">Es gibt überhaupt keine Wahrnehmung … </span></div><p><div class=verse-container id=sn22.96:1.11><span>keci saṅkhārā … </span><span class="translation sabbamitta">Es gibt überhaupt keine Willensbildungsprozesse … </span></div><p><div class=verse-container id=sn22.96:1.12><span>kiñci viññāṇaṁ, yaṁ viññāṇaṁ niccaṁ dhuvaṁ sassataṁ avipariṇāmadhammaṁ sassatisamaṁ tatheva ṭhassatī”ti. </span><span class="translation sabbamitta">Es gibt überhaupt kein Bewusstsein, das beständig, immerwährend und ewig wäre, das nicht zugrunde gehen müsste und für immer und ewig bestehen würde.“ </span></div><p><div class=verse-container id=sn22.96:2.1><span>Atha kho bhagavā parittaṁ gomayapiṇḍaṁ pāṇinā gahetvā taṁ bhikkhuṁ etadavoca: </span><span class="translation sabbamitta">Da nahm der Buddha einen Klumpen Kuhmist auf und sagte zu diesem Mönch: </span></div><p><div class=verse-container id=sn22.96:2.2><span>“ettakopi kho, bhikkhu, attabhāvapaṭilābho natthi nicco dhuvo sassato avipariṇāmadhammo sassatisamaṁ tatheva ṭhassati. </span><span class="translation sabbamitta">„Es gibt nicht einmal so viel in einer Verkörperung, das beständig, immerwährend und ewig wäre, das nicht zugrunde gehen müsste und für immer und ewig bestehen würde. </span></div><p><div class=verse-container id=sn22.96:2.3><span>Ettako cepi, bhikkhu, attabhāvapaṭilābho abhavissa nicco dhuvo sassato avipariṇāmadhammo, nayidaṁ brahmacariyavāso paññāyetha sammā dukkhakkhayāya. </span><span class="translation sabbamitta">Wenn es das gäbe, wäre ein Führen des geistlichen Lebens zur völligen Auflösung des Leidens nicht zu finden. </span></div><p><div class=verse-container id=sn22.96:2.4><span>Yasmā ca kho, bhikkhu, ettakopi attabhāvapaṭilābho natthi nicco dhuvo sassato avipariṇāmadhammo, tasmā brahmacariyavāso paññāyati sammā dukkhakkhayāya. </span><span class="translation sabbamitta">Aber da es das nicht gibt, ist ein Führen des geistlichen Lebens zur völligen Auflösung des Leidens zu finden. </span></div><p><div class=verse-container id=sn22.96:3.1><span>Bhūtapubbāhaṁ, bhikkhu, rājā ahosiṁ khattiyo muddhāvasitto. </span><span class="translation sabbamitta">Es war einmal eine Zeit, da war ich ein gesalbter adliger König. </span></div><p><div class=verse-container id=sn22.96:3.2><span>Tassa mayhaṁ, bhikkhu, rañño sato khattiyassa muddhāvasittassa caturāsītinagarasahassāni ahesuṁ kusāvatīrājadhānippamukhāni. </span><span class="translation sabbamitta">Ich hatte 84.000 Städte, unter denen die Königsstadt Kusāvatī die vorderste war. </span></div><p><div class=verse-container id=sn22.96:3.3><span>Tassa mayhaṁ, bhikkhu, rañño sato khattiyassa muddhāvasittassa caturāsītipāsādasahassāni ahesuṁ dhammapāsādappamukhāni. </span><span class="translation sabbamitta">Ich hatte 84.000 Paläste, unter denen der Palast mit dem Namen Gesetzmäßigkeit der vorderste war. </span></div><p><div class=verse-container id=sn22.96:3.4><span>Tassa mayhaṁ, bhikkhu, rañño sato khattiyassa muddhāvasittassa caturāsītikūṭāgārasahassāni ahesuṁ mahābyūhakūṭāgārappamukhāni. </span><span class="translation sabbamitta">Ich hatte 84.000 Zimmer, unter denen die große Eingangshalle das vorderste war. </span></div><p><div class=verse-container id=sn22.96:3.5><span>Tassa mayhaṁ, bhikkhu, rañño sato khattiyassa muddhāvasittassa caturāsītipallaṅkasahassāni ahesuṁ dantamayāni sāramayāni sovaṇṇamayāni goṇakatthatāni paṭikatthatāni paṭalikatthatāni kadalimigapavarapaccattharaṇāni sauttaracchadāni ubhatolohitakūpadhānāni. </span><span class="translation sabbamitta">Ich hatte 84.000 Liegen aus Elfenbein, Kernholz, Gold oder Silber. Sie waren mit flauschigen, rein weißen oder mit Blumen bestickten wollenen Decken gepolstert und mit einer Decke aus feinem Hirschleder überzogen, mit einem Baldachin und roten Kissen auf beiden Seiten. </span></div><p><div class=verse-container id=sn22.96:3.6><span>Tassa mayhaṁ, bhikkhu, rañño sato khattiyassa muddhāvasittassa caturāsītināgasahassāni ahesuṁ sovaṇṇālaṅkārāni sovaṇṇaddhajāni hemajālapaṭicchannāni uposathanāgarājappamukhāni. </span><span class="translation sabbamitta">Ich hatte 84.000 Elefantenbullen mit goldenen Wimpeln und Fahnen, die von einem Netzwerk aus Schneegold bedeckt waren und unter denen der königliche Elefantenbulle mit Namen Besinnungstag der vorderste war. </span></div><p><div class=verse-container id=sn22.96:3.7><span>Tassa mayhaṁ, bhikkhu, rañño sato khattiyassa muddhāvasittassa caturāsītiassasahassāni ahesuṁ sovaṇṇālaṅkārāni sovaṇṇaddhajāni hemajālapaṭicchannāni valāhakaassarājappamukhāni. </span><span class="translation sabbamitta">Ich hatte 84.000 Pferde mit goldenen Wimpeln und Fahnen, die von einem Netzwerk aus Schneegold bedeckt waren und unter denen das königliche Ross mit Namen Donnerwolke das vorderste war. </span></div><p><div class=verse-container id=sn22.96:3.8><span>Tassa mayhaṁ, bhikkhu, rañño sato khattiyassa muddhāvasittassa caturāsītirathasahassāni ahesuṁ sovaṇṇālaṅkārāni sovaṇṇaddhajāni hemajālapaṭicchannāni vejayantarathappamukhāni. </span><span class="translation sabbamitta">Ich hatte 84.000 Wagen mit goldenen Wimpeln und Fahnen, von einem Netzwerk aus Schneegold bedeckt, unter denen der Wagen mit Namen Triumph der vorderste war. </span></div><p><div class=verse-container id=sn22.96:3.9><span>Tassa mayhaṁ, bhikkhu, rañño sato khattiyassa muddhāvasittassa caturāsītimaṇisahassāni ahesuṁ maṇiratanappamukhāni. </span><span class="translation sabbamitta">Ich hatte 84.000 Edelsteine, unter denen das Edelstein-Juwel der vorderste war. </span></div><p><div class=verse-container id=sn22.96:3.10><span>Tassa mayhaṁ, bhikkhu …pe… caturāsītiitthisahassāni ahesuṁ subhaddādevippamukhāni. </span><span class="translation sabbamitta">Ich hatte 84.000 Frauen, unter denen die Königin Subhaddā die vorderste war. </span></div><p><div class=verse-container id=sn22.96:3.11><span>Tassa mayhaṁ, bhikkhu …pe… caturāsītikhattiyasahassāni ahesuṁ anuyantāni pariṇāyakaratanappamukhāni. </span><span class="translation sabbamitta">Ich hatte 84.000 adlige Lehnsleute, unter denen das Befehlshaber-Juwel der vorderste war. </span></div><p><div class=verse-container id=sn22.96:3.12><span>Tassa mayhaṁ, bhikkhu …pe… caturāsītidhenusahassāni ahesuṁ dukūlasandānāni kaṁsūpadhāraṇāni. </span><span class="translation sabbamitta">Ich hatte 84.000 Milchkühe mit seidenen Halftern und bronzenen Eimern. </span></div><p><div class=verse-container id=sn22.96:3.13><span>Tassa mayhaṁ, bhikkhu …pe… caturāsītivatthakoṭisahassāni ahesuṁ khomasukhumāni koseyyasukhumāni kambalasukhumāni kappāsikasukhumāni. </span><span class="translation sabbamitta">Ich hatte 8.400.000.000 erlesene Kleider aus Leinen, Seide, Wolle oder Baumwolle. </span></div><p><div class=verse-container id=sn22.96:3.14><span>Tassa mayhaṁ, bhikkhu …pe… caturāsītithālipākasahassāni ahesuṁ; sāyaṁ pātaṁ bhattābhihāro abhihariyittha. </span><span class="translation sabbamitta">Ich hatte 84.000 Gerichte, die mir als Gaben morgens und abends aufgetragen wurden. </span></div><p><div class=verse-container id=sn22.96:4.1><span>Tesaṁ kho pana, bhikkhu, caturāsītiyā nagarasahassānaṁ ekaññeva taṁ nagaraṁ hoti yamahaṁ tena samayena ajjhāvasāmi—kusāvatī rājadhānī. </span><span class="translation sabbamitta">Von den 84.000 Städten residierte ich nur in einer, in der Königsstadt Kusāvatī. </span></div><p><div class=verse-container id=sn22.96:4.2><span>Tesaṁ kho pana, bhikkhu, caturāsītiyā pāsādasahassānaṁ ekoyeva so pāsādo hoti yamahaṁ tena samayena ajjhāvasāmi—dhammo pāsādo. </span><span class="translation sabbamitta">Von den 84.000 Palästen residierte ich nur in einem, im Palast der Gesetzmäßigkeit. </span></div><p><div class=verse-container id=sn22.96:4.3><span>Tesaṁ kho pana, bhikkhu, caturāsītiyā kūṭāgārasahassānaṁ ekaññeva taṁ kūṭāgāraṁ hoti yamahaṁ tena samayena ajjhāvasāmi—mahābyūhaṁ kūṭāgāraṁ. </span><span class="translation sabbamitta">Von den 84.000 Zimmern bewohnte ich nur die große Eingangshalle. </span></div><p><div class=verse-container id=sn22.96:4.4><span>Tesaṁ kho pana, bhikkhu, caturāsītiyā pallaṅkasahassānaṁ ekoyeva so pallaṅko hoti yamahaṁ tena samayena paribhuñjāmi—dantamayo vā sāramayo vā sovaṇṇamayo vā rūpiyamayo vā. </span><span class="translation sabbamitta">Von den 84.000 Liegen benutzte ich nur eine aus Elfenbein oder Kernholz oder Gold oder Silber. </span></div><p><div class=verse-container id=sn22.96:4.5><span>Tesaṁ kho pana, bhikkhu, caturāsītiyā nāgasahassānaṁ ekoyeva so nāgo hoti yamahaṁ tena samayena abhiruhāmi—uposatho nāgarājā. </span><span class="translation sabbamitta">Von den 84.000 Elefantenbullen ritt ich nur einen, den königlichen Elefantenbullen mit Namen Besinnungstag. </span></div><p><div class=verse-container id=sn22.96:4.6><span>Tesaṁ kho pana, bhikkhu, caturāsītiyā assasahassānaṁ ekoyeva so asso hoti yamahaṁ tena samayena abhiruhāmi—valāhako assarājā. </span><span class="translation sabbamitta">Von den 84.000 Pferden ritt ich nur eines, das königliche Ross mit Namen Donnerwolke. </span></div><p><div class=verse-container id=sn22.96:4.7><span>Tesaṁ kho pana, bhikkhu, caturāsītiyā rathasahassānaṁ ekoyeva so ratho hoti yamahaṁ tena samayena abhiruhāmi—vejayanto ratho. </span><span class="translation sabbamitta">Von den 84.000 Wagen fuhr ich nur einen, den Wagen mit Namen Triumph. </span></div><p><div class=verse-container id=sn22.96:4.8><span>Tesaṁ kho pana, bhikkhu, caturāsītiyā itthisahassānaṁ ekāyeva sā itthī hoti yā maṁ tena samayena paccupaṭṭhāti—khattiyānī vā velāmikā vā. </span><span class="translation sabbamitta">Von den 84.000 Frauen wurde ich nur von einer bedient, einem Mädchen aus der Adels- oder Landarbeiterkaste. </span></div><p><div class=verse-container id=sn22.96:4.9><span>Tesaṁ kho pana, bhikkhu, caturāsītiyā vatthakoṭisahassānaṁ ekaññeva taṁ vatthayugaṁ hoti yamahaṁ tena samayena paridahāmi—khomasukhumaṁ vā koseyyasukhumaṁ vā kambalasukhumaṁ vā kappāsikasukhumaṁ vā. </span><span class="translation sabbamitta">Von den 8.400.000.000 erlesenen Kleidern trug ich nur ein Paar aus Leinen, Baumwolle, Seide oder Wolle. </span></div><p><div class=verse-container id=sn22.96:4.10><span>Tesaṁ kho pana, bhikkhu, caturāsītiyā thālipākasahassānaṁ ekoyeva so thālipāko hoti yato nāḷikodanaparamaṁ bhuñjāmi tadupiyañca sūpeyyaṁ. </span><span class="translation sabbamitta">Von den 84.000 Gerichten aß ich nur eines; ich aß höchstens einen Becher Reis mit passender Soße. </span></div><p><div class=verse-container id=sn22.96:4.11><span>Iti kho, bhikkhu, sabbe te saṅkhārā atītā niruddhā vipariṇatā. </span><span class="translation sabbamitta">Und so sind all diese bedingten Erscheinungen vergangen, haben aufgehört und sind zugrunde gegangen. </span></div><p><div class=verse-container id=sn22.96:4.12><span>Evaṁ aniccā kho, bhikkhu, saṅkhārā. </span><span class="translation sabbamitta">So unbeständig sind Bedingungen, </span></div><p><div class=verse-container id=sn22.96:4.13><span>Evaṁ addhuvā kho, bhikkhu, saṅkhārā. </span><span class="translation sabbamitta">so brüchig sind Bedingungen, </span></div><p><div class=verse-container id=sn22.96:4.14><span>Evaṁ anassāsikā kho, bhikkhu, saṅkhārā. </span><span class="translation sabbamitta">so unzuverlässig sind Bedingungen. </span></div><p><div class=verse-container id=sn22.96:4.15><span>Yāvañcidaṁ, bhikkhu, alameva sabbasaṅkhāresu nibbindituṁ, alaṁ virajjituṁ, alaṁ vimuccitun”ti. </span><span class="translation sabbamitta">Eben das reicht völlig aus, dass du in Bezug auf alle Bedingungen ernüchtert wirst, dass deine Leidenschaft schwindet und du davon frei wirst.“ </span></div><p><div class=verse-container id=sn22.96:4.16><span>Catutthaṁ. </span></div><div class=flex-between><a href=/canon/de/pli/ms/sutta/sn/sn0022/sn0022P0095.html>Previous</a><a href=/canon/de/pli/ms/sutta/sn/sn0022/sn0022P0097.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>