<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0047.html>English</a> , <a href=/canon/ru/pli/ms/sutta/mn/mn0047.html>ру́сский язы́к</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/mn/mn0046.html>Previous</a><a href=/canon/de/pli/ms/sutta/mn/mn0048.html>Next</a></div><p><div class=verse-container id=mn47:0.1><span>Majjhima Nikāya 47 </span><span class="translation sabbamitta">Mittlere Lehrreden 47 </span></div><p><div class=verse-container id=mn47:0.2><span class=big-bold>Vīmaṁsakasutta </span><span class="translation sabbamitta">Der Untersucher </span></div><p><div class=verse-container id=mn47:1.1><span>Evaṁ me sutaṁ—</span><span class="translation sabbamitta">So habe ich es gehört: </span></div><p><div class=verse-container id=mn47:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sabbamitta">Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span></div><p><div class=verse-container id=mn47:1.3><span>Tatra kho bhagavā bhikkhū āmantesi: </span><span class="translation sabbamitta">Da wandte sich der Buddha an die Mönche und Nonnen: </span></div><p><div class=verse-container id=mn47:1.4><span>“bhikkhavo”ti. </span><span class="translation sabbamitta">„Mönche und Nonnen!“ </span></div><p><div class=verse-container id=mn47:1.5><span>“Bhadante”ti te bhikkhū bhagavato paccassosuṁ. </span><span class="translation sabbamitta">„Ehrwürdiger Herr“, antworteten sie. </span></div><p><div class=verse-container id=mn47:1.6><span>Bhagavā etadavoca: </span><span class="translation sabbamitta">Der Buddha sagte: </span></div><p><div class=verse-container id=mn47:2.1><span>“vīmaṁsakena, bhikkhave, bhikkhunā parassa cetopariyāyaṁ ajānantena tathāgate samannesanā kātabbā ‘sammāsambuddho vā no vā’ iti viññāṇāyā”ti. </span><span class="translation sabbamitta">„Mönche und Nonnen, ein Mönch, der ein Untersucher ist, nicht in der Lage, den Geist eines anderen zu erfassen, soll den Klargewordenen prüfen, um zu sehen, ob er ein vollkommen erwachter Buddha ist oder nicht.“ </span></div><p><div class=verse-container id=mn47:3.1><span>“Bhagavaṁmūlakā no, bhante, dhammā, bhagavaṁnettikā bhagavaṁpaṭisaraṇā; sādhu vata, bhante, bhagavantaṁyeva paṭibhātu etassa bhāsitassa attho; bhagavato sutvā bhikkhū dhāressantī”ti. </span><span class="translation sabbamitta">„Unsere Lehren wurzeln im Buddha. Er leitet uns und ist unsere Zuflucht. Herr, es wäre gut, wenn der Buddha selbst erklären würde, was das bedeutet. Die Mönche und Nonnen werden zuhören und es behalten.“ </span></div><p><div class=verse-container id=mn47:3.2><span>“Tena hi, bhikkhave, suṇātha, sādhukaṁ manasi karotha, bhāsissāmī”ti. </span><span class="translation sabbamitta">„Also dann, Mönche und Nonnen, hört zu und gebraucht den Geist gut, ich werde sprechen.“ </span></div><p><div class=verse-container id=mn47:3.3><span>“Evaṁ, bhante”ti kho te bhikkhū bhagavato paccassosuṁ. </span><span class="translation sabbamitta">„Ja, Herr“, antworteten sie. </span></div><p><div class=verse-container id=mn47:3.4><span>Bhagavā etadavoca: </span><span class="translation sabbamitta">Der Buddha sagte: </span></div><p><div class=verse-container id=mn47:4.1><span>“Vīmaṁsakena, bhikkhave, bhikkhunā parassa cetopariyāyaṁ ajānantena dvīsu dhammesu tathāgato samannesitabbo cakkhusotaviññeyyesu dhammesu: </span><span class="translation sabbamitta">„Mönche und Nonnen, ein Mönch, der ein Untersucher ist, nicht in der Lage, den Geist eines anderen zu erfassen, soll den Klargewordenen auf zwei Dinge hin prüfen: </span></div><p><div class=verse-container id=mn47:4.2><span>‘ye saṅkiliṭṭhā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sabbamitta">‚Gibt es etwas Verunreinigtes, das man beim Klargewordenen sehen oder hören kann, oder nicht?‘ </span></div><p><div class=verse-container id=mn47:4.3><span>Tamenaṁ samannesamāno evaṁ jānāti: </span><span class="translation sabbamitta">Wenn er ihn prüft, findet er, </span></div><p><div class=verse-container id=mn47:4.4><span>‘ye saṅkiliṭṭhā cakkhusotaviññeyyā dhammā, na te tathāgatassa saṁvijjantī’ti. </span><span class="translation sabbamitta">dass es nichts Verunreinigtes gibt, das man beim Klargewordenen sehen oder hören kann. </span></div><p><div class=verse-container id=mn47:5.1><span>Yato naṁ samannesamāno evaṁ jānāti: </span></div><p><div class=verse-container id=mn47:5.2><span>‘ye saṅkiliṭṭhā cakkhusotaviññeyyā dhammā, na te tathāgatassa saṁvijjantī’ti, tato naṁ uttariṁ samannesati: </span><span class="translation sabbamitta">Er prüft weiter: </span></div><p><div class=verse-container id=mn47:5.3><span>‘ye vītimissā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sabbamitta">‚Gibt es etwas Vermischtes, das man beim Klargewordenen sehen oder hören kann, oder nicht?‘ </span></div><p><div class=verse-container id=mn47:5.4><span>Tamenaṁ samannesamāno evaṁ jānāti: </span><span class="translation sabbamitta">Wenn er ihn prüft, findet er, </span></div><p><div class=verse-container id=mn47:5.5><span>‘ye vītimissā cakkhusotaviññeyyā dhammā, na te tathāgatassa saṁvijjantī’ti. </span><span class="translation sabbamitta">dass es nichts Vermischtes gibt, das man beim Klargewordenen sehen oder hören kann. </span></div><p><div class=verse-container id=mn47:6.1><span>Yato naṁ samannesamāno evaṁ jānāti: </span></div><p><div class=verse-container id=mn47:6.2><span>‘ye vītimissā cakkhusotaviññeyyā dhammā, na te tathāgatassa saṁvijjantī’ti, tato naṁ uttariṁ samannesati: </span><span class="translation sabbamitta">Er prüft weiter: </span></div><p><div class=verse-container id=mn47:6.3><span>‘ye vodātā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sabbamitta">‚Gibt es etwas Reines, das man beim Klargewordenen sehen oder hören kann, oder nicht?‘ </span></div><p><div class=verse-container id=mn47:6.4><span>Tamenaṁ samannesamāno evaṁ jānāti: </span><span class="translation sabbamitta">Wenn er ihn prüft, findet er, </span></div><p><div class=verse-container id=mn47:6.5><span>‘ye vodātā cakkhusotaviññeyyā dhammā, saṁvijjanti te tathāgatassā’ti. </span><span class="translation sabbamitta">dass es reine Dinge gibt, die man beim Klargewordenen sehen oder hören kann. </span></div><p><div class=verse-container id=mn47:7.1><span>Yato naṁ samannesamāno evaṁ jānāti: </span></div><p><div class=verse-container id=mn47:7.2><span>‘ye vodātā cakkhusotaviññeyyā dhammā, saṁvijjanti te tathāgatassā’ti, tato naṁ uttariṁ samannesati: </span><span class="translation sabbamitta">Er prüft weiter: </span></div><p><div class=verse-container id=mn47:7.3><span>‘dīgharattaṁ samāpanno ayamāyasmā imaṁ kusalaṁ dhammaṁ, udāhu ittarasamāpanno’ti? </span><span class="translation sabbamitta">‚Hat der Ehrwürdige diesen tauglichen Zustand vor langer Zeit erreicht oder erst kürzlich?‘ </span></div><p><div class=verse-container id=mn47:7.4><span>Tamenaṁ samannesamāno evaṁ jānāti: </span><span class="translation sabbamitta">Wenn er ihn prüft, findet er, </span></div><p><div class=verse-container id=mn47:7.5><span>‘dīgharattaṁ samāpanno ayamāyasmā imaṁ kusalaṁ dhammaṁ, nāyamāyasmā ittarasamāpanno’ti. </span><span class="translation sabbamitta">dass der Ehrwürdige diesen tauglichen Zustand vor langer Zeit erreicht hat, nicht erst kürzlich. </span></div><p><div class=verse-container id=mn47:8.1><span>Yato naṁ samannesamāno evaṁ jānāti: </span></div><p><div class=verse-container id=mn47:8.2><span>‘dīgharattaṁ samāpanno ayamāyasmā imaṁ kusalaṁ dhammaṁ, nāyamāyasmā ittarasamāpanno’ti, tato naṁ uttariṁ samannesati: </span><span class="translation sabbamitta">Er prüft weiter: </span></div><p><div class=verse-container id=mn47:8.3><span>‘ñattajjhāpanno ayamāyasmā bhikkhu yasappatto, saṁvijjantassa idhekacce ādīnavā’ti? </span><span class="translation sabbamitta">‚Sind bei diesem ehrwürdigen Mönch, der Bekanntheit und Ruhm erlangt hat, bestimmte Nachteile zu finden?‘ </span></div><p><div class=verse-container id=mn47:8.4><span>Na tāva, bhikkhave, bhikkhuno idhekacce ādīnavā saṁvijjanti yāva na ñattajjhāpanno hoti yasappatto. </span><span class="translation sabbamitta">Denn, Mönche und Nonnen, solange ein Mönch nicht Bekanntheit und Ruhm erlangt hat, sind bestimmte Nachteile bei ihm nicht zu finden. </span></div><p><div class=verse-container id=mn47:8.5><span>Yato ca kho, bhikkhave, bhikkhu ñattajjhāpanno hoti yasappatto, athassa idhekacce ādīnavā saṁvijjanti. </span><span class="translation sabbamitta">Aber wenn er Bekanntheit und Ruhm erlangt, erscheinen diese Nachteile. </span></div><p><div class=verse-container id=mn47:8.6><span>Tamenaṁ samannesamāno evaṁ jānāti: </span><span class="translation sabbamitta">Wenn er ihn prüft, findet er, </span></div><p><div class=verse-container id=mn47:8.7><span>‘ñattajjhāpanno ayamāyasmā bhikkhu yasappatto, nāssa idhekacce ādīnavā saṁvijjantī’ti. </span><span class="translation sabbamitta">dass bei diesem ehrwürdigen Mönch, der Bekanntheit und Ruhm erlangt hat, diese Nachteile nicht zu finden sind. </span></div><p><div class=verse-container id=mn47:9.1><span>Yato naṁ samannesamāno evaṁ jānāti: </span></div><p><div class=verse-container id=mn47:9.2><span>‘ñattajjhāpanno ayamāyasmā bhikkhu yasappatto, nāssa idhekacce ādīnavā saṁvijjantī’ti, tato naṁ uttariṁ samannesati: </span><span class="translation sabbamitta">Er prüft weiter: </span></div><p><div class=verse-container id=mn47:9.3><span>‘abhayūparato ayamāyasmā, nāyamāyasmā bhayūparato; </span><span class="translation sabbamitta">‚Ist dieser Ehrwürdige zuverlässig gestillt oder unzuverlässig gestillt? </span></div><p><div class=verse-container id=mn47:9.4><span>vītarāgattā kāme na sevati khayā rāgassā’ti? </span><span class="translation sabbamitta">Schwelgt er nicht in Sinnenfreuden, weil er durch die Auflösung der Gier von Gier befreit ist?‘ </span></div><p><div class=verse-container id=mn47:9.5><span>Tamenaṁ samannesamāno evaṁ jānāti: </span><span class="translation sabbamitta">Wenn er ihn prüft, findet er, </span></div><p><div class=verse-container id=mn47:9.6><span>‘abhayūparato ayamāyasmā, nāyamāyasmā bhayūparato; </span><span class="translation sabbamitta">dass dieser Ehrwürdige zuverlässig gestillt ist, nicht unzuverlässig gestillt; </span></div><p><div class=verse-container id=mn47:9.7><span>vītarāgattā kāme na sevati khayā rāgassā’ti. </span><span class="translation sabbamitta">und dass er nicht in Sinnenfreuden schwelgt, weil er durch die Auflösung der Gier von Gier befreit ist. </span></div><p><div class=verse-container id=mn47:10.1><span>Tañce, bhikkhave, bhikkhuṁ pare evaṁ puccheyyuṁ: </span><span class="translation sabbamitta">Wenn andere diesen Mönch fragen würden: </span></div><p><div class=verse-container id=mn47:10.2><span>‘ke panāyasmato ākārā, ke anvayā, yenāyasmā evaṁ vadesi—</span><span class="translation sabbamitta">‚Aber aufgrund welchen Gedankengangs und welcher Schlussfolgerung sagt der Ehrwürdige, </span></div><p><div class=verse-container id=mn47:10.3><span>abhayūparato ayamāyasmā, nāyamāyasmā bhayūparato; </span><span class="translation sabbamitta">dieser Ehrwürdige sei zuverlässig gestillt, nicht unzuverlässig gestillt; </span></div><p><div class=verse-container id=mn47:10.4><span>vītarāgattā kāme na sevati khayā rāgassā’ti. </span><span class="translation sabbamitta">und er schwelge nicht in Sinnenfreuden, weil er durch die Auflösung der Gier von Gier befreit sei?‘ </span></div><p><div class=verse-container id=mn47:10.5><span>Sammā byākaramāno, bhikkhave, bhikkhu evaṁ byākareyya: </span><span class="translation sabbamitta">Wenn er richtig antworten würde, würde der Mönch sagen: </span></div><p><div class=verse-container id=mn47:10.6><span>‘tathā hi pana ayamāyasmā saṅghe vā viharanto eko vā viharanto, ye ca tattha sugatā ye ca tattha duggatā, ye ca tattha gaṇamanusāsanti, ye ca idhekacce āmisesu sandissanti, ye ca idhekacce āmisena anupalittā, nāyamāyasmā taṁ tena avajānāti. </span><span class="translation sabbamitta">‚Ob dieser Ehrwürdige in einer Gemeinschaft oder allein lebt, so sind da manche Leute in einer guten, manche in einer armseligen Verfassung, manche leiten eine Gruppe an, manche sind bei fleischlichen Freuden zu sehen, während andere unbefleckt bleiben – doch dieser Ehrwürdige schaut deshalb nicht auf sie herab. </span></div><p><div class=verse-container id=mn47:10.7><span>Sammukhā kho pana metaṁ bhagavato sutaṁ sammukhā paṭiggahitaṁ—</span><span class="translation sabbamitta">Auch habe ich im Angesicht des Buddha gehört und gelernt: </span></div><p><div class=verse-container id=mn47:10.8><span>abhayūparatohamasmi, nāhamasmi bhayūparato, vītarāgattā kāme na sevāmi khayā rāgassā’ti. </span><span class="translation sabbamitta">„Ich bin zuverlässig gestillt, nicht unzuverlässig gestillt, und ich schwelge nicht in Sinnenfreuden, weil ich durch die Auflösung der Gier von Gier befreit bin.“‘ </span></div><p><div class=verse-container id=mn47:11.1><span>Tatra, bhikkhave, tathāgatova uttariṁ paṭipucchitabbo: </span><span class="translation sabbamitta">Als nächstes soll er den Klargewordenen selbst darüber befragen: </span></div><p><div class=verse-container id=mn47:11.2><span>‘ye saṅkiliṭṭhā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sabbamitta">‚Gibt es etwas Verunreinigtes, das man beim Klargewordenen sehen oder hören kann, oder nicht?‘ </span></div><p><div class=verse-container id=mn47:11.3><span>Byākaramāno, bhikkhave, tathāgato evaṁ byākareyya: </span><span class="translation sabbamitta">Der Klargewordene würde antworten: </span></div><p><div class=verse-container id=mn47:11.4><span>‘ye saṅkiliṭṭhā cakkhusotaviññeyyā dhammā, na te tathāgatassa saṁvijjantī’ti. </span><span class="translation sabbamitta">‚Es gibt nichts Verunreinigtes, das man beim Klargewordenen sehen oder hören kann.‘ </span></div><p><div class=verse-container id=mn47:12.1><span>‘Ye vītimissā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sabbamitta">‚Gibt es etwas Vermischtes, das man beim Klargewordenen sehen oder hören kann, oder nicht?‘ </span></div><p><div class=verse-container id=mn47:12.2><span>Byākaramāno, bhikkhave, tathāgato evaṁ byākareyya: </span><span class="translation sabbamitta">Der Klargewordene würde antworten: </span></div><p><div class=verse-container id=mn47:12.3><span>‘ye vītimissā cakkhusotaviññeyyā dhammā, na te tathāgatassa saṁvijjantī’ti. </span><span class="translation sabbamitta">‚Es gibt nichts Vermischtes, das man beim Klargewordenen sehen oder hören kann.‘ </span></div><p><div class=verse-container id=mn47:13.1><span>‘Ye vodātā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sabbamitta">‚Gibt es etwas Reines, das man beim Klargewordenen sehen oder hören kann, oder nicht?‘ </span></div><p><div class=verse-container id=mn47:13.2><span>Byākaramāno, bhikkhave, tathāgato evaṁ byākareyya: </span><span class="translation sabbamitta">Der Klargewordene würde antworten: </span></div><p><div class=verse-container id=mn47:13.3><span>‘ye vodātā cakkhusotaviññeyyā dhammā, saṁvijjanti te tathāgatassa; </span><span class="translation sabbamitta">‚Es gibt reine Dinge, die man beim Klargewordenen sehen oder hören kann. </span></div><p><div class=verse-container id=mn47:13.4><span>etaṁ pathohamasmi, etaṁ gocaro, no ca tena tammayo’ti. </span><span class="translation sabbamitta">Ich bin die Reichweite und das Revier dieser Dinge, aber ich bin nicht von ihnen geprägt.‘ </span></div><p><div class=verse-container id=mn47:14.1><span>Evaṁvādiṁ kho, bhikkhave, satthāraṁ arahati sāvako upasaṅkamituṁ dhammassavanāya. </span><span class="translation sabbamitta">Ein Schüler sollte sich zu einem Lehrer begeben, der eine solche Doktrin hat, um die Lehre zu hören. </span></div><p><div class=verse-container id=mn47:14.2><span>Tassa satthā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ. </span><span class="translation sabbamitta">Der Lehrer lehrt den Dhamma höher und höher, besser und besser, mit seinen dunklen und hellen Seiten. </span></div><p><div class=verse-container id=mn47:14.3><span>Yathā yathā kho, bhikkhave, bhikkhuno satthā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ tathā tathā so tasmiṁ dhamme abhiññāya idhekaccaṁ dhammaṁ dhammesu niṭṭhaṁ gacchati, satthari pasīdati: </span><span class="translation sabbamitta">Wenn der Mönch eine bestimmte Gesetzmäßigkeit in diesen Lehren im Einklang mit der Art, wie er unterwiesen wurde, unmittelbar sieht, kommt er zu einem Schluss über die Lehren. Er hat Zuversicht zum Lehrer: </span></div><p><div class=verse-container id=mn47:14.4><span>‘sammāsambuddho bhagavā, svākkhāto bhagavatā dhammo, suppaṭipanno saṅgho’ti. </span><span class="translation sabbamitta">‚Der Gesegnete ist ein vollkommen erwachter Buddha. Die Lehre ist gut erklärt. Der Saṅgha übt gut.‘ </span></div><p><div class=verse-container id=mn47:15.1><span>Tañce, bhikkhave, bhikkhuṁ pare evaṁ puccheyyuṁ: </span><span class="translation sabbamitta">Wenn andere diesen Mönch fragen würden: </span></div><p><div class=verse-container id=mn47:15.2><span>‘ke panāyasmato ākārā, ke anvayā, yenāyasmā evaṁ vadesi—</span><span class="translation sabbamitta">‚Aber aufgrund welchen Gedankengangs und welcher Schlussfolgerung sagt der Ehrwürdige, </span></div><p><div class=verse-container id=mn47:15.3><span>sammāsambuddho bhagavā, svākkhāto bhagavatā dhammo, suppaṭipanno saṅgho’ti? </span><span class="translation sabbamitta">der Gesegnete sei ein vollkommen erwachter Buddha, die Lehre sei gut erklärt, und der Saṅgha übe gut?‘ </span></div><p><div class=verse-container id=mn47:15.4><span>Sammā byākaramāno, bhikkhave, bhikkhu evaṁ byākareyya: </span><span class="translation sabbamitta">Wenn er richtig antworten würde, würde der Mönch sagen: </span></div><p><div class=verse-container id=mn47:15.5><span>‘idhāhaṁ, āvuso, yena bhagavā tenupasaṅkamiṁ dhammassavanāya. </span><span class="translation sabbamitta">‚Geehrte, ich begab mich zum Buddha, um die Lehre zu hören. </span></div><p><div class=verse-container id=mn47:15.6><span>Tassa me bhagavā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ. </span><span class="translation sabbamitta">Er lehrte den Dhamma höher und höher, besser und besser, mit seinen dunklen und hellen Seiten. </span></div><p><div class=verse-container id=mn47:15.7><span>Yathā yathā me, āvuso, bhagavā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ tathā tathāhaṁ tasmiṁ dhamme abhiññāya idhekaccaṁ dhammaṁ dhammesu niṭṭhamagamaṁ, satthari pasīdiṁ—</span><span class="translation sabbamitta">Als ich eine bestimmte Gesetzmäßigkeit in diesen Lehren im Einklang mit der Art, wie ich unterwiesen wurde, unmittelbar sah, kam ich zu einem Schluss über die Lehren. Ich hatte Zuversicht zum Lehrer: </span></div><p><div class=verse-container id=mn47:15.8><span>sammāsambuddho bhagavā, svākkhāto bhagavatā, dhammo, suppaṭipanno saṅgho’ti. </span><span class="translation sabbamitta">„Der Gesegnete ist ein vollkommen erwachter Buddha. Die Lehre ist gut erklärt. Der Saṅgha übt gut.“ </span></div><p><div class=verse-container id=mn47:16.1><span>Yassa kassaci, bhikkhave, imehi ākārehi imehi padehi imehi byañjanehi tathāgate saddhā niviṭṭhā hoti mūlajātā patiṭṭhitā, ayaṁ vuccati, bhikkhave, ākāravatī saddhā dassanamūlikā; </span><span class="translation sabbamitta">Wenn jemandes Vertrauen zum Klargewordenen auf diese Art, mit diesen Worten und Ausdrücken, verankert und verwurzelt und tief eingepflanzt ist, dann gilt es als begründetes, auf Sehen gegründetes Vertrauen. </span></div><p><div class=verse-container id=mn47:16.2><span>daḷhā asaṁhāriyā samaṇena vā brāhmaṇena vā devena vā mārena vā brahmunā vā kenaci vā lokasmiṁ. </span><span class="translation sabbamitta">Es ist fest und kann ihm von keinem Asketen oder Brahmanen oder Gott oder Māra oder Brahmā oder von irgendjemandem in der Welt genommen werden. </span></div><p><div class=verse-container id=mn47:16.3><span>Evaṁ kho, bhikkhave, tathāgate dhammasamannesanā hoti. </span><span class="translation sabbamitta">So findet eine rechtmäßige Prüfung des Klargewordenen statt, </span></div><p><div class=verse-container id=mn47:16.4><span>Evañca pana tathāgato dhammatāsusamanniṭṭho hotī”ti. </span><span class="translation sabbamitta">und so wird der Klargewordene rechtmäßig gut geprüft.“ </span></div><p><div class=verse-container id=mn47:16.5><span>Idamavoca bhagavā. </span><span class="translation sabbamitta">Das sagte der Buddha. </span></div><p><div class=verse-container id=mn47:16.6><span>Attamanā te bhikkhū bhagavato bhāsitaṁ abhinandunti. </span><span class="translation sabbamitta">Zufrieden begrüßten die Mönche und Nonnen die Worte des Buddha. </span></div><p><div class=verse-container id=mn47:16.7><span>Vīmaṁsakasuttaṁ niṭṭhitaṁ sattamaṁ. </span></div><div class=flex-between><a href=/canon/de/pli/ms/sutta/mn/mn0046.html>Previous</a><a href=/canon/de/pli/ms/sutta/mn/mn0048.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>