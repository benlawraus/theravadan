<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0072.html>English</a> , <a href=/canon/ru/pli/ms/sutta/mn/mn0072.html>ру́сский язы́к</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/mn/mn0071.html>Previous</a><a href=/canon/de/pli/ms/sutta/mn/mn0073.html>Next</a></div><p><div class=verse-container id=mn72:0.1><span>Majjhima Nikāya 72 </span><span class="translation sabbamitta">Mittlere Lehrreden 72 </span></div><p><div class=verse-container id=mn72:0.2><span class=big-bold>Aggivacchasutta </span><span class="translation sabbamitta">Mit Vacchagotta über das Feuer </span></div><p><div class=verse-container id=mn72:1.1><span>Evaṁ me sutaṁ—</span><span class="translation sabbamitta">So habe ich es gehört: </span></div><p><div class=verse-container id=mn72:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sabbamitta">Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span></div><p><div class=verse-container id=mn72:2.1><span>Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sabbamitta">Da ging der Wanderer Vacchagotta zum Buddha und tauschte Willkommensgrüße mit ihm aus. </span></div><p><div class=verse-container id=mn72:2.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako bhagavantaṁ etadavoca: </span><span class="translation sabbamitta">Nach der Begrüßung und dem Austausch von Höflichkeiten setzte er sich zur Seite hin und sagte zum Buddha: </span></div><p><div class=verse-container id=mn72:3.1><span>“Kiṁ nu kho, bho gotama, ‘sassato loko, idameva saccaṁ moghamaññan’ti—</span><span class="translation sabbamitta">„Werter Gotama, ist das deine Ansicht: ‚Das Weltall ist ewig. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:3.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:3.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:3.4><span>‘sassato loko, idameva saccaṁ moghamaññan’”ti. </span></div><p><div class=verse-container id=mn72:4.1><span>“Kiṁ pana, bho gotama, ‘asassato loko, idameva saccaṁ moghamaññan’ti—</span><span class="translation sabbamitta">„Ist dann das deine Ansicht: ‚Das Weltall ist zeitlich. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:4.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:4.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:4.4><span>‘asassato loko, idameva saccaṁ moghamaññan’”ti. </span></div><p><div class=verse-container id=mn72:5.1><span>“Kiṁ nu kho, bho gotama, ‘antavā loko, idameva saccaṁ moghamaññan’ti—</span><span class="translation sabbamitta">„Ist dann das deine Ansicht: ‚Das Weltall ist endlich. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:5.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:5.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:5.4><span>‘antavā loko, idameva saccaṁ moghamaññan’”ti. </span></div><p><div class=verse-container id=mn72:6.1><span>“Kiṁ pana, bho gotama, ‘anantavā loko, idameva saccaṁ moghamaññan’ti—</span><span class="translation sabbamitta">„Ist dann das deine Ansicht: ‚Das Weltall ist unendlich. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:6.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:6.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:6.4><span>‘anantavā loko, idameva saccaṁ moghamaññan’”ti. </span></div><p><div class=verse-container id=mn72:7.1><span>“Kiṁ nu kho, bho gotama, ‘taṁ jīvaṁ taṁ sarīraṁ, idameva saccaṁ moghamaññan’ti—</span><span class="translation sabbamitta">„Ist dann das deine Ansicht: ‚Seele und Körper sind dasselbe. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:7.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:7.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:7.4><span>‘taṁ jīvaṁ taṁ sarīraṁ, idameva saccaṁ moghamaññan’”ti. </span></div><p><div class=verse-container id=mn72:8.1><span>“Kiṁ pana, bho gotama, ‘aññaṁ jīvaṁ aññaṁ sarīraṁ, idameva saccaṁ moghamaññan’ti—</span><span class="translation sabbamitta">„Ist dann das deine Ansicht: ‚Seele und Körper sind verschiedene Dinge. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:8.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:8.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:8.4><span>‘aññaṁ jīvaṁ aññaṁ sarīraṁ, idameva saccaṁ moghamaññan’”ti. </span></div><p><div class=verse-container id=mn72:9.1><span>“Kiṁ nu kho, bho gotama, ‘hoti tathāgato paraṁ maraṇā, idameva saccaṁ moghamaññan’ti—</span><span class="translation sabbamitta">„Ist dann das deine Ansicht: ‚Ein Klargewordener besteht nach dem Tod fort. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:9.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:9.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:9.4><span>‘hoti tathāgato paraṁ maraṇā, idameva saccaṁ moghamaññan’”ti. </span></div><p><div class=verse-container id=mn72:10.1><span>“Kiṁ pana, bho gotama, ‘na hoti tathāgato paraṁ maraṇā, idameva saccaṁ moghamaññan’ti—</span><span class="translation sabbamitta">„Ist dann das deine Ansicht: ‚Ein Klargewordener besteht nach dem Tod nicht fort. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:10.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:10.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:10.4><span>‘na hoti tathāgato paraṁ maraṇā, idameva saccaṁ moghamaññan’”ti. </span></div><p><div class=verse-container id=mn72:11.1><span>“Kiṁ nu kho, bho gotama, ‘hoti ca na ca hoti tathāgato paraṁ maraṇā, idameva saccaṁ moghamaññan’ti—</span><span class="translation sabbamitta">„Ist dann das deine Ansicht: ‚Ein Klargewordener besteht nach dem Tod fort und besteht auch nicht fort. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:11.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:11.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:11.4><span>‘hoti ca na ca hoti tathāgato paraṁ maraṇā, idameva saccaṁ moghamaññan’”ti. </span></div><p><div class=verse-container id=mn72:12.1><span>“Kiṁ pana, bho gotama, ‘neva hoti na na hoti tathāgato paraṁ maraṇā, idameva saccaṁ moghamaññan’ti—</span><span class="translation sabbamitta">„Ist dann das deine Ansicht: ‚Ein Klargewordener besteht nach dem Tod weder fort, noch besteht er nicht fort. Das allein ist die Wahrheit, alles andere ist unnütz‘?“ </span></div><p><div class=verse-container id=mn72:12.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:12.3><span>“Na kho ahaṁ, vaccha, evaṁdiṭṭhi: </span><span class="translation sabbamitta">„Das ist nicht meine Ansicht, Vaccha.“ </span></div><p><div class=verse-container id=mn72:12.4><span>‘neva hoti na na hoti tathāgato paraṁ maraṇā, idameva saccaṁ moghamaññan’”ti. </span></div><p><div class=verse-container id=mn72:13.1><span>“‘Kiṁ nu kho, bho gotama, sassato loko, idameva saccaṁ moghamaññanti—</span><span class="translation sabbamitta">„Werter Gotama, wenn du gefragt wirst, ob das Weltall ewig sei, </span></div><p><div class=verse-container id=mn72:13.2><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.3><span>sassato loko, idameva saccaṁ moghamaññan’ti vadesi. </span></div><p><div class=verse-container id=mn72:13.4><span>‘Kiṁ pana, bho gotama, asassato loko, idameva saccaṁ moghamaññanti—</span><span class="translation sabbamitta">ob es zeitlich sei, </span></div><p><div class=verse-container id=mn72:13.5><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.6><span>asassato loko, idameva saccaṁ moghamaññan’ti vadesi. </span></div><p><div class=verse-container id=mn72:13.7><span>‘Kiṁ nu kho, bho gotama, antavā loko, idameva saccaṁ moghamaññanti—</span><span class="translation sabbamitta">ob es endlich sei, </span></div><p><div class=verse-container id=mn72:13.8><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.9><span>antavā loko, idameva saccaṁ moghamaññan’ti vadesi. </span></div><p><div class=verse-container id=mn72:13.10><span>‘Kiṁ pana, bho gotama, anantavā loko, idameva saccaṁ moghamaññanti—</span><span class="translation sabbamitta">ob es unendlich sei, </span></div><p><div class=verse-container id=mn72:13.11><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.12><span>anantavā loko, idameva saccaṁ moghamaññan’ti vadesi. </span></div><p><div class=verse-container id=mn72:13.13><span>‘Kiṁ nu kho, bho gotama, taṁ jīvaṁ taṁ sarīraṁ, idameva saccaṁ moghamaññanti—</span><span class="translation sabbamitta">ob Seele und Körper dasselbe seien, </span></div><p><div class=verse-container id=mn72:13.14><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.15><span>taṁ jīvaṁ taṁ sarīraṁ, idameva saccaṁ moghamaññan’ti vadesi. </span></div><p><div class=verse-container id=mn72:13.16><span>‘Kiṁ pana, bho gotama, aññaṁ jīvaṁ aññaṁ sarīraṁ, idameva saccaṁ moghamaññanti—</span><span class="translation sabbamitta">ob sie verschiedene Dinge seien, </span></div><p><div class=verse-container id=mn72:13.17><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.18><span>aññaṁ jīvaṁ aññaṁ sarīraṁ, idameva saccaṁ moghamaññan’ti vadesi. </span></div><p><div class=verse-container id=mn72:13.19><span>‘Kiṁ nu kho, bho gotama, hoti tathāgato paraṁ maraṇā, idameva saccaṁ moghamaññanti—</span><span class="translation sabbamitta">ob ein Klargewordener nach dem Tod fortbestehe, </span></div><p><div class=verse-container id=mn72:13.20><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.21><span>hoti tathāgato paraṁ maraṇā, idameva saccaṁ moghamaññan’ti vadesi. </span></div><p><div class=verse-container id=mn72:13.22><span>‘Kiṁ pana, bho gotama, na hoti tathāgato paraṁ maraṇā, idameva saccaṁ moghamaññanti—</span><span class="translation sabbamitta">ob er nach dem Tod nicht fortbestehe, </span></div><p><div class=verse-container id=mn72:13.23><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.24><span>na hoti tathāgato paraṁ maraṇā, idameva saccaṁ moghamaññan’ti vadesi. </span></div><p><div class=verse-container id=mn72:13.25><span>‘Kiṁ nu kho, bho gotama, hoti ca na ca hoti tathāgato paraṁ maraṇā, idameva saccaṁ moghamaññanti—</span><span class="translation sabbamitta">ob er nach dem Tode fortbestehe und auch nicht fortbestehe </span></div><p><div class=verse-container id=mn72:13.26><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.27><span>hoti ca na ca hoti tathāgato paraṁ maraṇā, idameva saccaṁ moghamaññan’ti vadesi. </span></div><p><div class=verse-container id=mn72:13.28><span>‘Kiṁ pana, bho gotama, neva hoti na na hoti tathāgato paraṁ maraṇā, idameva saccaṁ moghamaññanti—</span><span class="translation sabbamitta">oder ob er nach dem Tod weder fortbestehe noch nicht fortbestehe, </span></div><p><div class=verse-container id=mn72:13.29><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span><span class="translation sabbamitta">sagst du, das sei nicht deine Ansicht. </span></div><p><div class=verse-container id=mn72:13.30><span>neva hoti na na hoti tathāgato paraṁ maraṇā, idameva saccaṁ moghamaññan’ti vadesi. </span></div><p><div class=verse-container id=mn72:13.31><span>Kiṁ pana bho gotamo ādīnavaṁ sampassamāno evaṁ imāni sabbaso diṭṭhigatāni anupagato”ti? </span><span class="translation sabbamitta">Welchen Nachteil siehst du, dass du all diese Überzeugungen vermeidest?“ </span></div><p><div class=verse-container id=mn72:14.1><span>“‘Sassato loko’ti kho, vaccha, diṭṭhigatametaṁ diṭṭhigahanaṁ diṭṭhikantāro diṭṭhivisūkaṁ diṭṭhivipphanditaṁ diṭṭhisaṁyojanaṁ sadukkhaṁ savighātaṁ saupāyāsaṁ sapariḷāhaṁ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span><span class="translation sabbamitta">„Die Überzeugung, das Weltall sei ewig, ist das Dickicht der Ansichten, die Wüste der Ansichten, das Winden der Ansichten, das Ausweichen der Ansichten, die Fessel der Ansichten. Sie ist voller Leiden, Bedrängnis und Fieber. Sie führt nicht zu Ernüchterung, Schwinden der Leidenschaft, Aufhören, Frieden, Einsicht, Erwachen und Erlöschen. </span></div><p><div class=verse-container id=mn72:14.2><span>‘Asassato loko’ti kho, vaccha …pe… </span><span class="translation sabbamitta">Die Überzeugung, es sei zeitlich … </span></div><p><div class=verse-container id=mn72:14.3><span>‘antavā loko’ti kho, vaccha …pe… </span><span class="translation sabbamitta">es sei endlich … </span></div><p><div class=verse-container id=mn72:14.4><span>‘anantavā loko’ti kho, vaccha …pe… </span><span class="translation sabbamitta">es sei unendlich … </span></div><p><div class=verse-container id=mn72:14.5><span>‘taṁ jīvaṁ taṁ sarīran’ti kho, vaccha …pe… </span><span class="translation sabbamitta">Seele und Körper seien dasselbe … </span></div><p><div class=verse-container id=mn72:14.6><span>‘aññaṁ jīvaṁ aññaṁ sarīran’ti kho, vaccha …pe… </span><span class="translation sabbamitta">Seele und Körper seien verschiedene Dinge … </span></div><p><div class=verse-container id=mn72:14.7><span>‘hoti tathāgato paraṁ maraṇā’ti kho, vaccha …pe… </span><span class="translation sabbamitta">ein Klargewordener bestehe nach dem Tod fort … </span></div><p><div class=verse-container id=mn72:14.8><span>‘na hoti tathāgato paraṁ maraṇā’ti kho, vaccha …pe… </span><span class="translation sabbamitta">er bestehe nach dem Tod nicht fort … </span></div><p><div class=verse-container id=mn72:14.9><span>‘hoti ca na ca hoti tathāgato paraṁ maraṇā’ti kho, vaccha …pe… </span><span class="translation sabbamitta">er bestehe nach dem Tod fort und bestehe auch nicht fort … </span></div><p><div class=verse-container id=mn72:14.10><span>‘neva hoti na na hoti tathāgato paraṁ maraṇā’ti kho, vaccha, diṭṭhigatametaṁ diṭṭhigahanaṁ diṭṭhikantāro diṭṭhivisūkaṁ diṭṭhivipphanditaṁ diṭṭhisaṁyojanaṁ sadukkhaṁ savighātaṁ saupāyāsaṁ sapariḷāhaṁ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span><span class="translation sabbamitta">oder er bestehe nach dem Tod weder fort, noch bestehe er nicht fort, ist das Dickicht der Ansichten, die Wüste der Ansichten, das Winden der Ansichten, das Ausweichen der Ansichten, die Fessel der Ansichten. Sie ist voller Qual, Bedrängnis und Fieber. Sie führt nicht zu Ernüchterung, Schwinden der Leidenschaft, Aufhören, Frieden, Einsicht, Erwachen und Erlöschen. </span></div><p><div class=verse-container id=mn72:14.11><span>Imaṁ kho ahaṁ, vaccha, ādīnavaṁ sampassamāno evaṁ imāni sabbaso diṭṭhigatāni anupagato”ti. </span><span class="translation sabbamitta">Diesen Nachteil sehe ich, dass ich all diese Überzeugungen vermeide.“ </span></div><p><div class=verse-container id=mn72:15.1><span>“Atthi pana bhoto gotamassa kiñci diṭṭhigatan”ti? </span><span class="translation sabbamitta">„Aber hat der werte Gotama überhaupt irgendwelche Überzeugungen?“ </span></div><p><div class=verse-container id=mn72:15.2><span>“Diṭṭhigatanti kho, vaccha, apanītametaṁ tathāgatassa. </span><span class="translation sabbamitta">„Ein Klargewordener hat Überzeugungen ausgeräumt. </span></div><p><div class=verse-container id=mn72:15.3><span>Diṭṭhañhetaṁ, vaccha, tathāgatena: </span><span class="translation sabbamitta">Denn ein Klargewordener hat gesehen: </span></div><p><div class=verse-container id=mn72:15.4><span>‘iti rūpaṁ, iti rūpassa samudayo, iti rūpassa atthaṅgamo; </span><span class="translation sabbamitta">‚So ist Form, so ist ihr Ursprung, so ihr Enden. </span></div><p><div class=verse-container id=mn72:15.5><span>iti vedanā, iti vedanāya samudayo, iti vedanāya atthaṅgamo; </span><span class="translation sabbamitta">So ist Gefühl, so ist sein Ursprung, so sein Enden. </span></div><p><div class=verse-container id=mn72:15.6><span>iti saññā, iti saññāya samudayo, iti saññāya atthaṅgamo; </span><span class="translation sabbamitta">So ist Wahrnehmung, so ist ihr Ursprung, so ihr Enden. </span></div><p><div class=verse-container id=mn72:15.7><span>iti saṅkhārā, iti saṅkhārānaṁ samudayo, iti saṅkhārānaṁ atthaṅgamo; </span><span class="translation sabbamitta">So sind Willensbildungsprozesse, so ist ihr Ursprung, so ihr Enden. </span></div><p><div class=verse-container id=mn72:15.8><span>iti viññāṇaṁ, iti viññāṇassa samudayo, iti viññāṇassa atthaṅgamo’ti. </span><span class="translation sabbamitta">So ist Bewusstsein, so ist sein Ursprung, so sein Enden.‘ </span></div><p><div class=verse-container id=mn72:15.9><span>Tasmā tathāgato sabbamaññitānaṁ sabbamathitānaṁ sabbaahaṅkāramamaṅkāramānānusayānaṁ khayā virāgā nirodhā cāgā paṭinissaggā anupādā vimuttoti vadāmī”ti. </span><span class="translation sabbamitta">Darum ist der Klargewordene mit der Auflösung, dem Schwinden, Aufhören, Hergeben und Loslassen allen Sichvorstellens, allen Quirlens, allen Ich-Machens, allen Mein-Machens und jeder zugrunde liegenden Neigung zur Einbildung befreit, sage ich.“ </span></div><p><div class=verse-container id=mn72:16.1><span>“Evaṁ vimuttacitto pana, bho gotama, bhikkhu kuhiṁ upapajjatī”ti? </span><span class="translation sabbamitta">„Aber werter Gotama, wenn der Geist eines Mönchs so befreit ist, wo wird er dann wiedergeboren?“ </span></div><p><div class=verse-container id=mn72:16.2><span>“Upapajjatīti kho, vaccha, na upeti”. </span><span class="translation sabbamitta">„‚Er wird wiedergeboren‘, trifft nicht zu, Vaccha.“ </span></div><p><div class=verse-container id=mn72:16.3><span>“Tena hi, bho gotama, na upapajjatī”ti? </span><span class="translation sabbamitta">„Nun, wird er dann nicht wiedergeboren?“ </span></div><p><div class=verse-container id=mn72:16.4><span>“Na upapajjatīti kho, vaccha, na upeti”. </span><span class="translation sabbamitta">„‚Er wird nicht wiedergeboren‘, trifft nicht zu, Vaccha.“ </span></div><p><div class=verse-container id=mn72:16.5><span>“Tena hi, bho gotama, upapajjati ca na ca upapajjatī”ti? </span><span class="translation sabbamitta">„Nun, wird er dann wiedergeboren und auch nicht wiedergeboren?“ </span></div><p><div class=verse-container id=mn72:16.6><span>“Upapajjati ca na ca upapajjatīti kho, vaccha, na upeti”. </span><span class="translation sabbamitta">„‚Er wird wiedergeboren und auch nicht wiedergeboren‘, trifft nicht zu, Vaccha.“ </span></div><p><div class=verse-container id=mn72:16.7><span>“Tena hi, bho gotama, neva upapajjati na na upapajjatī”ti? </span><span class="translation sabbamitta">„Nun, wird er dann weder wiedergeboren noch nicht wiedergeboren?“ </span></div><p><div class=verse-container id=mn72:16.8><span>“Neva upapajjati na na upapajjatīti kho, vaccha, na upeti”. </span><span class="translation sabbamitta">„‚Er wird weder wiedergeboren, noch wird er nicht wiedergeboren‘, trifft nicht zu, Vaccha.“ </span></div><p><div class=verse-container id=mn72:17.1><span>“‘Evaṁ vimuttacitto pana, bho gotama, bhikkhu kuhiṁ upapajjatī’ti iti puṭṭho samāno ‘upapajjatīti kho, vaccha, na upetī’ti vadesi. </span><span class="translation sabbamitta">„Werter Gotama, wenn du gefragt wirst, wo der Mönch wiedergeboren wird, sagst du: ‚Das trifft nicht zu.‘ </span></div><p><div class=verse-container id=mn72:17.2><span>‘Tena hi, bho gotama, na upapajjatī’ti iti puṭṭho samāno ‘na upapajjatīti kho, vaccha, na upetī’ti vadesi. </span><span class="translation sabbamitta">Wenn du gefragt wirst, ob er nicht wiedergeboren wird, </span></div><p><div class=verse-container id=mn72:17.3><span>‘Tena hi, bho gotama, upapajjati ca na ca upapajjatī’ti iti puṭṭho samāno ‘upapajjati ca na ca upapajjatīti kho, vaccha, na upetī’ti vadesi. </span><span class="translation sabbamitta">ob er wiedergeboren und auch nicht wiedergeboren wird, </span></div><p><div class=verse-container id=mn72:17.4><span>‘Tena hi, bho gotama, neva upapajjati na na upapajjatī’ti iti puṭṭho samāno ‘neva upapajjati na na upapajjatīti kho, vaccha, na upetī’ti vadesi. </span><span class="translation sabbamitta">oder ob er weder wiedergeboren noch nicht wiedergeboren wird, sagst du: ‚Das trifft nicht zu.‘ </span></div><p><div class=verse-container id=mn72:17.5><span>Etthāhaṁ, bho gotama, aññāṇamāpādiṁ, ettha sammohamāpādiṁ. </span><span class="translation sabbamitta">Ich kann diesen Punkt nicht verstehen, werter Gotama; ich bin in Verwirrung geraten. </span></div><p><div class=verse-container id=mn72:17.6><span>Yāpi me esā bhoto gotamassa purimena kathāsallāpena ahu pasādamattā sāpi me etarahi antarahitā”ti. </span><span class="translation sabbamitta">Und ich habe jetzt sogar das Maß an Klarheit verloren, das ich in früheren Gesprächen mit dem werten Gotama gewonnen hatte.“ </span></div><p><div class=verse-container id=mn72:18.1><span>“Alañhi te, vaccha, aññāṇāya, alaṁ sammohāya. </span><span class="translation sabbamitta">„Kein Wunder, dass du nicht verstehst, Vaccha, kein Wunder, dass du verwirrt bist. </span></div><p><div class=verse-container id=mn72:18.2><span>Gambhīro hāyaṁ, vaccha, dhammo duddaso duranubodho santo paṇīto atakkāvacaro nipuṇo paṇḍitavedanīyo. </span><span class="translation sabbamitta">Denn dieser Grundsatz ist tiefgründig, schwer zu sehen, schwer zu verstehen, friedvoll und erlesen, geht über den Rahmen der Logik hinaus, ist subtil, für den Klugen nachvollziehbar. </span></div><p><div class=verse-container id=mn72:18.3><span>So tayā dujjāno aññadiṭṭhikena aññakhantikena aññarucikena aññatrayogena aññatrācariyakena. </span><span class="translation sabbamitta">Es ist schwer für dich, ihn zu verstehen, da du eine andere Ansicht, ein anderes Bekenntnis und einen anderen Glauben hast – es sei denn, du weihst dich der Übung unter Anleitung der Tradition. </span></div><p><div class=verse-container id=mn72:18.4><span>Tena hi, vaccha, taññevettha paṭipucchissāmi; yathā te khameyya tathā naṁ byākareyyāsi. </span><span class="translation sabbamitta">Nun, Vaccha, ich werde dir dazu Gegenfragen stellen, und du kannst antworten, wie du möchtest. </span></div><p><div class=verse-container id=mn72:19.1><span>Taṁ kiṁ maññasi, vaccha, </span><span class="translation sabbamitta">Was denkst du, Vaccha? </span></div><p><div class=verse-container id=mn72:19.2><span>sace te purato aggi jaleyya, jāneyyāsi tvaṁ: </span><span class="translation sabbamitta">Wenn vor dir ein Feuer brennt, wüsstest du: </span></div><p><div class=verse-container id=mn72:19.3><span>‘ayaṁ me purato aggi jalatī’”ti? </span><span class="translation sabbamitta">‚Dieses Feuer brennt vor mir‘?“ </span></div><p><div class=verse-container id=mn72:19.4><span>“Sace me, bho gotama, purato aggi jaleyya, jāneyyāhaṁ: </span><span class="translation sabbamitta">„Ja, das wüsste ich, werter Gotama.“ </span></div><p><div class=verse-container id=mn72:19.5><span>‘ayaṁ me purato aggi jalatī’”ti. </span></div><p><div class=verse-container id=mn72:19.6><span>“Sace pana taṁ, vaccha, evaṁ puccheyya: </span><span class="translation sabbamitta">„Aber Vaccha, wenn du gefragt würdest: </span></div><p><div class=verse-container id=mn72:19.7><span>‘yo te ayaṁ purato aggi jalati ayaṁ aggi kiṁ paṭicca jalatī’ti, evaṁ puṭṭho tvaṁ, vaccha, kinti byākareyyāsī”ti? </span><span class="translation sabbamitta">‚In Abhängigkeit wovon brennt dieses Feuer, das vor dir brennt?‘, was würdest du antworten?“ </span></div><p><div class=verse-container id=mn72:19.8><span>“Sace maṁ, bho gotama, evaṁ puccheyya: </span><span class="translation sabbamitta">„Wenn ich so gefragt würde, </span></div><p><div class=verse-container id=mn72:19.9><span>‘yo te ayaṁ purato aggi jalati ayaṁ aggi kiṁ paṭicca jalatī’ti, evaṁ puṭṭho ahaṁ, bho gotama, evaṁ byākareyyaṁ: </span><span class="translation sabbamitta">würde ich antworten: </span></div><p><div class=verse-container id=mn72:19.10><span>‘yo me ayaṁ purato aggi jalati ayaṁ aggi tiṇakaṭṭhupādānaṁ paṭicca jalatī’”ti. </span><span class="translation sabbamitta">‚Dieses Feuer, das vor mir brennt, brennt in Abhängigkeit von Gras und Holz als Nahrung.‘“ </span></div><p><div class=verse-container id=mn72:19.11><span>“Sace te, vaccha, purato so aggi nibbāyeyya, jāneyyāsi tvaṁ: </span><span class="translation sabbamitta">„Wenn dieses Feuer, das vor dir brennt, erlöschen würde, wüsstest du dann: </span></div><p><div class=verse-container id=mn72:19.12><span>‘ayaṁ me purato aggi nibbuto’”ti? </span><span class="translation sabbamitta">‚Dieses Feuer vor mir ist verloschen‘?“ </span></div><p><div class=verse-container id=mn72:19.13><span>“Sace me, bho gotama, purato so aggi nibbāyeyya, jāneyyāhaṁ: </span><span class="translation sabbamitta">„Ja, das wüsste ich, werter Gotama.“ </span></div><p><div class=verse-container id=mn72:19.14><span>‘ayaṁ me purato aggi nibbuto’”ti. </span></div><p><div class=verse-container id=mn72:19.15><span>“Sace pana taṁ, vaccha, evaṁ puccheyya: </span><span class="translation sabbamitta">„Aber Vaccha, wenn du gefragt würdest: </span></div><p><div class=verse-container id=mn72:19.16><span>‘yo te ayaṁ purato aggi nibbuto so aggi ito katamaṁ disaṁ gato—</span><span class="translation sabbamitta">‚In welche Richtung ist dieses verloschene Feuer vor dir gegangen: </span></div><p><div class=verse-container id=mn72:19.17><span>puratthimaṁ vā dakkhiṇaṁ vā pacchimaṁ vā uttaraṁ vā’ti, evaṁ puṭṭho tvaṁ, vaccha, kinti byākareyyāsī”ti? </span><span class="translation sabbamitta">nach Osten, nach Süden, nach Westen oder nach Norden?‘, was würdest du antworten?“ </span></div><p><div class=verse-container id=mn72:19.18><span>“Na upeti, bho gotama, yañhi so, bho gotama, aggi tiṇakaṭṭhupādānaṁ paṭicca ajali tassa ca pariyādānā aññassa ca anupahārā anāhāro nibbutotveva saṅkhyaṁ gacchatī”ti. </span><span class="translation sabbamitta">„Das trifft nicht zu, werter Gotama. Das Feuer brannte in Abhängigkeit von Gras und Holz als Nahrung. Wenn diese ausgehen und keine weitere Nahrung hinzugefügt wird, gilt das Feuer als verloschen aus Mangel an Nahrung.“ </span></div><p><div class=verse-container id=mn72:20.1><span>“Evameva kho, vaccha, yena rūpena tathāgataṁ paññāpayamāno paññāpeyya taṁ rūpaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ. </span><span class="translation sabbamitta">„Ebenso, Vaccha, wurde jede Form, mit der ein Klargewordener beschrieben werden könnte, aufgegeben, an der Wurzel abgeschnitten, wurde wie der Stumpf einer Palme, wurde ausgelöscht und kann sich in Zukunft nicht mehr erheben. </span></div><p><div class=verse-container id=mn72:20.2><span>Rūpasaṅkhayavimutto kho, vaccha, tathāgato gambhīro appameyyo duppariyogāḷho—</span><span class="translation sabbamitta">Ein Klargewordener ist vom Rechnen in Begriffen der Form befreit. Er ist tief, unermesslich und schwer zu ergründen </span></div><p><div class=verse-container id=mn72:20.3><span>seyyathāpi mahāsamuddo. </span><span class="translation sabbamitta">wie das Weltmeer. </span></div><p><div class=verse-container id=mn72:20.4><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti. </span><span class="translation sabbamitta">‚Er wird wiedergeboren‘, ‚er wird nicht wiedergeboren‘, ‚er wird wiedergeboren und auch nicht wiedergeboren‘, ‚er wird weder wiedergeboren, noch wird er nicht wiedergeboren‘ – keine dieser Aussagen trifft zu. </span></div><p><div class=verse-container id=mn72:20.5><span>Yāya vedanāya tathāgataṁ paññāpayamāno paññāpeyya sā vedanā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sabbamitta">Jedes Gefühl, mit dem ein Klargewordener beschrieben werden könnte … </span></div><p><div class=verse-container id=mn72:20.6><span>Vedanāsaṅkhayavimutto kho, vaccha, tathāgato gambhīro appameyyo duppariyogāḷho—</span></div><p><div class=verse-container id=mn72:20.7><span>seyyathāpi mahāsamuddo. </span></div><p><div class=verse-container id=mn72:20.8><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti. </span></div><p><div class=verse-container id=mn72:20.9><span>Yāya saññāya tathāgataṁ paññāpayamāno paññāpeyya sā saññā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sabbamitta">jede Wahrnehmung … </span></div><p><div class=verse-container id=mn72:20.10><span>Saññāsaṅkhayavimutto kho, vaccha, tathāgato gambhīro appameyyo duppariyogāḷho—</span></div><p><div class=verse-container id=mn72:20.11><span>seyyathāpi mahāsamuddo. </span></div><p><div class=verse-container id=mn72:20.12><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti. </span></div><p><div class=verse-container id=mn72:20.13><span>Yehi saṅkhārehi tathāgataṁ paññāpayamāno paññāpeyya te saṅkhārā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sabbamitta">alle Willensbildungsprozesse … </span></div><p><div class=verse-container id=mn72:20.14><span>Saṅkhārasaṅkhayavimutto kho, vaccha, tathāgato gambhīro appameyyo duppariyogāḷho—</span></div><p><div class=verse-container id=mn72:20.15><span>seyyathāpi mahāsamuddo. </span></div><p><div class=verse-container id=mn72:20.16><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti. </span></div><p><div class=verse-container id=mn72:20.17><span>Yena viññāṇena tathāgataṁ paññāpayamāno paññāpeyya taṁ viññāṇaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ. </span><span class="translation sabbamitta">oder jedes Bewusstsein, mit dem ein Klargewordener beschrieben werden könnte, wurde aufgegeben, an der Wurzel abgeschnitten, wurde wie der Stumpf einer Palme, wurde ausgelöscht und kann sich in Zukunft nicht mehr erheben. </span></div><p><div class=verse-container id=mn72:20.18><span>Viññāṇasaṅkhayavimutto kho, vaccha, tathāgato gambhīro appameyyo duppariyogāḷho—</span><span class="translation sabbamitta">Ein Klargewordener ist vom Rechnen in Begriffen des Bewusstseins befreit. Er ist tief, unermesslich und schwer zu ergründen </span></div><p><div class=verse-container id=mn72:20.19><span>seyyathāpi mahāsamuddo. </span><span class="translation sabbamitta">wie das Weltmeer. </span></div><p><div class=verse-container id=mn72:20.20><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upetī”ti. </span><span class="translation sabbamitta">‚Er wird wiedergeboren‘, ‚er wird nicht wiedergeboren‘, ‚er wird wiedergeboren und wird auch nicht wiedergeboren‘, ‚er wird weder wiedergeboren, noch wird er nicht wiedergeboren‘ – keine dieser Aussagen trifft zu.“ </span></div><p><div class=verse-container id=mn72:21.1><span>Evaṁ vutte, vacchagotto paribbājako bhagavantaṁ etadavoca: </span><span class="translation sabbamitta">Auf diese Worte sagte der Wanderer Vacchagotta zum Buddha: </span></div><p><div class=verse-container id=mn72:21.2><span>“seyyathāpi, bho gotama, gāmassa vā nigamassa vā avidūre mahāsālarukkho. </span><span class="translation sabbamitta">„Werter Gotama, wie wenn da nicht weit von einer Stadt oder einem Dorf ein Salbaum stünde, </span></div><p><div class=verse-container id=mn72:21.3><span>Tassa aniccatā sākhāpalāsā palujjeyyuṁ, tacapapaṭikā palujjeyyuṁ, pheggū palujjeyyuṁ; </span><span class="translation sabbamitta">und weil er unbeständig ist, würden Zweige und Laubwerk, Rinde, Schösslinge und Weichholz herabfallen. </span></div><p><div class=verse-container id=mn72:21.4><span>so aparena samayena apagatasākhāpalāso apagatatacapapaṭiko apagataphegguko suddho assa, sāre patiṭṭhito; </span><span class="translation sabbamitta">Nach einiger Zeit wäre er ohne Zweige und Laubwerk, Rinde, Schösslinge und Weichholz, rein und im Kern gefestigt. </span></div><p><div class=verse-container id=mn72:21.5><span>evameva bhoto gotamassa pāvacanaṁ apagatasākhāpalāsaṁ apagatatacapapaṭikaṁ apagatapheggukaṁ suddhaṁ, sāre patiṭṭhitaṁ. </span><span class="translation sabbamitta">Ebenso ist das Lehrsystem des werten Gotama ohne Zweige und Laubwerk, Rinde, Schösslinge und Weichholz, rein und im Kern gefestigt. </span></div><p><div class=verse-container id=mn72:22.1><span>Abhikkantaṁ, bho gotama …pe… </span><span class="translation sabbamitta">Vortrefflich, werter Gotama! … </span></div><p><div class=verse-container id=mn72:22.2><span>upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sabbamitta">Von diesem Tag an soll der werte Gotama mich als Laienschüler in Erinnerung behalten, der für sein ganzes Leben Zuflucht genommen hat.“ </span></div><p><div class=verse-container id=mn72:22.3><span>Aggivacchasuttaṁ niṭṭhitaṁ dutiyaṁ. </span></div><div class=flex-between><a href=/canon/de/pli/ms/sutta/mn/mn0071.html>Previous</a><a href=/canon/de/pli/ms/sutta/mn/mn0073.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>