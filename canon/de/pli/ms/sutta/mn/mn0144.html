<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0144.html>English</a> , <a href=/canon/ru/pli/ms/sutta/mn/mn0144.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0143.html>Previous</a><a href=/canon/de/pli/ms/sutta/mn/mn0145.html>Next</a></div><p id=mn144:0.1><span class=root>Majjhima Nikāya 144 </span><br> <span class=sabbamitta>Mittlere Lehrreden 144 </span><br><p id=mn144:0.2><span class="root big-bold">Channovādasutta </span><br> <span class=sabbamitta>Die Unterweisung Channas </span><br><p id=mn144:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn144:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sabbamitta>Einmal hielt sich der Buddha bei Rājagaha auf, im Bambuswäldchen, am Futterplatz der Eichhörnchen. </span><br><p id=mn144:2.1><span class=root>Tena kho pana samayena āyasmā ca sāriputto āyasmā ca mahācundo āyasmā ca channo gijjhakūṭe pabbate viharanti. </span><br> <span class=sabbamitta>Zu dieser Zeit hielten sich der Ehrwürdige Sāriputta, der Ehrwürdige Mahācunda und der Ehrwürdige Channa auf der Geierkuppe auf. </span><br><p id=mn144:3.1><span class=root>Tena kho pana samayena āyasmā channo ābādhiko hoti dukkhito bāḷhagilāno. </span><br> <span class=sabbamitta>Zu dieser Zeit nun war der Ehrwürdige Channa mitgenommen, leidend, schwer krank. </span><br><p id=mn144:3.2><span class=root>Atha kho āyasmā sāriputto sāyanhasamayaṁ paṭisallānā vuṭṭhito yenāyasmā mahācundo tenupasaṅkami; upasaṅkamitvā āyasmantaṁ mahācundaṁ etadavoca: </span><br> <span class=sabbamitta>Da kam der Ehrwürdige Sāriputta am späten Nachmittag aus seiner Klausur, ging zum Ehrwürdigen Mahācunda und sagte zu ihm: </span><br><p id=mn144:3.3><span class=root>“āyāmāvuso cunda, yenāyasmā channo tenupasaṅkamissāma gilānapucchakā”ti. </span><br> <span class=sabbamitta>„Komm, geehrter Cunda, wir wollen zum Ehrwürdigen Channa gehen und uns nach seiner Krankheit erkundigen.“ </span><br><p id=mn144:3.4><span class=root>“Evamāvuso”ti kho āyasmā mahācundo āyasmato sāriputtassa paccassosi. </span><br> <span class=sabbamitta>„Ja, Geehrter“, antwortete Mahācunda. </span><br><p id=mn144:4.1><span class=root>Atha kho āyasmā ca sāriputto āyasmā ca mahācundo yenāyasmā channo tenupasaṅkamiṁsu; upasaṅkamitvā āyasmatā channena saddhiṁ sammodiṁsu. </span><br> <span class=sabbamitta>Da gingen Sāriputta und Mahācunda zu Channa und tauschten Willkommensgrüße mit ihm aus. </span><br><p id=mn144:4.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinno kho āyasmā sāriputto āyasmantaṁ channaṁ etadavoca: </span><br> <span class=sabbamitta>Nach der Begrüßung und dem Austausch von Höflichkeiten setzten sie sich zur Seite hin. Sāriputta sagte zu Channa: </span><br><p id=mn144:4.3><span class=root>“kacci te, āvuso channa, khamanīyaṁ, kacci yāpanīyaṁ? Kacci te dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti? </span><br> <span class=sabbamitta>„Ich hoffe, es geht dir leidlich, geehrter Channa, ich hoffe, du kommst zurecht. Und ich hoffe, dass der Schmerz nachlässt und nicht zunimmt, dass ein Nachlassen erkennbar ist, kein Zunehmen.“ </span><br><p id=mn144:5.1><span class=root>“Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br> <span class=sabbamitta>„Geehrter Sāriputta, es geht mir nicht leidlich, ich komme nicht zurecht. Der Schmerz ist schrecklich und nimmt zu, er lässt nicht nach, ein Zunehmen ist erkennbar, kein Nachlassen. </span><br><p id=mn144:5.2><span class=root>Seyyathāpi, āvuso sāriputta, balavā puriso tiṇhena sikharena muddhani abhimattheyya; evameva kho me, āvuso sāriputta, adhimattā vātā muddhani ūhananti. </span><br> <span class=sabbamitta>Wie wenn ein starker Mann eine scharfe Spitze in meinen Kopf bohren würde: So heftig sind die bohrenden Winde, die mir den Kopf zermartern. </span><br><p id=mn144:5.3><span class=root>Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati no paṭikkamo. </span><br><p id=mn144:5.4><span class=root>Seyyathāpi, āvuso sāriputta, balavā puriso daḷhena varattakkhaṇḍena sīse sīsaveṭhaṁ dadeyya; evameva kho me, āvuso sāriputta, adhimattā sīse sīsavedanā. </span><br> <span class=sabbamitta>Wie wenn ein starker Mann mir einen festen Lederriemen um den Kopf strammziehen würde: So heftig ist der Schmerz in meinem Kopf. </span><br><p id=mn144:5.5><span class=root>Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br><p id=mn144:5.6><span class=root>Seyyathāpi, āvuso sāriputta, dakkho goghātako vā goghātakantevāsī vā tiṇhena govikantanena kucchiṁ parikanteyya; evameva kho me, āvuso sāriputta, adhimattā vātā kucchiṁ parikantanti. </span><br> <span class=sabbamitta>Wie wenn ein geschickter Metzger oder Metzgerlehrling mit einem scharfen Fleischermesser den Bauch einer Kuh aufschlitzen würde: So heftig sind die schneidenden Winde, die mir in den Bauch schneiden. </span><br><p id=mn144:5.7><span class=root>Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br><p id=mn144:5.8><span class=root>Seyyathāpi, āvuso sāriputta, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ samparitāpeyyuṁ; evameva kho me, āvuso sāriputta, adhimatto kāyasmiṁ ḍāho. </span><br> <span class=sabbamitta>Wie wenn zwei starke Männer einen schwächeren Mann an den Armen packen würden, um ihn über einer Grube mit glühenden Kohlen zu verbrennen und zu schmoren: So heftig ist das Brennen in meinem Körper. </span><br><p id=mn144:5.9><span class=root>Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br> <span class=sabbamitta>Es geht mir nicht leidlich, ich komme nicht zurecht. Der Schmerz ist schrecklich und nimmt zu, er lässt nicht nach, ein Zunehmen ist erkennbar, kein Nachlassen. </span><br><p id=mn144:5.10><span class=root>Satthaṁ, āvuso sāriputta, āharissāmi, nāvakaṅkhāmi jīvitan”ti. </span><br> <span class=sabbamitta>Geehrter Sāriputta, ich werde mir das Leben nehmen. Ich will nicht mehr leben.“ </span><br><p id=mn144:6.1><span class=root>“Māyasmā channo satthaṁ āharesi. </span><br> <span class=sabbamitta>„Bitte nimm dir nicht das Leben! </span><br><p id=mn144:6.2><span class=root>Yāpetāyasmā channo. Yāpentaṁ mayaṁ āyasmantaṁ channaṁ icchāma. </span><br> <span class=sabbamitta>Ehrwürdiger Channa, halte durch! Wir wollen, dass du durchhältst. </span><br><p id=mn144:6.3><span class=root>Sace āyasmato channassa natthi sappāyāni bhojanāni, ahaṁ āyasmato channassa sappāyāni bhojanāni pariyesissāmi. </span><br> <span class=sabbamitta>Wenn du keine zuträgliche Nahrung hast, werden wir sie für dich finden. </span><br><p id=mn144:6.4><span class=root>Sace āyasmato channassa natthi sappāyāni bhesajjāni, ahaṁ āyasmato channassa sappāyāni bhesajjāni pariyesissāmi. </span><br> <span class=sabbamitta>Wenn du keine zuträgliche Arznei hast, werden wir sie für dich finden. </span><br><p id=mn144:6.5><span class=root>Sace āyasmato channassa natthi patirūpā upaṭṭhākā, ahaṁ āyasmantaṁ channaṁ upaṭṭhahissāmi. </span><br> <span class=sabbamitta>Wenn du keine geeignete Pflegekraft hast, werden wir sie für dich finden. </span><br><p id=mn144:6.6><span class=root>Māyasmā channo satthaṁ āharesi. </span><br> <span class=sabbamitta>Bitte nimm dir nicht das Leben! </span><br><p id=mn144:6.7><span class=root>Yāpetāyasmā channo. Yāpentaṁ mayaṁ āyasmantaṁ channaṁ icchāmā”ti. </span><br> <span class=sabbamitta>Ehrwürdiger Channa, halte durch! Wir wollen, dass du durchhältst.“ </span><br><p id=mn144:7.1><span class=root>“Napi me, āvuso sāriputta, natthi sappāyāni bhojanāni; </span><br> <span class=sabbamitta>„Geehrter Sāriputta, es ist nicht so, dass ich keine zuträgliche Nahrung </span><br><p id=mn144:7.2><span class=root>napi me natthi sappāyāni bhesajjāni; </span><br> <span class=sabbamitta>oder keine zuträgliche Arznei </span><br><p id=mn144:7.3><span class=root>napi me natthi patirūpā upaṭṭhākā; </span><br> <span class=sabbamitta>oder keine geeignete Pflegekraft hätte. </span><br><p id=mn144:7.4><span class=root>api cāvuso sāriputta, pariciṇṇo me satthā dīgharattaṁ manāpeneva no amanāpena. </span><br> <span class=sabbamitta>Mehr noch, ich habe dem Lehrer lange Zeit mit Liebe gedient, nicht ohne Liebe. </span><br><p id=mn144:7.5><span class=root>Etañhi, āvuso sāriputta, sāvakassa patirūpaṁ yaṁ satthāraṁ paricareyya manāpeneva no amanāpena. </span><br> <span class=sabbamitta>Denn es ist angebracht für einen Schüler, dem Lehrer mit Liebe zu dienen, nicht ohne Liebe. </span><br><p id=mn144:7.6><span class=root>‘Anupavajjaṁ channo bhikkhu satthaṁ āharissatī’ti evametaṁ, āvuso sāriputta, dhārehī”ti. </span><br> <span class=sabbamitta>Du sollst in Erinnerung behalten: ‚Der Mönch Channa wird sich ohne Tadel das Leben nehmen.‘“ </span><br><p id=mn144:8.1><span class=root>“Puccheyyāma mayaṁ āyasmantaṁ channaṁ kañcideva desaṁ, sace āyasmā channo okāsaṁ karoti pañhassa veyyākaraṇāyā”ti. </span><br> <span class=sabbamitta>„Ich würde den Ehrwürdigen Channa gerne zu einem bestimmten Punkt etwas fragen, wenn er die Zeit nehmen würde, mir zu antworten.“ </span><br><p id=mn144:8.2><span class=root>“Pucchāvuso sāriputta, sutvā vedissāmī”ti. </span><br> <span class=sabbamitta>„Frage, geehrter Sāriputta. Wenn ich es gehört habe, werde ich es wissen.“ </span><br><p id=mn144:9.1><span class=root>“Cakkhuṁ, āvuso channa, cakkhuviññāṇaṁ cakkhuviññāṇaviññātabbe dhamme ‘etaṁ mama, esohamasmi, eso me attā’ti samanupassasi? </span><br> <span class=sabbamitta>„Geehrter Channa, betrachtest du das Auge, Augenbewusstsein und Dinge, die durch Augenbewusstsein erkennbar sind, so: ‚Das ist mein, das bin ich, das ist mein Selbst‘? </span><br><p id=mn144:9.2><span class=root>Sotaṁ, āvuso channa, sotaviññāṇaṁ …pe… </span><br> <span class=sabbamitta>Betrachtest du das Ohr … </span><br><p id=mn144:9.3><span class=root>ghānaṁ, āvuso channa, ghānaviññāṇaṁ … </span><br> <span class=sabbamitta>Betrachtest du die Nase … </span><br><p id=mn144:9.4><span class=root>jivhaṁ, āvuso channa, jivhāviññāṇaṁ … </span><br> <span class=sabbamitta>Betrachtest du die Zunge … </span><br><p id=mn144:9.5><span class=root>kāyaṁ, āvuso channa, kāyaviññāṇaṁ … </span><br> <span class=sabbamitta>Betrachtest du den Körper … </span><br><p id=mn144:9.6><span class=root>manaṁ, āvuso channa, manoviññāṇaṁ manoviññāṇaviññātabbe dhamme ‘etaṁ mama, esohamasmi, eso me attā’ti samanupassasī”ti? </span><br> <span class=sabbamitta>Betrachtest du den Geist, Geistbewusstsein und Dinge, die durch Geistbewusstsein erkennbar sind, so: ‚Das ist mein, das bin ich, das ist mein Selbst‘?“ </span><br><p id=mn144:9.7><span class=root>“Cakkhuṁ, āvuso sāriputta, cakkhuviññāṇaṁ cakkhuviññāṇaviññātabbe dhamme ‘netaṁ mama, nesohamasmi, na meso attā’ti samanupassāmi. </span><br> <span class=sabbamitta>„Geehrter Sāriputta, ich betrachte das Auge, Augenbewusstsein und Dinge, die durch Augenbewusstsein erkennbar sind, so: ‚Das ist nicht mein, das bin nicht ich, das ist nicht mein Selbst.‘ </span><br><p id=mn144:9.8><span class=root>Sotaṁ, āvuso sāriputta …pe… </span><br> <span class=sabbamitta>Ich betrachte das Ohr … </span><br><p id=mn144:9.9><span class=root>ghānaṁ, āvuso sāriputta … </span><br> <span class=sabbamitta>Ich betrachte die Nase … </span><br><p id=mn144:9.10><span class=root>jivhaṁ, āvuso sāriputta … </span><br> <span class=sabbamitta>Ich betrachte die Zunge … </span><br><p id=mn144:9.11><span class=root>kāyaṁ, āvuso sāriputta … </span><br> <span class=sabbamitta>Ich betrachte den Körper … </span><br><p id=mn144:9.12><span class=root>manaṁ, āvuso sāriputta, manoviññāṇaṁ manoviññāṇaviññātabbe dhamme ‘netaṁ mama, nesohamasmi, na meso attā’ti samanupassāmī”ti. </span><br> <span class=sabbamitta>Ich betrachte den Geist, Geistbewusstsein und Dinge, die durch Geistbewusstsein erkennbar sind, so: ‚Das ist nicht mein, das bin nicht ich, das ist nicht mein Selbst.‘“ </span><br><p id=mn144:10.1><span class=root>“Cakkhusmiṁ, āvuso channa, cakkhuviññāṇe cakkhuviññāṇaviññātabbesu dhammesu kiṁ disvā kiṁ abhiññāya cakkhuṁ cakkhuviññāṇaṁ cakkhuviññāṇaviññātabbe dhamme ‘netaṁ mama, nesohamasmi, na meso attā’ti samanupassasi? </span><br> <span class=sabbamitta>„Geehrter Channa, was hast du beim Auge … </span><br><p id=mn144:10.2><span class=root>Sotasmiṁ, āvuso channa, sotaviññāṇe … </span><br> <span class=sabbamitta>beim Ohr … </span><br><p id=mn144:10.3><span class=root>ghānasmiṁ, āvuso channa, ghānaviññāṇe … </span><br> <span class=sabbamitta>bei der Nase … </span><br><p id=mn144:10.4><span class=root>jivhāya, āvuso channa, jivhāviññāṇe … </span><br> <span class=sabbamitta>bei der Zunge … </span><br><p id=mn144:10.5><span class=root>kāyasmiṁ, āvuso channa, kāyaviññāṇe … </span><br> <span class=sabbamitta>beim Körper … </span><br><p id=mn144:10.6><span class=root>manasmiṁ, āvuso channa, manoviññāṇe manoviññāṇaviññātabbesu dhammesu kiṁ disvā kiṁ abhiññāya manaṁ manoviññāṇaṁ manoviññāṇaviññātabbe dhamme ‘netaṁ mama, nesohamasmi, na meso attā’ti samanupassasī”ti? </span><br> <span class=sabbamitta>und beim Geist gesehen, was hast du unmittelbar erkannt, dass du diese Dinge so betrachtest: ‚Das ist nicht mein, das bin nicht ich, das ist nicht mein Selbst‘?“ </span><br><p id=mn144:10.7><span class=root>“Cakkhusmiṁ, āvuso sāriputta, cakkhuviññāṇe cakkhuviññāṇaviññātabbesu dhammesu nirodhaṁ disvā nirodhaṁ abhiññāya cakkhuṁ cakkhuviññāṇaṁ cakkhuviññāṇaviññātabbe dhamme ‘netaṁ mama, nesohamasmi, na meso attā’ti samanupassāmi. </span><br> <span class=sabbamitta>„Geehrter Sāriputta, nachdem ich beim Auge … </span><br><p id=mn144:10.8><span class=root>Sotasmiṁ, āvuso sāriputta, sotaviññāṇe … </span><br> <span class=sabbamitta>beim Ohr … </span><br><p id=mn144:10.9><span class=root>ghānasmiṁ, āvuso sāriputta, ghānaviññāṇe … </span><br> <span class=sabbamitta>bei der Nase … </span><br><p id=mn144:10.10><span class=root>jivhāya, āvuso sāriputta, jivhāviññāṇe … </span><br> <span class=sabbamitta>bei der Zunge … </span><br><p id=mn144:10.11><span class=root>kāyasmiṁ, āvuso sāriputta, kāyaviññāṇe … </span><br> <span class=sabbamitta>beim Körper … </span><br><p id=mn144:10.12><span class=root>manasmiṁ, āvuso sāriputta, manoviññāṇe manoviññāṇaviññātabbesu dhammesu nirodhaṁ disvā nirodhaṁ abhiññāya manaṁ manoviññāṇaṁ manoviññāṇaviññātabbe dhamme ‘netaṁ mama, nesohamasmi, na meso attā’ti samanupassāmī”ti. </span><br> <span class=sabbamitta>und beim Geist das Aufhören gesehen habe, nachdem ich das Aufhören unmittelbar erkannt habe, betrachte ich diese Dinge so: ‚Das ist nicht mein, das bin nicht ich, das ist nicht mein Selbst.‘“ </span><br><p id=mn144:11.1><span class=root>Evaṁ vutte, āyasmā mahācundo āyasmantaṁ channaṁ etadavoca: </span><br> <span class=sabbamitta>Daraufhin sagte der Ehrwürdige Mahācunda zum Ehrwürdigen Channa: </span><br><p id=mn144:11.2><span class=root>“tasmātiha, āvuso channa, idampi tassa bhagavato sāsanaṁ, niccakappaṁ manasi kātabbaṁ: </span><br> <span class=sabbamitta>„Daher, geehrter Channa, sollst du regelmäßig den Geist für diese Anleitung des Buddha gebrauchen: </span><br><p id=mn144:11.3><span class=root>‘nissitassa calitaṁ, anissitassa calitaṁ natthi. </span><br> <span class=sabbamitta>‚Für den Abhängigen gibt es Bewegung. Für den Unabhängigen gibt es keine Bewegung. </span><br><p id=mn144:11.4><span class=root>Calite asati passaddhi, </span><br> <span class=sabbamitta>Wenn es keine Bewegung gibt, gibt es Stille. </span><br><p id=mn144:11.5><span class=root>passaddhiyā sati nati na hoti. </span><br> <span class=sabbamitta>Wenn es Stille gibt, gibt es keine Neigung. </span><br><p id=mn144:11.6><span class=root>Natiyā asati āgatigati na hoti. </span><br> <span class=sabbamitta>Wenn es keine Neigung gibt, gibt es kein Kommen und Gehen. </span><br><p id=mn144:11.7><span class=root>Āgatigatiyā asati cutūpapāto na hoti. </span><br> <span class=sabbamitta>Wenn es kein Kommen und Gehen gibt, gibt es kein Sterben und Wiedererscheinen. </span><br><p id=mn144:11.8><span class=root>Cutūpapāte asati nevidha na huraṁ na ubhayamantarena. </span><br> <span class=sabbamitta>Wenn es kein Sterben und Wiedererscheinen gibt, gibt es nicht diese Welt, nicht jene Welt und kein Dazwischen. </span><br><p id=mn144:11.9><span class=root>Esevanto dukkhassā’”ti. </span><br> <span class=sabbamitta>Eben das ist das Ende des Leidens.‘“ </span><br><p id=mn144:11.10><span class=root>Atha kho āyasmā ca sāriputto āyasmā ca mahācundo āyasmantaṁ channaṁ iminā ovādena ovaditvā uṭṭhāyāsanā pakkamiṁsu. </span><br> <span class=sabbamitta>Und nachdem der Ehrwürdige Sāriputta und der Ehrwürdige Mahācunda dem Ehrwürdigen Channa diese Unterweisung erteilt hatten, erhoben sie sich von ihren Sitzen und gingen. </span><br><p id=mn144:12.1><span class=root>Atha kho āyasmā channo acirapakkante āyasmante ca sāriputte āyasmante ca mahācunde satthaṁ āharesi. </span><br> <span class=sabbamitta>Und nicht lange, nachdem sie gegangen waren, nahm sich der Ehrwürdige Channa das Leben. </span><br><p id=mn144:13.1><span class=root>Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sabbamitta>Da ging der Ehrwürdige Sāriputta zum Buddha, verbeugte sich, setzte sich zur Seite hin und sagte zu ihm: </span><br><p id=mn144:13.2><span class=root>“āyasmatā, bhante, channena satthaṁ āharitaṁ. </span><br> <span class=sabbamitta>„Herr, der Ehrwürdige Channa hat sich das Leben genommen. </span><br><p id=mn144:13.3><span class=root>Tassa kā gati, ko abhisamparāyo”ti? </span><br> <span class=sabbamitta>Wo wurde er im nächsten Leben wiedergeboren?“ </span><br><p id=mn144:13.4><span class=root>“Nanu te, sāriputta, channena bhikkhunā sammukhāyeva anupavajjatā byākatā”ti? </span><br> <span class=sabbamitta>„Sāriputta, hat nicht der Mönch Channa in deinem Angesicht erklärt, dass er ohne Tadel ist?“ </span><br><p id=mn144:13.5><span class=root>“Atthi, bhante, pubbajiraṁ nāma vajjigāmo. </span><br> <span class=sabbamitta>„Herr, es gibt ein Dorf der Vajjier mit Namen Pubbajira. </span><br><p id=mn144:13.6><span class=root>Tatthāyasmato channassa mittakulāni suhajjakulāni upavajjakulānī”ti. </span><br> <span class=sabbamitta>Dort hatte Channa Familien, die freundlich, vertraut und gastfreundlich waren.“ </span><br><p id=mn144:13.7><span class=root>“Honti hete, sāriputta, channassa bhikkhuno mittakulāni suhajjakulāni upavajjakulāni. </span><br> <span class=sabbamitta>„Der Mönch Channa hatte tatsächlich solche Familien, Sāriputta. </span><br><p id=mn144:13.8><span class=root>Nāhaṁ, sāriputta, ettāvatā ‘saupavajjo’ti vadāmi. </span><br> <span class=sabbamitta>Aber das reicht für mich nicht aus, um jemanden als ‚tadelnswert‘ zu bezeichnen. </span><br><p id=mn144:13.9><span class=root>Yo kho, sāriputta, imañca kāyaṁ nikkhipati aññañca kāyaṁ upādiyati tamahaṁ ‘saupavajjo’ti vadāmi. </span><br> <span class=sabbamitta>Wenn jemand seinen Körper ablegt und einen anderen Körper aufnimmt, dann nenne ich ihn ‚tadelnswert‘. </span><br><p id=mn144:13.10><span class=root>Taṁ channassa bhikkhuno natthi. </span><br> <span class=sabbamitta>Aber der Mönch Channa hat nichts dergleichen getan. </span><br><p id=mn144:13.11><span class=root>‘Anupavajjo channo bhikkhu satthaṁ āharesī’ti evametaṁ, sāriputta, dhārehī”ti. </span><br> <span class=sabbamitta>Du sollst in Erinnerung behalten: ‚Der Mönch Channa hat sich ohne Tadel das Leben genommen.‘“ </span><br><p id=mn144:13.12><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=mn144:13.13><span class=root>Attamano āyasmā sāriputto bhagavato bhāsitaṁ abhinandīti. </span><br> <span class=sabbamitta>Zufrieden begrüßte der Ehrwürdige Sāriputta die Worte des Buddha. </span><br><p id=mn144:13.14><span class=root>Channovādasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>