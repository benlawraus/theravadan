<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0084.html>English</a> , <a href=/canon/ru/pli/ms/sutta/mn/mn0084.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0083.html>Previous</a><a href=/canon/de/pli/ms/sutta/mn/mn0085.html>Next</a></div><p id=mn84:0.1><span class=root>Majjhima Nikāya 84 </span><br> <span class=sabbamitta>Mittlere Lehrreden 84 </span><br><p id=mn84:0.2><span class="root big-bold">Madhurasutta </span><br> <span class=sabbamitta>In Madhurā </span><br><p id=mn84:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn84:1.2><span class=root>ekaṁ samayaṁ āyasmā mahākaccāno madhurāyaṁ viharati gundāvane. </span><br> <span class=sabbamitta>Einmal hielt sich der Ehrwürdige Mahākaccāna bei Madhurā auf, in Gundas Wäldchen. </span><br><p id=mn84:2.1><span class=root>Assosi kho rājā mādhuro avantiputto: </span><br> <span class=sabbamitta>Der König Avantiputta von Madhurā hörte: </span><br><p id=mn84:2.2><span class=root>“samaṇo khalu, bho, kaccāno madhurāyaṁ viharati gundāvane. </span><br> <span class=sabbamitta>„Es scheint, der Asket Kaccāna hält sich bei Madhurā auf, in Gundas Wäldchen. </span><br><p id=mn84:2.3><span class=root>Taṁ kho pana bhavantaṁ kaccānaṁ evaṁ kalyāṇo kittisaddo abbhuggato: </span><br> <span class=sabbamitta>Er hat diesen guten Ruf: </span><br><p id=mn84:2.4><span class=root>‘paṇḍito viyatto medhāvī bahussuto cittakathī kalyāṇapaṭibhāno vuddho ceva arahā ca’. </span><br> <span class=sabbamitta>‚Er ist klug, fähig, verständig, gelehrt, ein geistvoller Redner, wortgewandt, zur Reife gelangt, ein Vollendeter.‘ </span><br><p id=mn84:2.5><span class=root>Sādhu kho pana tathārūpānaṁ arahataṁ dassanaṁ hotī”ti. </span><br> <span class=sabbamitta>Es ist gut, solche Vollendeten zu sehen.“ </span><br><p id=mn84:3.1><span class=root>Atha kho rājā mādhuro avantiputto bhadrāni bhadrāni yānāni yojāpetvā bhadraṁ yānaṁ abhiruhitvā bhadrehi bhadrehi yānehi madhurāya niyyāsi mahaccarājānubhāvena āyasmantaṁ mahākaccānaṁ dassanāya. </span><br> <span class=sabbamitta>Darauf ließ König Avantiputta die erlesensten Kutschen anspannen. Er bestieg eine erlesene Kutsche und machte sich zusammen mit anderen erlesenen Kutschen in vollem königlichem Prunk von Madhurā auf, um Mahākaccāna zu sehen. </span><br><p id=mn84:3.2><span class=root>Yāvatikā yānassa bhūmi yānena gantvā yānā paccorohitvā pattikova yenāyasmā mahākaccāno tenupasaṅkami; upasaṅkamitvā āyasmatā mahākaccānena saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho rājā mādhuro avantiputto āyasmantaṁ mahākaccānaṁ etadavoca: </span><br> <span class=sabbamitta>Er fuhr mit der Kutsche, soweit es das Gelände erlaubte, stieg dann ab, begab sich zu Fuß zu Mahākaccāna und tauschte Willkommensgrüße mit ihm aus. Nach der Begrüßung und dem Austausch von Höflichkeiten setzte der König sich zur Seite hin und sagte zu Mahākaccāna: </span><br><p id=mn84:4.1><span class=root>“brāhmaṇā, bho kaccāna, evamāhaṁsu: </span><br> <span class=sabbamitta>„Herr Kaccāna, die Brahmanen sagen: </span><br><p id=mn84:4.2><span class=root>‘brāhmaṇova seṭṭho vaṇṇo, hīno añño vaṇṇo; </span><br> <span class=sabbamitta>‚Nur die Brahmanen sind die beste Klasse; andere Klassen sind geringer. </span><br><p id=mn84:4.3><span class=root>brāhmaṇova sukko vaṇṇo, kaṇho añño vaṇṇo; </span><br> <span class=sabbamitta>Nur die Brahmanen sind die helle Klasse; andere Klassen sind dunkel. </span><br><p id=mn84:4.4><span class=root>brāhmaṇāva sujjhanti, no abrāhmaṇā; </span><br> <span class=sabbamitta>Nur die Brahmanen sind geläutert; andere sind es nicht. </span><br><p id=mn84:4.5><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. </span><br> <span class=sabbamitta>Nur die Brahmanen sind Brahmās echte Söhne, aus seinem Mund geboren, aus Brahmā geboren, von Brahmā geschaffen, Erben Brahmās.‘ </span><br><p id=mn84:4.6><span class=root>Idha bhavaṁ kaccāno kimakkhāyī”ti? </span><br> <span class=sabbamitta>Was hat Herr Kaccāna dazu zu sagen?“ </span><br><p id=mn84:5.1><span class=root>“Ghosoyeva kho eso, mahārāja, lokasmiṁ: </span><br> <span class=sabbamitta>„Großer König, das ist bloß ein Gerede in der Welt. </span><br><p id=mn84:5.2><span class=root>‘brāhmaṇova seṭṭho vaṇṇo, hīno añño vaṇṇo; </span><br><p id=mn84:5.3><span class=root>brāhmaṇova sukko vaṇṇo, kaṇho añño vaṇṇo; </span><br><p id=mn84:5.4><span class=root>brāhmaṇāva sujjhanti, no abrāhmaṇā; </span><br><p id=mn84:5.5><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. </span><br><p id=mn84:5.6><span class=root>Tadamināpetaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sabbamitta>Und hier ist eine Art, zu verstehen, inwiefern das bloß ein Gerede in der Welt ist: </span><br><p id=mn84:5.7><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn84:5.8><span class=root>brahmadāyādā’ti. </span><br><p id=mn84:5.9><span class=root>Taṁ kiṁ maññasi, mahārāja, </span><br> <span class=sabbamitta>Was denkst du, großer König? </span><br><p id=mn84:5.10><span class=root>khattiyassa cepi ijjheyya dhanena vā dhaññena vā rajatena vā jātarūpena vā khattiyopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sabbamitta>Angenommen, ein Adliger ist in Bezug auf Geld, Getreide, Silber oder Gold erfolgreich. Würde es da nicht Adlige, </span><br><p id=mn84:5.11><span class=root>brāhmaṇopissāssa … </span><br> <span class=sabbamitta>Brahmanen, </span><br><p id=mn84:5.12><span class=root>vessopissāssa … </span><br> <span class=sabbamitta>Landarbeiter </span><br><p id=mn84:5.13><span class=root>suddopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti? </span><br> <span class=sabbamitta>und Hilfsarbeiter geben, die vor ihm aufstehen und nach ihm zu Bett gehen würden, die zuvorkommend wären, sich liebenswert zeigen und höflich reden würden?“ </span><br><p id=mn84:5.14><span class=root>“Khattiyassa cepi, bho kaccāna, ijjheyya dhanena vā dhaññena vā rajatena vā jātarūpena vā khattiyopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sabbamitta>„Die würde es geben, Herr Kaccāna.“ </span><br><p id=mn84:5.15><span class=root>brāhmaṇopissāssa … </span><br><p id=mn84:5.16><span class=root>vessopissāssa … </span><br><p id=mn84:5.17><span class=root>suddopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti. </span><br><p id=mn84:5.18><span class=root>“Taṁ kiṁ maññasi, mahārāja, </span><br> <span class=sabbamitta>„Was denkst du, großer König? </span><br><p id=mn84:5.19><span class=root>brāhmaṇassa cepi ijjheyya dhanena vā dhaññena vā rajatena vā jātarūpena vā brāhmaṇopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sabbamitta>Angenommen, ein Brahmane … </span><br><p id=mn84:5.20><span class=root>vessopissāssa … </span><br><p id=mn84:5.21><span class=root>suddopissāssa … </span><br><p id=mn84:5.22><span class=root>khattiyopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti? </span><br><p id=mn84:5.23><span class=root>“Brāhmaṇassa cepi, bho kaccāna, ijjheyya dhanena vā dhaññena vā rajatena vā jātarūpena vā brāhmaṇopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br><p id=mn84:5.24><span class=root>vessopissāssa … </span><br><p id=mn84:5.25><span class=root>suddopissāssa … </span><br><p id=mn84:5.26><span class=root>khattiyopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti. </span><br><p id=mn84:5.27><span class=root>“Taṁ kiṁ maññasi, mahārāja, vessassa cepi ijjheyya dhanena vā dhaññena vā rajatena vā jātarūpena vā vessopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sabbamitta>ein Landarbeiter … </span><br><p id=mn84:5.28><span class=root>suddopissāssa … </span><br><p id=mn84:5.29><span class=root>khattiyopissāssa … </span><br><p id=mn84:5.30><span class=root>brāhmaṇopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti? </span><br><p id=mn84:5.31><span class=root>“Vessassa cepi, bho kaccāna, ijjheyya dhanena vā dhaññena vā rajatena vā jātarūpena vā vessopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br><p id=mn84:5.32><span class=root>suddopissāssa … </span><br><p id=mn84:5.33><span class=root>khattiyopissāssa … </span><br><p id=mn84:5.34><span class=root>brāhmaṇopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti. </span><br><p id=mn84:5.35><span class=root>“Taṁ kiṁ maññasi, mahārāja, suddassa cepi ijjheyya dhanena vā dhaññena vā rajatena vā jātarūpena vā suddopissāssa pubbuṭṭhāyī pacchānipātī kiṅkārapaṭissāvī manāpacārī piyavādī … </span><br> <span class=sabbamitta>oder ein Hilfsarbeiter ist in Bezug auf Geld, Getreide, Silber oder Gold erfolgreich. </span><br><p id=mn84:5.36><span class=root>khattiyopissāssa … </span><br> <span class=sabbamitta>Würde es da nicht Adlige, </span><br><p id=mn84:5.37><span class=root>brāhmaṇopissāssa … </span><br> <span class=sabbamitta>Brahmanen … Landarbeiter … </span><br><p id=mn84:5.38><span class=root>vessopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti? </span><br> <span class=sabbamitta>und Hilfsarbeiter geben, die vor ihm aufstehen und nach ihm zu Bett gehen würden, die zuvorkommend wären, sich liebenswert zeigen und höflich reden würden?“ </span><br><p id=mn84:5.39><span class=root>“Suddassa cepi, bho kaccāna, ijjheyya dhanena vā dhaññena vā rajatena vā jātarūpena vā suddopissāssa pubbuṭṭhāyī pacchānipātī kiṅkārapaṭissāvī manāpacārī piyavādīti … </span><br> <span class=sabbamitta>„Die würde es geben, Herr Kaccāna.“ </span><br><p id=mn84:5.40><span class=root>khattiyopissāssa … </span><br><p id=mn84:5.41><span class=root>brāhmaṇopissāssa … </span><br><p id=mn84:5.42><span class=root>vessopissāssa pubbuṭṭhāyī pacchānipātī kiṅkārapaṭissāvī manāpacārī piyavādī”ti. </span><br><p id=mn84:5.43><span class=root>“Taṁ kiṁ maññasi, mahārāja, </span><br> <span class=sabbamitta>„Was denkst du, großer König? </span><br><p id=mn84:5.44><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sabbamitta>Wenn das so ist, sind dann die vier Klassen gleichwertig oder nicht? </span><br><p id=mn84:5.45><span class=root>Kathaṁ vā te ettha hotī”ti? </span><br> <span class=sabbamitta>Oder wie siehst du das?“ </span><br><p id=mn84:5.46><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sabbamitta>„Wenn das so ist, Herr Kaccāna, dann sind diese vier Klassen sicherlich gleichwertig. </span><br><p id=mn84:5.47><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sabbamitta>Ich kann keinen Unterschied zwischen ihnen sehen.“ </span><br><p id=mn84:5.48><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sabbamitta>„Und hier ist eine andere Art, zu verstehen, inwiefern die Behauptungen der Brahmanen bloß ein Gerede in der Welt sind: </span><br><p id=mn84:5.49><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn84:5.50><span class=root>brahmadāyādā’ti. </span><br><p id=mn84:6.1><span class=root>Taṁ kiṁ maññasi, mahārāja, </span><br> <span class=sabbamitta>Was denkst du, großer König? </span><br><p id=mn84:6.2><span class=root>idhassa khattiyo pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya no vā? </span><br> <span class=sabbamitta>Da würde ein Adliger lebende Geschöpfe töten, stehlen und sexuelle Verfehlungen begehen; er würde falsche, entzweiende, harte oder unsinnige Rede gebrauchen; er wäre begehrlich und böswillig und hätte falsche Ansicht. Würde er, wenn sein Körper auseinanderbricht, nach dem Tod, an einem verlorenen Ort wiedergeboren, einem schlechten Ort, in der Unterwelt, der Hölle, oder nicht? </span><br><p id=mn84:6.3><span class=root>Kathaṁ vā te ettha hotī”ti? </span><br> <span class=sabbamitta>Oder wie siehst du das?“ </span><br><p id=mn84:6.4><span class=root>“Khattiyopi hi, bho kaccāna, pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sabbamitta>„Ein solcher Adliger würde an einem schlechten Ort wiedergeboren. </span><br><p id=mn84:6.5><span class=root>Evaṁ me ettha hoti, evañca pana me etaṁ arahataṁ sutan”ti. </span><br> <span class=sabbamitta>Das denke ich, und ich habe es auch von den Vollendeten gehört.“ </span><br><p id=mn84:6.6><span class=root>“Sādhu sādhu, mahārāja. </span><br> <span class=sabbamitta>„Gut, gut, großer König! </span><br><p id=mn84:6.7><span class=root>Sādhu kho te etaṁ, mahārāja, evaṁ hoti, sādhu ca pana te etaṁ arahataṁ sutaṁ. </span><br> <span class=sabbamitta>Es ist gut, dass du das denkst, und es ist gut, dass du es von den Vollendeten gehört hast. </span><br><p id=mn84:6.8><span class=root>Taṁ kiṁ maññasi, mahārāja, </span><br> <span class=sabbamitta>Was denkst du, großer König? </span><br><p id=mn84:6.9><span class=root>idhassa brāhmaṇo …pe… </span><br> <span class=sabbamitta>Da würde ein Brahmane … </span><br><p id=mn84:6.10><span class=root>idhassa vesso …pe… </span><br> <span class=sabbamitta>ein Landarbeiter … </span><br><p id=mn84:6.11><span class=root>idhassa suddo pāṇātipātī adinnādāyī …pe… micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya no vā? </span><br> <span class=sabbamitta>oder ein Hilfsarbeiter lebende Geschöpfe töten, stehlen und sexuelle Verfehlungen begehen; er würde falsche, entzweiende, harte oder unsinnige Rede gebrauchen; er wäre begehrlich und böswillig und hätte falsche Ansicht. Würde er, wenn sein Körper auseinanderbricht, nach dem Tod, an einem verlorenen Ort wiedergeboren, einem schlechten Ort, in der Unterwelt, der Hölle, oder nicht? </span><br><p id=mn84:6.12><span class=root>Kathaṁ vā te ettha hotī”ti? </span><br> <span class=sabbamitta>Oder wie siehst du das?“ </span><br><p id=mn84:6.13><span class=root>“Suddopi hi, bho kaccāna, pāṇātipātī adinnādāyī …pe… micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sabbamitta>„Ein solcher Brahmane, Landarbeiter oder Hilfsarbeiter würde an einem schlechten Ort wiedergeboren. </span><br><p id=mn84:6.14><span class=root>Evaṁ me ettha hoti, evañca pana me etaṁ arahataṁ sutan”ti. </span><br> <span class=sabbamitta>Das denke ich, und ich habe es auch von den Vollendeten gehört.“ </span><br><p id=mn84:6.15><span class=root>“Sādhu sādhu, mahārāja. </span><br> <span class=sabbamitta>„Gut, gut, großer König! </span><br><p id=mn84:6.16><span class=root>Sādhu kho te etaṁ, mahārāja, evaṁ hoti, sādhu ca pana te etaṁ arahataṁ sutaṁ. </span><br> <span class=sabbamitta>Es ist gut, dass du das denkst, und es ist gut, dass du es von den Vollendeten gehört hast. </span><br><p id=mn84:6.17><span class=root>Taṁ kiṁ maññasi, mahārāja, </span><br> <span class=sabbamitta>Was denkst du, großer König? </span><br><p id=mn84:6.18><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sabbamitta>Wenn das so ist, sind dann die vier Klassen gleichwertig oder nicht? </span><br><p id=mn84:6.19><span class=root>Kathaṁ vā te ettha hotī”ti? </span><br> <span class=sabbamitta>Oder wie siehst du das?“ </span><br><p id=mn84:6.20><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sabbamitta>„Wenn das so ist, Herr Kaccāna, dann sind diese vier Klassen sicherlich gleichwertig. </span><br><p id=mn84:6.21><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sabbamitta>Ich kann keinen Unterschied zwischen ihnen sehen.“ </span><br><p id=mn84:6.22><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sabbamitta>„Und hier ist eine andere Art, zu verstehen, inwiefern die Behauptungen der Brahmanen bloß ein Gerede in der Welt sind: </span><br><p id=mn84:6.23><span class=root>‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti. </span><br><p id=mn84:7.1><span class=root>“Taṁ kiṁ maññasi, mahārāja, </span><br> <span class=sabbamitta>Was denkst du, großer König? </span><br><p id=mn84:7.2><span class=root>idhassa khattiyo pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu abyāpannacitto sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya no vā? </span><br> <span class=sabbamitta>Da würde ein Adliger das Töten lebender Geschöpfe, das Stehlen und das Begehen sexueller Verfehlungen unterlassen; er würde den Gebrauch falscher, entzweiender, harter oder unsinnige Rede unterlassen; er wäre zufrieden und gütig und hätte rechte Ansicht. Würde er, wenn sein Körper auseinanderbricht, nach dem Tod, an einem guten Ort wiedergeboren, in einer himmlischen Welt, oder nicht? </span><br><p id=mn84:7.3><span class=root>Kathaṁ vā te ettha hotī”ti? </span><br> <span class=sabbamitta>Oder wie siehst du das?“ </span><br><p id=mn84:7.4><span class=root>“Khattiyopi hi, bho kaccāna, pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu abyāpannacitto sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya. </span><br> <span class=sabbamitta>„Ein solcher Adliger würde an einem guten Ort wiedergeboren. </span><br><p id=mn84:7.5><span class=root>Evaṁ me ettha hoti, evañca pana me etaṁ arahataṁ sutan”ti. </span><br> <span class=sabbamitta>Das denke ich, und ich habe es auch von den Vollendeten gehört.“ </span><br><p id=mn84:7.6><span class=root>“Sādhu sādhu, mahārāja. </span><br> <span class=sabbamitta>„Gut, gut, großer König! </span><br><p id=mn84:7.7><span class=root>Sādhu kho te etaṁ, mahārāja, evaṁ hoti, sādhu ca pana te etaṁ arahataṁ sutaṁ. </span><br> <span class=sabbamitta>Es ist gut, dass du das denkst, und es ist gut, dass du es von den Vollendeten gehört hast. </span><br><p id=mn84:7.8><span class=root>Taṁ kiṁ maññasi, mahārāja, </span><br> <span class=sabbamitta>Was denkst du, großer König? </span><br><p id=mn84:7.9><span class=root>idhassa brāhmaṇo, idhassa vesso, idhassa suddo pāṇātipātā paṭivirato adinnādānā paṭivirato …pe… sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya no vā? </span><br> <span class=sabbamitta>Da würde ein Brahmane, Landarbeiter oder Hilfsarbeiter das Töten lebender Geschöpfe, das Stehlen und das Begehen sexueller Verfehlungen unterlassen; er würde den Gebrauch falscher, entzweiender, harter oder unsinnige Rede unterlassen; er wäre zufrieden und gütig und hätte rechte Ansicht. Würde er, wenn sein Körper auseinanderbricht, nach dem Tod, an einem guten Ort wiedergeboren, in einer himmlischen Welt, oder nicht? </span><br><p id=mn84:7.10><span class=root>Kathaṁ vā te ettha hotī”ti? </span><br> <span class=sabbamitta>Oder wie siehst du das?“ </span><br><p id=mn84:7.11><span class=root>“Suddopi hi, bho kaccāna, pāṇātipātā paṭivirato, adinnādānā paṭivirato …pe… sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya. </span><br> <span class=sabbamitta>„Ein solcher Brahmane, Landarbeiter oder Hilfsarbeiter würde an einem guten Ort wiedergeboren. </span><br><p id=mn84:7.12><span class=root>Evaṁ me ettha hoti, evañca pana me etaṁ arahataṁ sutan”ti. </span><br> <span class=sabbamitta>Das denke ich, und ich habe es auch von den Vollendeten gehört.“ </span><br><p id=mn84:7.13><span class=root>“Sādhu sādhu, mahārāja. </span><br> <span class=sabbamitta>„Gut, gut, großer König! </span><br><p id=mn84:7.14><span class=root>Sādhu kho te etaṁ, mahārāja, evaṁ hoti, sādhu ca pana te etaṁ arahataṁ sutaṁ. </span><br> <span class=sabbamitta>Es ist gut, dass du das denkst, und es ist gut, dass du es von den Vollendeten gehört hast. </span><br><p id=mn84:7.15><span class=root>Taṁ kiṁ maññasi, mahārāja, </span><br> <span class=sabbamitta>Was denkst du, großer König? </span><br><p id=mn84:7.16><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sabbamitta>Wenn das so ist, sind dann die vier Klassen gleichwertig oder nicht? </span><br><p id=mn84:7.17><span class=root>Kathaṁ vā te ettha hotī”ti? </span><br> <span class=sabbamitta>Oder wie siehst du das?“ </span><br><p id=mn84:7.18><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sabbamitta>„Wenn das so ist, Herr Kaccāna, dann sind diese vier Klassen sicherlich gleichwertig. </span><br><p id=mn84:7.19><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sabbamitta>Ich kann keinen Unterschied zwischen ihnen sehen.“ </span><br><p id=mn84:7.20><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sabbamitta>„Und hier ist eine andere Art, zu verstehen, inwiefern die Behauptungen der Brahmanen bloß ein Gerede in der Welt sind: </span><br><p id=mn84:7.21><span class=root>‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti. </span><br><p id=mn84:8.1><span class=root>“Taṁ kiṁ maññasi, mahārāja, </span><br> <span class=sabbamitta>Was denkst du, großer König? </span><br><p id=mn84:8.2><span class=root>idha khattiyo sandhiṁ vā chindeyya, nillopaṁ vā hareyya, ekāgārikaṁ vā kareyya, paripanthe vā tiṭṭheyya, paradāraṁ vā gaccheyya, tañce te purisā gahetvā dasseyyuṁ: </span><br> <span class=sabbamitta>Da bricht ein Adliger in Häuser ein, plündert Vermögen, raubt aus abgelegenen Gebäuden, belagert Landstraßen und begeht Ehebruch. Deine Männer würden ihn festnehmen und dir vorführen: </span><br><p id=mn84:8.3><span class=root>‘ayaṁ te, deva, coro āgucārī. </span><br> <span class=sabbamitta>‚Majestät, das ist ein Räuber, ein Verbrecher. </span><br><p id=mn84:8.4><span class=root>Imassa yaṁ icchasi taṁ daṇḍaṁ paṇehī’ti. </span><br> <span class=sabbamitta>Bestrafe ihn nach deinem Gutdünken.‘ </span><br><p id=mn84:8.5><span class=root>Kinti naṁ kareyyāsī”ti? </span><br> <span class=sabbamitta>Wie würdest du mit ihm verfahren?“ </span><br><p id=mn84:8.6><span class=root>“Ghāteyyāma vā, bho kaccāna, jāpeyyāma vā pabbājeyyāma vā yathāpaccayaṁ vā kareyyāma. </span><br> <span class=sabbamitta>„Ich würde ihn hinrichten, seinen Besitz einziehen oder ihn verbannen lassen oder verfahren, wie es bei dem Verbrechen angemessen ist. </span><br><p id=mn84:8.7><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=mn84:8.8><span class=root>Yā hissa, bho kaccāna, pubbe ‘khattiyo’ti samaññā sāssa antarahitā; corotveva saṅkhyaṁ gacchatī”ti. </span><br> <span class=sabbamitta>Weil er seine frühere Stellung als Adliger verloren hat und bloß als Räuber gerechnet wird.“ </span><br><p id=mn84:8.9><span class=root>“Taṁ kiṁ maññasi, mahārāja, </span><br> <span class=sabbamitta>„Was denkst du, großer König? </span><br><p id=mn84:8.10><span class=root>idha brāhmaṇo, idha vesso, idha suddo sandhiṁ vā chindeyya, nillopaṁ vā hareyya, ekāgārikaṁ vā kareyya, paripanthe vā tiṭṭheyya, paradāraṁ vā gaccheyya, tañce te purisā gahetvā dasseyyuṁ: </span><br> <span class=sabbamitta>Da bricht ein Brahmane, Landarbeiter oder Hilfsarbeiter in Häuser ein, plündert Vermögen, raubt aus abgelegenen Gebäuden, belagert Landstraßen und begeht Ehebruch. Deine Männer würden ihn festnehmen und dir vorführen: </span><br><p id=mn84:8.11><span class=root>‘ayaṁ te, deva, coro āgucārī. </span><br> <span class=sabbamitta>‚Majestät, das ist ein Räuber, ein Verbrecher. </span><br><p id=mn84:8.12><span class=root>Imassa yaṁ icchasi taṁ daṇḍaṁ paṇehī’ti. </span><br> <span class=sabbamitta>Bestrafe ihn nach deinem Gutdünken.‘ </span><br><p id=mn84:8.13><span class=root>Kinti naṁ kareyyāsī”ti? </span><br> <span class=sabbamitta>Wie würdest du mit ihm verfahren?“ </span><br><p id=mn84:8.14><span class=root>“Ghāteyyāma vā, bho kaccāna, jāpeyyāma vā pabbājeyyāma vā yathāpaccayaṁ vā kareyyāma. </span><br> <span class=sabbamitta>„Ich würde ihn hinrichten, seinen Besitz einziehen oder ihn verbannen lassen oder verfahren, wie es bei dem Verbrechen angemessen ist. </span><br><p id=mn84:8.15><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=mn84:8.16><span class=root>Yā hissa, bho kaccāna, pubbe ‘suddo’ti samaññā sāssa antarahitā; corotveva saṅkhyaṁ gacchatī”ti. </span><br> <span class=sabbamitta>Weil er seine frühere Stellung als Brahmane, Landarbeiter oder Hilfsarbeiter verloren hat und bloß als Räuber gerechnet wird.“ </span><br><p id=mn84:8.17><span class=root>“Taṁ kiṁ maññasi, mahārāja, </span><br> <span class=sabbamitta>„Was denkst du, großer König? </span><br><p id=mn84:8.18><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sabbamitta>Wenn das so ist, sind dann die vier Klassen gleichwertig oder nicht? </span><br><p id=mn84:8.19><span class=root>Kathaṁ vā te ettha hotī”ti? </span><br> <span class=sabbamitta>Oder wie siehst du das?“ </span><br><p id=mn84:8.20><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sabbamitta>„Wenn das so ist, Herr Kaccāna, dann sind diese vier Klassen sicherlich gleichwertig. </span><br><p id=mn84:8.21><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sabbamitta>Ich kann keinen Unterschied zwischen ihnen sehen.“ </span><br><p id=mn84:8.22><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sabbamitta>„Und hier ist eine andere Art, zu verstehen, inwiefern die Behauptungen der Brahmanen bloß ein Gerede in der Welt sind: </span><br><p id=mn84:8.23><span class=root>‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti. </span><br><p id=mn84:9.1><span class=root>“Taṁ kiṁ maññasi, mahārāja, </span><br> <span class=sabbamitta>Was denkst du, großer König? </span><br><p id=mn84:9.2><span class=root>idha khattiyo kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajito assa virato pāṇātipātā, virato adinnādānā, virato musāvādā, rattūparato, ekabhattiko, brahmacārī, sīlavā, kalyāṇadhammo. </span><br> <span class=sabbamitta>Da würde sich ein Adliger Haar und Bart rasieren, ockerfarbene Roben anlegen und aus dem Haus fortziehen ins hauslose Leben. Er würde das Töten lebender Geschöpfe, das Stehlen und das Lügen unterlassen. Er würde das Essen bei Nacht unterlassen und nur zu einer Tageszeit essen, wäre keusch, sittlich und von gutem Charakter. </span><br><p id=mn84:9.3><span class=root>Kinti naṁ kareyyāsī”ti? </span><br> <span class=sabbamitta>Wie würdest du ihn behandeln?“ </span><br><p id=mn84:9.4><span class=root>“Abhivādeyyāma vā, bho kaccāna, paccuṭṭheyyāma vā āsanena vā nimanteyyāma abhinimanteyyāma vā naṁ cīvarapiṇḍapātasenāsanagilānappaccayabhesajjaparikkhārehi dhammikaṁ vā assa rakkhāvaraṇaguttiṁ saṁvidaheyyāma. </span><br> <span class=sabbamitta>„Ich würde mich vor ihm verbeugen, für ihn aufstehen und ihm einen Sitz anbieten. Ich würde ihn einladen, Roben, Almosen, Unterkunft sowie Arznei und Krankenversorgung anzunehmen. Und ich würde für ihn für gesetzlichen Schutz und Sicherheit sorgen. </span><br><p id=mn84:9.5><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=mn84:9.6><span class=root>Yā hissa, bho kaccāna, pubbe ‘khattiyo’ti samaññā sāssa antarahitā; samaṇotveva saṅkhyaṁ gacchatī”ti. </span><br> <span class=sabbamitta>Weil er seine frühere Stellung als Adliger verloren hat und bloß als Asket gerechnet wird.“ </span><br><p id=mn84:9.7><span class=root>“Taṁ kiṁ maññasi, mahārāja, </span><br> <span class=sabbamitta>„Was denkst du, großer König? </span><br><p id=mn84:9.8><span class=root>idha brāhmaṇo, idha vesso, idha suddo kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajito assa virato pāṇātipātā, virato adinnādānā virato musāvādā, rattūparato, ekabhattiko, brahmacārī, sīlavā, kalyāṇadhammo. </span><br> <span class=sabbamitta>Da würde sich ein Brahmane, Landarbeiter oder Hilfsarbeiter Haar und Bart rasieren, ockerfarbene Roben anlegen und aus dem Haus fortziehen ins hauslose Leben. Er würde das Töten lebender Geschöpfe, das Stehlen und das Lügen unterlassen. Er würde das Essen bei Nacht unterlassen und nur zu einer Tageszeit essen, wäre keusch, sittlich und von gutem Charakter. </span><br><p id=mn84:9.9><span class=root>Kinti naṁ kareyyāsī”ti? </span><br> <span class=sabbamitta>Wie würdest du ihn behandeln?“ </span><br><p id=mn84:9.10><span class=root>“Abhivādeyyāma vā, bho kaccāna, paccuṭṭheyyāma vā āsanena vā nimanteyyāma abhinimanteyyāma vā naṁ cīvarapiṇḍapātasenāsanagilānappaccayabhesajjaparikkhārehi dhammikaṁ vā assa rakkhāvaraṇaguttiṁ saṁvidaheyyāma. </span><br> <span class=sabbamitta>„Ich würde mich vor ihm verbeugen, für ihn aufstehen und ihm einen Sitz anbieten. Ich würde ihn einladen, Roben, Almosen, Unterkunft sowie Arznei und Krankenversorgung anzunehmen. Und ich würde für ihn für gesetzlichen Schutz und Sicherheit sorgen. </span><br><p id=mn84:9.11><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=mn84:9.12><span class=root>Yā hissa, bho kaccāna, pubbe ‘suddo’ti samaññā sāssa antarahitā; samaṇotveva saṅkhyaṁ gacchatī”ti. </span><br> <span class=sabbamitta>Weil er seine frühere Stellung als Brahmane, Landarbeiter oder Hilfsarbeiter verloren hat und bloß als Asket gerechnet wird.“ </span><br><p id=mn84:9.13><span class=root>“Taṁ kiṁ maññasi, mahārāja, </span><br> <span class=sabbamitta>„Was denkst du, großer König? </span><br><p id=mn84:9.14><span class=root>yadi evaṁ sante, ime cattāro vaṇṇā samasamā honti no vā? </span><br> <span class=sabbamitta>Wenn das so ist, sind dann die vier Klassen gleichwertig oder nicht? </span><br><p id=mn84:9.15><span class=root>Kathaṁ vā te ettha hotī”ti? </span><br> <span class=sabbamitta>Oder wie siehst du das?“ </span><br><p id=mn84:9.16><span class=root>“Addhā kho, bho kaccāna, evaṁ sante, ime cattāro vaṇṇā samasamā honti. </span><br> <span class=sabbamitta>„Wenn das so ist, Herr Kaccāna, dann sind diese vier Klassen sicherlich gleichwertig. </span><br><p id=mn84:9.17><span class=root>Nesaṁ ettha kiñci nānākaraṇaṁ samanupassāmī”ti. </span><br> <span class=sabbamitta>Ich kann keinen Unterschied zwischen ihnen sehen.“ </span><br><p id=mn84:9.18><span class=root>“Imināpi kho etaṁ, mahārāja, pariyāyena veditabbaṁ yathā ghosoyeveso lokasmiṁ: </span><br> <span class=sabbamitta>„Das ist eine andere Art, zu verstehen, inwiefern dies bloß ein Gerede in der Welt ist: </span><br><p id=mn84:9.19><span class=root>‘brāhmaṇova seṭṭho vaṇṇo, hīno añño vaṇṇo; </span><br> <span class=sabbamitta>‚Nur die Brahmanen sind die beste Klasse; andere Klassen sind geringer. </span><br><p id=mn84:9.20><span class=root>brāhmaṇova sukko vaṇṇo, kaṇho añño vaṇṇo; </span><br> <span class=sabbamitta>Nur die Brahmanen sind die helle Klasse; andere Klassen sind dunkel. </span><br><p id=mn84:9.21><span class=root>brāhmaṇāva sujjhanti, no abrāhmaṇā; </span><br> <span class=sabbamitta>Nur die Brahmanen sind geläutert; andere sind es nicht. </span><br><p id=mn84:9.22><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’”ti. </span><br> <span class=sabbamitta>Nur die Brahmanen sind Brahmās echte Söhne, aus seinem Mund geboren, aus Brahmā geboren, von Brahmā geschaffen, Erben Brahmās.‘“ </span><br><p id=mn84:10.1><span class=root>Evaṁ vutte, rājā mādhuro avantiputto āyasmantaṁ mahākaccānaṁ etadavoca: </span><br> <span class=sabbamitta>Darauf sagte König Avantiputta von Madhurā zu Mahākaccāna: </span><br><p id=mn84:10.2><span class=root>“abhikkantaṁ, bho kaccāna, abhikkantaṁ, bho kaccāna. </span><br> <span class=sabbamitta>„Vortrefflich, Herr Kaccāna! Vortrefflich! </span><br><p id=mn84:10.3><span class=root>Seyyathāpi, bho kaccāna, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya ‘cakkhumanto rūpāni dakkhantī’ti; evamevaṁ bhotā kaccānena anekapariyāyena dhammo pakāsito. </span><br> <span class=sabbamitta>Als würde er das Umgestürzte aufrichten oder das Verborgene enthüllen oder den Verirrten den Weg weisen oder im Dunkeln ein Licht anzünden, sodass Menschen mit klaren Augen sehen könnten, was da ist, so hat Herr Kaccāna die Lehre auf vielerlei Weise klargemacht. </span><br><p id=mn84:10.4><span class=root>Esāhaṁ bhavantaṁ kaccānaṁ saraṇaṁ gacchāmi dhammañca bhikkhusaṅghañca. </span><br> <span class=sabbamitta>Ich nehme Zuflucht zu Herrn Kaccāna, zur Lehre und zum Saṅgha der Mönche und Nonnen. </span><br><p id=mn84:10.5><span class=root>Upāsakaṁ maṁ bhavaṁ kaccāno dhāretu ajjatagge pāṇupetaṁ saraṇaṁ gatan”ti. </span><br> <span class=sabbamitta>Von diesem Tag an soll Herr Kaccāna mich als Laienschüler in Erinnerung behalten, der für sein ganzes Leben Zuflucht genommen hat.“ </span><br><p id=mn84:10.6><span class=root>“Mā kho maṁ tvaṁ, mahārāja, saraṇaṁ agamāsi. </span><br> <span class=sabbamitta>„Großer König, nimm nicht zu mir Zuflucht. </span><br><p id=mn84:10.7><span class=root>Tameva tvaṁ bhagavantaṁ saraṇaṁ gaccha yamahaṁ saraṇaṁ gato”ti. </span><br> <span class=sabbamitta>Du solltest zu eben dem Gesegneten Zuflucht nehmen, zu dem ich Zuflucht genommen habe.“ </span><br><p id=mn84:10.8><span class=root>“Kahaṁ pana, bho kaccāna, etarahi so bhagavā viharati arahaṁ sammāsambuddho”ti? </span><br> <span class=sabbamitta>„Aber wo ist der Gesegnete jetzt, der Vollendete, der vollkommen erwachte Buddha?“ </span><br><p id=mn84:10.9><span class=root>“Parinibbuto kho, mahārāja, etarahi so bhagavā arahaṁ sammāsambuddho”ti. </span><br> <span class=sabbamitta>„Großer König, der Buddha ist bereits vollkommen verloschen.“ </span><br><p id=mn84:11.1><span class=root>“Sacepi mayaṁ, bho kaccāna, suṇeyyāma taṁ bhagavantaṁ dasasu yojanesu, dasapi mayaṁ yojanāni gaccheyyāma taṁ bhagavantaṁ dassanāya arahantaṁ sammāsambuddhaṁ. </span><br> <span class=sabbamitta>„Herr Kaccāna, wenn ich hören würde, dass der Buddha zehn Meilen entfernt wäre, würde ich zehn Meilen gehen, um ihn zu sehen. </span><br><p id=mn84:11.2><span class=root>Sacepi mayaṁ, bho kaccāna, suṇeyyāma taṁ bhagavantaṁ vīsatiyā yojanesu, tiṁsāya yojanesu, cattārīsāya yojanesu, paññāsāya yojanesu, paññāsampi mayaṁ yojanāni gaccheyyāma taṁ bhagavantaṁ dassanāya arahantaṁ sammāsambuddhaṁ. </span><br> <span class=sabbamitta>Wenn ich hören würde, dass er zwanzig, dreißig, vierzig, fünfzig </span><br><p id=mn84:11.3><span class=root>Yojanasate cepi mayaṁ bho kaccāna, suṇeyyāma taṁ bhagavantaṁ, yojanasatampi mayaṁ gaccheyyāma taṁ bhagavantaṁ dassanāya arahantaṁ sammāsambuddhaṁ. </span><br> <span class=sabbamitta>oder gar hundert Meilen entfernt wäre, würde ich hundert Meilen gehen, um ihn zu sehen. </span><br><p id=mn84:11.4><span class=root>Yato ca, bho kaccāna, parinibbuto so bhagavā, parinibbutampi mayaṁ bhagavantaṁ saraṇaṁ gacchāma dhammañca bhikkhusaṅghañca. </span><br> <span class=sabbamitta>Aber da der Buddha bereits vollkommen verloschen ist, nehme ich Zuflucht zu diesem vollkommen verloschenen Buddha, zur Lehre und zum Saṅgha der Mönche und Nonnen. </span><br><p id=mn84:11.5><span class=root>Upāsakaṁ maṁ bhavaṁ kaccāno dhāretu ajjatagge pāṇupetaṁ saraṇaṁ gatan”ti. </span><br> <span class=sabbamitta>Von diesem Tag an soll Herr Kaccāna mich als Laienschüler in Erinnerung behalten, der für sein ganzes Leben Zuflucht genommen hat.“ </span><br><p id=mn84:11.6><span class=root>Madhurasuttaṁ niṭṭhitaṁ catutthaṁ. </span><br></main><footer class="container footer"><small><a href=/about>Contact info</a></small></footer>