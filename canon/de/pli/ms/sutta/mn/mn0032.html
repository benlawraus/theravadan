<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0032.html>English</a> , <a href=/canon/ru/pli/ms/sutta/mn/mn0032.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0031.html>Previous</a><a href=/canon/de/pli/ms/sutta/mn/mn0033.html>Next</a></div><p id=mn32:0.1><span class=root>Majjhima Nikāya 32 </span><br> <span class=sabbamitta>Mittlere Lehrreden 32 </span><br><p id=mn32:0.2><span class="root big-bold">Mahāgosiṅgasutta </span><br> <span class=sabbamitta>Die längere Lehrrede bei Gosiṅga </span><br><p id=mn32:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn32:1.2><span class=root>ekaṁ samayaṁ bhagavā gosiṅgasālavanadāye viharati sambahulehi abhiññātehi abhiññātehi therehi sāvakehi saddhiṁ—</span><br> <span class=sabbamitta>Einmal hielt sich der Buddha im Salbaumpark bei Gosiṅga auf, in der Halle mit dem Giebeldach, zusammen mit einigen sehr namhaften altehrwürdigen Schülern </span><br><p id=mn32:1.3><span class=root>āyasmatā ca sāriputtena āyasmatā ca mahāmoggallānena āyasmatā ca mahākassapena āyasmatā ca anuruddhena āyasmatā ca revatena āyasmatā ca ānandena, aññehi ca abhiññātehi abhiññātehi therehi sāvakehi saddhiṁ. </span><br> <span class=sabbamitta>wie den Ehrwürdigen Sāriputta, Mahāmoggallāna, Mahākassapa, Anuruddha, Revata, Ānanda und anderen. </span><br><p id=mn32:2.1><span class=root>Atha kho āyasmā mahāmoggallāno sāyanhasamayaṁ paṭisallānā vuṭṭhito yenāyasmā mahākassapo tenupasaṅkami; upasaṅkamitvā āyasmantaṁ mahākassapaṁ etadavoca: </span><br> <span class=sabbamitta>Da kam der Ehrwürdige Mahāmoggallāna am späten Nachmittag aus seiner Klausur, ging zum Ehrwürdigen Mahākassapa und sagte: </span><br><p id=mn32:2.2><span class=root>“āyāmāvuso, kassapa, yenāyasmā sāriputto tenupasaṅkamissāma dhammassavanāyā”ti. </span><br> <span class=sabbamitta>„Komm, werter Kassapa, wir wollen zum Ehrwürdigen Sāriputta gehen, um die Lehre zu hören.“ </span><br><p id=mn32:2.3><span class=root>“Evamāvuso”ti kho āyasmā mahākassapo āyasmato mahāmoggallānassa paccassosi. </span><br> <span class=sabbamitta>„Ja, Geehrter“, antwortete Mahākassapa. </span><br><p id=mn32:2.4><span class=root>Atha kho āyasmā ca mahāmoggallāno āyasmā ca mahākassapo āyasmā ca anuruddho yenāyasmā sāriputto tenupasaṅkamiṁsu dhammassavanāya. </span><br> <span class=sabbamitta>Dann gingen der Ehrwürdige Mahāmoggallāna und der Ehrwürdige Mahākassapa zusammen mit dem Ehrwürdigen Anuruddha zu Sāriputta, um die Lehre zu hören. </span><br><p id=mn32:3.1><span class=root>Addasā kho āyasmā ānando āyasmantañca mahāmoggallānaṁ āyasmantañca mahākassapaṁ āyasmantañca anuruddhaṁ yenāyasmā sāriputto tenupasaṅkamante dhammassavanāya. </span><br> <span class=sabbamitta>Als der Ehrwürdige Ānanda sie sah, </span><br><p id=mn32:3.2><span class=root>Disvāna yenāyasmā revato tenupasaṅkami; upasaṅkamitvā āyasmantaṁ revataṁ etadavoca: </span><br> <span class=sabbamitta>ging er zum Ehrwürdigen Revata, berichtete ihm, was er gesehen hatte, </span><br><p id=mn32:3.3><span class=root>“upasaṅkamantā kho amū, āvuso revata, sappurisā yenāyasmā sāriputto tena dhammassavanāya. </span><br> <span class=sabbamitta>und lud ihn ebenfalls ein. </span><br><p id=mn32:3.4><span class=root>Āyāmāvuso revata, yenāyasmā sāriputto tenupasaṅkamissāma dhammassavanāyā”ti. </span><br><p id=mn32:3.5><span class=root>“Evamāvuso”ti kho āyasmā revato āyasmato ānandassa paccassosi. </span><br><p id=mn32:3.6><span class=root>Atha kho āyasmā ca revato āyasmā ca ānando yenāyasmā sāriputto tenupasaṅkamiṁsu dhammassavanāya. </span><br><p id=mn32:4.1><span class=root>Addasā kho āyasmā sāriputto āyasmantañca revataṁ āyasmantañca ānandaṁ dūratova āgacchante. </span><br> <span class=sabbamitta>Sāriputta sah sie von Weitem kommen </span><br><p id=mn32:4.2><span class=root>Disvāna āyasmantaṁ ānandaṁ etadavoca: </span><br> <span class=sabbamitta>und sagte zu Ānanda: </span><br><p id=mn32:4.3><span class=root>“etu kho āyasmā ānando. </span><br> <span class=sabbamitta>„Komm, Ehrwürdiger Ānanda! </span><br><p id=mn32:4.4><span class=root>Svāgataṁ āyasmato ānandassa bhagavato upaṭṭhākassa bhagavato santikāvacarassa. </span><br> <span class=sabbamitta>Willkommen, Ehrwürdiger Ānanda, Aufwärter des Buddha, der dem Buddha so nahe ist! </span><br><p id=mn32:4.5><span class=root>Ramaṇīyaṁ, āvuso ānanda, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br> <span class=sabbamitta>Geehrter Ānanda, dieser Salbaumpark bei Gosiṅga ist entzückend, die Nacht ist hell, die Salbäume stehen in voller Blüte und himmlische Düfte scheinen in der Luft zu schweben. </span><br><p id=mn32:4.6><span class=root>kathaṁrūpena, āvuso ānanda, bhikkhunā gosiṅgasālavanaṁ sobheyyā”ti? </span><br> <span class=sabbamitta>Ein Mönch von welcher Art würde diesen Park verschönern?“ </span><br><p id=mn32:4.7><span class=root>“Idhāvuso sāriputta, bhikkhu bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā; kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti, dhātā, vacasā paricitā, manasānupekkhitā, diṭṭhiyā suppaṭividdhā. </span><br> <span class=sabbamitta>„Geehrter Sāriputta, da ist ein Mönch sehr gelehrt, erinnert und behält, was er gehört hat: diese Lehren, die am Anfang gut, in der Mitte gut und am Ende gut sind, bedeutsam und gut ausgedrückt; die ein geistliches Leben beschreiben, das ganz vollständig und rein ist. Er ist sehr gelehrt in diesen Lehren, erinnert sie, übt sie ein, prüft sie mit dem Geist und erfasst sie gedanklich. </span><br><p id=mn32:4.8><span class=root>So catassannaṁ parisānaṁ dhammaṁ deseti parimaṇḍalehi padabyañjanehi anuppabandhehi anusayasamugghātāya. </span><br> <span class=sabbamitta>Und er unterweist die vier Versammlungen, um mit rundum reichenden und zusammenhängenden Worten und Ausdrücken die zugrunde liegenden Neigungen auszurotten. </span><br><p id=mn32:4.9><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sabbamitta>Ein Mönch von dieser Art würde diesen Park verschönern.“ </span><br><p id=mn32:5.1><span class=root>Evaṁ vutte, āyasmā sāriputto āyasmantaṁ revataṁ etadavoca: </span><br> <span class=sabbamitta>Darauf sagte Sāriputta zu Revata: </span><br><p id=mn32:5.2><span class=root>“byākataṁ kho, āvuso revata, āyasmatā ānandena yathāsakaṁ paṭibhānaṁ. </span><br> <span class=sabbamitta>„Geehrter Revata, Ānanda hat aus seinem Herzen gesprochen. </span><br><p id=mn32:5.3><span class=root>Tattha dāni mayaṁ āyasmantaṁ revataṁ pucchāma: </span><br> <span class=sabbamitta>Und nun stellen wir dir die gleiche Frage.“ </span><br><p id=mn32:5.4><span class=root>‘ramaṇīyaṁ, āvuso revata, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br><p id=mn32:5.5><span class=root>kathaṁrūpena, āvuso revata, bhikkhunā gosiṅgasālavanaṁ sobheyyā’”ti? </span><br><p id=mn32:5.6><span class=root>“Idhāvuso sāriputta, bhikkhu paṭisallānārāmo hoti paṭisallānarato, ajjhattaṁ cetosamathamanuyutto anirākatajjhāno, vipassanāya samannāgato, brūhetā suññāgārānaṁ. </span><br> <span class=sabbamitta>„Geehrter Sāriputta, da genießt ein Mönch die Klausur und liebt die Klausur. Er weiht sich der inneren Sammlung des Herzens, vernachlässigt die Vertiefung nicht, besitzt Klarsicht und sucht leere Hütten auf. </span><br><p id=mn32:5.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sabbamitta>Ein Mönch von dieser Art würde diesen Park verschönern.“ </span><br><p id=mn32:6.1><span class=root>Evaṁ vutte, āyasmā sāriputto āyasmantaṁ anuruddhaṁ etadavoca: </span><br> <span class=sabbamitta>Darauf sagte Sāriputta zu Anuruddha: </span><br><p id=mn32:6.2><span class=root>“byākataṁ kho, āvuso anuruddha, āyasmatā revatena yathāsakaṁ paṭibhānaṁ. </span><br> <span class=sabbamitta>„Geehrter Anuruddha, Revata hat aus seinem Herzen gesprochen. </span><br><p id=mn32:6.3><span class=root>Tattha dāni mayaṁ āyasmantaṁ anuruddhaṁ pucchāma: </span><br> <span class=sabbamitta>Und nun stellen wir dir die gleiche Frage.“ </span><br><p id=mn32:6.4><span class=root>‘ramaṇīyaṁ, āvuso anuruddha, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br><p id=mn32:6.5><span class=root>kathaṁrūpena, āvuso anuruddha, bhikkhunā gosiṅgasālavanaṁ sobheyyā’”ti? </span><br><p id=mn32:6.6><span class=root>“Idhāvuso sāriputta, bhikkhu dibbena cakkhunā visuddhena atikkantamānusakena sahassaṁ lokānaṁ voloketi. </span><br> <span class=sabbamitta>„Geehrter Sāriputta, da überschaut ein Mönch mit geläuterter und übermenschlicher Hellsichtigkeit eine tausendfache Galaxie. </span><br><p id=mn32:6.7><span class=root>Seyyathāpi, āvuso sāriputta, cakkhumā puriso uparipāsādavaragato sahassaṁ nemimaṇḍalānaṁ volokeyya; </span><br> <span class=sabbamitta>Wie ein Mensch mit klaren Augen, der vom Söller eines königlichen Pfahl-Langhauses aus tausend Umlaufbahnen am Himmel überschauen könnte, </span><br><p id=mn32:6.8><span class=root>evameva kho, āvuso sāriputta, bhikkhu dibbena cakkhunā visuddhena atikkantamānusakena sahassaṁ lokānaṁ voloketi. </span><br> <span class=sabbamitta>ebenso überschaut da ein Mönch mit geläuterter und übermenschlicher Hellsichtigkeit die tausendfache Galaxie. </span><br><p id=mn32:6.9><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sabbamitta>Ein Mönch von dieser Art würde diesen Park verschönern.“ </span><br><p id=mn32:7.1><span class=root>Evaṁ vutte, āyasmā sāriputto āyasmantaṁ mahākassapaṁ etadavoca: </span><br> <span class=sabbamitta>Darauf sagte Sāriputta zu Mahākassapa: </span><br><p id=mn32:7.2><span class=root>“byākataṁ kho, āvuso kassapa, āyasmatā anuruddhena yathāsakaṁ paṭibhānaṁ. </span><br> <span class=sabbamitta>„Geehrter Kassapa, Anuruddha hat aus seinem Herzen gesprochen. </span><br><p id=mn32:7.3><span class=root>Tattha dāni mayaṁ āyasmantaṁ mahākassapaṁ pucchāma: </span><br> <span class=sabbamitta>Und nun stellen wir dir die gleiche Frage.“ </span><br><p id=mn32:7.4><span class=root>‘ramaṇīyaṁ, āvuso kassapa, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br><p id=mn32:7.5><span class=root>kathaṁrūpena, āvuso kassapa, bhikkhunā gosiṅgasālavanaṁ sobheyyā’”ti? </span><br><p id=mn32:7.6><span class=root>“Idhāvuso sāriputta, bhikkhu attanā ca āraññiko hoti āraññikattassa ca vaṇṇavādī, attanā ca piṇḍapātiko hoti piṇḍapātikattassa ca vaṇṇavādī, attanā ca paṁsukūliko hoti paṁsukūlikattassa ca vaṇṇavādī, attanā ca tecīvariko hoti tecīvarikattassa ca vaṇṇavādī, attanā ca appiccho hoti appicchatāya ca vaṇṇavādī, attanā ca santuṭṭho hoti santuṭṭhiyā ca vaṇṇavādī, attanā ca pavivitto hoti pavivekassa ca vaṇṇavādī, attanā ca asaṁsaṭṭho hoti asaṁsaggassa ca vaṇṇavādī, attanā ca āraddhavīriyo hoti vīriyārambhassa ca vaṇṇavādī, attanā ca sīlasampanno hoti sīlasampadāya ca vaṇṇavādī, attanā ca samādhisampanno hoti samādhisampadāya ca vaṇṇavādī, attanā ca paññāsampanno hoti paññāsampadāya ca vaṇṇavādī, attanā ca vimuttisampanno hoti vimuttisampadāya ca vaṇṇavādī, attanā ca vimuttiñāṇadassanasampanno hoti vimuttiñāṇadassanasampadāya ca vaṇṇavādī. </span><br> <span class=sabbamitta>„Geehrter Sāriputta, da lebt ein Mönch in der Wildnis, isst nur Almosen, trägt Fetzenroben und besitzt nur drei Roben; und er preist diese Dinge. Er ist genügsam, zufrieden, lebt abgeschieden, hält sich fern und ist energisch; und er preist diese Dinge. Er hat das sittliche Verhalten, die Versenkung, die Weisheit, die Freiheit und das Erkennen und Sehen der Freiheit vervollkommnet; und er preist diese Dinge. </span><br><p id=mn32:7.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sabbamitta>Ein Mönch von dieser Art würde diesen Park verschönern.“ </span><br><p id=mn32:8.1><span class=root>Evaṁ vutte, āyasmā sāriputto āyasmantaṁ mahāmoggallānaṁ etadavoca: </span><br> <span class=sabbamitta>Darauf sagte Sāriputta zu Mahāmoggallāna: </span><br><p id=mn32:8.2><span class=root>“byākataṁ kho, āvuso moggallāna, āyasmatā mahākassapena yathāsakaṁ paṭibhānaṁ. </span><br> <span class=sabbamitta>„Geehrter Moggallāna, Mahākassapa hat aus seinem Herzen gesprochen. </span><br><p id=mn32:8.3><span class=root>Tattha dāni mayaṁ āyasmantaṁ mahāmoggallānaṁ pucchāma: </span><br> <span class=sabbamitta>Und nun stellen wir dir die gleiche Frage.“ </span><br><p id=mn32:8.4><span class=root>‘ramaṇīyaṁ, āvuso moggallāna, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br><p id=mn32:8.5><span class=root>kathaṁrūpena, āvuso moggallāna, bhikkhunā gosiṅgasālavanaṁ sobheyyā’”ti? </span><br><p id=mn32:8.6><span class=root>“Idhāvuso sāriputta, dve bhikkhū abhidhammakathaṁ kathenti, te aññamaññaṁ pañhaṁ pucchanti, aññamaññassa pañhaṁ puṭṭhā vissajjenti, no ca saṁsādenti, dhammī ca nesaṁ kathā pavattinī hoti. </span><br> <span class=sabbamitta>„Geehrter Sāriputta, da unterhalten sich zwei Mönche über die Lehre. Sie stellen einander Fragen und beantworten die Fragen des anderen, ohne zu zögern, und ihre Unterhaltung über die Lehre fließt weiter. </span><br><p id=mn32:8.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sabbamitta>Ein Mönch von dieser Art würde diesen Park verschönern.“ </span><br><p id=mn32:9.1><span class=root>Atha kho āyasmā mahāmoggallāno āyasmantaṁ sāriputtaṁ etadavoca: </span><br> <span class=sabbamitta>Dann sagte Mahāmoggallāna zu Sāriputta: </span><br><p id=mn32:9.2><span class=root>“byākataṁ kho, āvuso sāriputta, amhehi sabbeheva yathāsakaṁ paṭibhānaṁ. </span><br> <span class=sabbamitta>„Jeder von uns hat aus seinem Herzen gesprochen. </span><br><p id=mn32:9.3><span class=root>Tattha dāni mayaṁ āyasmantaṁ sāriputtaṁ pucchāma: </span><br> <span class=sabbamitta>Und nun stellen wir dir die Frage: </span><br><p id=mn32:9.4><span class=root>‘ramaṇīyaṁ, āvuso sāriputta, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br> <span class=sabbamitta>Geehrter Sāriputta, dieser Salbaumpark bei Gosiṅga ist entzückend, die Nacht ist hell, die Salbäume stehen in voller Blüte und himmlische Düfte scheinen in der Luft zu schweben. </span><br><p id=mn32:9.5><span class=root>kathaṁrūpena, āvuso sāriputta, bhikkhunā gosiṅgasālavanaṁ sobheyyā’”ti? </span><br> <span class=sabbamitta>Ein Mönch von welcher Art würde diesen Park verschönern?“ </span><br><p id=mn32:9.6><span class=root>“Idhāvuso moggallāna, bhikkhu cittaṁ vasaṁ vatteti, no ca bhikkhu cittassa vasena vattati. </span><br> <span class=sabbamitta>„Geehrter Moggallāna, da beherrscht ein Mönch seinen Geist und wird nicht von ihm beherrscht. </span><br><p id=mn32:9.7><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br> <span class=sabbamitta>Am Morgen verweilt er in dem erhabenen Meditationszustand, in dem er will, ganz gleich, in welchem. </span><br><p id=mn32:9.8><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br> <span class=sabbamitta>Am Mittag </span><br><p id=mn32:9.9><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharati. </span><br> <span class=sabbamitta>und am Abend verweilt er in dem erhabenen Meditationszustand, in dem er will, ganz gleich, in welchem. </span><br><p id=mn32:9.10><span class=root>Seyyathāpi, āvuso moggallāna, rañño vā rājamahāmattassa vā nānārattānaṁ dussānaṁ dussakaraṇḍako pūro assa. </span><br> <span class=sabbamitta>Wie ein König oder ein königlicher Oberminister, der eine Kiste voller Kleider in verschiedenen Farben hätte: </span><br><p id=mn32:9.11><span class=root>So yaññadeva dussayugaṁ ākaṅkheyya pubbaṇhasamayaṁ pārupituṁ, taṁ tadeva dussayugaṁ pubbaṇhasamayaṁ pārupeyya; </span><br> <span class=sabbamitta>Am Morgen würde er das Paar von Gewändern anlegen, das er wollte. </span><br><p id=mn32:9.12><span class=root>yaññadeva dussayugaṁ ākaṅkheyya majjhanhikasamayaṁ pārupituṁ, taṁ tadeva dussayugaṁ majjhanhikasamayaṁ pārupeyya; </span><br> <span class=sabbamitta>Am Mittag </span><br><p id=mn32:9.13><span class=root>yaññadeva dussayugaṁ ākaṅkheyya sāyanhasamayaṁ pārupituṁ, taṁ tadeva dussayugaṁ sāyanhasamayaṁ pārupeyya. </span><br> <span class=sabbamitta>und am Abend würde er das Paar von Gewändern anlegen, das er wollte. </span><br><p id=mn32:9.14><span class=root>Evameva kho, āvuso moggallāna, bhikkhu cittaṁ vasaṁ vatteti, no ca bhikkhu cittassa vasena vattati. </span><br> <span class=sabbamitta>Ebenso beherrscht da ein Mönch seinen Geist und wird nicht von ihm beherrscht. </span><br><p id=mn32:9.15><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br> <span class=sabbamitta>Am Morgen verweilt er in dem erhabenen Meditationszustand, in dem er will, ganz gleich, in welchem. </span><br><p id=mn32:9.16><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br> <span class=sabbamitta>Am Mittag </span><br><p id=mn32:9.17><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharati. </span><br> <span class=sabbamitta>und am Abend verweilt er in dem erhabenen Meditationszustand, in dem er will, ganz gleich, in welchem. </span><br><p id=mn32:9.18><span class=root>Evarūpena kho, āvuso moggallāna, bhikkhunā gosiṅgasālavanaṁ sobheyyā”ti. </span><br> <span class=sabbamitta>Ein Mönch von dieser Art würde diesen Park verschönern.“ </span><br><p id=mn32:10.1><span class=root>Atha kho āyasmā sāriputto te āyasmante etadavoca: </span><br> <span class=sabbamitta>Dann sagte Sāriputta zu diesen Ehrwürdigen: </span><br><p id=mn32:10.2><span class=root>“byākataṁ kho, āvuso, amhehi sabbeheva yathāsakaṁ paṭibhānaṁ. </span><br> <span class=sabbamitta>„Jeder von uns hat aus seinem Herzen gesprochen. </span><br><p id=mn32:10.3><span class=root>Āyāmāvuso, yena bhagavā tenupasaṅkamissāma; upasaṅkamitvā etamatthaṁ bhagavato ārocessāma. </span><br> <span class=sabbamitta>Kommt, Geehrte, lasst uns zum Buddha gehen und ihm die Sache berichten. </span><br><p id=mn32:10.4><span class=root>Yathā no bhagavā byākarissati tathā naṁ dhāressāmā”ti. </span><br> <span class=sabbamitta>Wie er uns antwortet, so wollen wir es behalten.“ </span><br><p id=mn32:10.5><span class=root>“Evamāvuso”ti kho te āyasmanto āyasmato sāriputtassa paccassosuṁ. </span><br> <span class=sabbamitta>„Ja, Geehrter“, antworteten sie. </span><br><p id=mn32:10.6><span class=root>Atha kho te āyasmanto yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sabbamitta>Da gingen diese Ehrwürdigen zum Buddha, verbeugten sich und setzten sich zur Seite hin. Der Ehrwürdige Sāriputta berichtete dem Buddha, wie sie sich getroffen hatten und wie er Ānanda gefragt hatte: </span><br><p id=mn32:11.1><span class=root>“idha, bhante, āyasmā ca revato āyasmā ca ānando yenāhaṁ tenupasaṅkamiṁsu dhammassavanāya. </span><br><p id=mn32:11.2><span class=root>Addasaṁ kho ahaṁ, bhante, āyasmantañca revataṁ āyasmantañca ānandaṁ dūratova āgacchante. </span><br><p id=mn32:11.3><span class=root>Disvāna āyasmantaṁ ānandaṁ etadavocaṁ: </span><br><p id=mn32:11.4><span class=root>‘etu kho āyasmā ānando. </span><br><p id=mn32:11.5><span class=root>Svāgataṁ āyasmato ānandassa bhagavato upaṭṭhākassa bhagavato santikāvacarassa. </span><br><p id=mn32:11.6><span class=root>Ramaṇīyaṁ, āvuso ānanda, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br> <span class=sabbamitta>„‚Geehrter Ānanda, dieser Salbaumpark bei Gosiṅga ist entzückend, die Nacht ist hell, die Salbäume stehen in voller Blüte und himmlische Düfte scheinen in der Luft zu schweben. </span><br><p id=mn32:11.7><span class=root>kathaṁrūpena, āvuso ānanda, bhikkhunā gosiṅgasālavanaṁ sobheyyā’ti? </span><br> <span class=sabbamitta>Ein Mönch von welcher Art würde diesen Park verschönern?‘ </span><br><p id=mn32:11.8><span class=root>Evaṁ vutte, bhante, āyasmā ānando maṁ etadavoca: </span><br> <span class=sabbamitta>Daraufhin sagte der Ehrwürdige Ānanda zu mir: </span><br><p id=mn32:11.9><span class=root>‘idhāvuso, sāriputta, bhikkhu bahussuto hoti sutadharo …pe… </span><br> <span class=sabbamitta>‚Geehrter Sāriputta, da ist ein Mönch sehr gelehrt, erinnert und behält, was er gehört hat … </span><br><p id=mn32:11.10><span class=root>anusayasamugghātāya. </span><br><p id=mn32:11.11><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sabbamitta>Ein Mönch von dieser Art würde diesen Park verschönern.‘“ </span><br><p id=mn32:11.12><span class=root>“Sādhu sādhu, sāriputta. </span><br> <span class=sabbamitta>„Gut, gut, Sāriputta! </span><br><p id=mn32:11.13><span class=root>Yathā taṁ ānandova sammā byākaramāno byākareyya. </span><br> <span class=sabbamitta>Ānanda hat auf die für ihn richtige Art geantwortet. </span><br><p id=mn32:11.14><span class=root>Ānando hi, sāriputta, bahussuto sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā; kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti, dhātā, vacasā paricitā, manasānupekkhitā, diṭṭhiyā suppaṭividdhā. </span><br> <span class=sabbamitta>Denn Ānanda ist sehr gelehrt, erinnert und behält, was er gehört hat …“ </span><br><p id=mn32:11.15><span class=root>So catassannaṁ parisānaṁ dhammaṁ deseti parimaṇḍalehi padabyañjanehi anuppabandhehi anusayasamugghātāyā”ti. </span><br><p id=mn32:12.1><span class=root>“Evaṁ vutte, ahaṁ, bhante, āyasmantaṁ revataṁ etadavocaṁ: </span><br> <span class=sabbamitta>„Als nächstes stellte ich Revata die gleiche Frage. </span><br><p id=mn32:12.2><span class=root>‘byākataṁ kho, āvuso revata, āyasmatā ānandena yathāsakaṁ paṭibhānaṁ. </span><br><p id=mn32:12.3><span class=root>Tattha dāni mayaṁ āyasmantaṁ revataṁ pucchāma—</span><br><p id=mn32:12.4><span class=root>ramaṇīyaṁ, āvuso revata, gosiṅgasālavanaṁ, dosinā ratti, sabbaphāliphullā sālā, dibbā maññe gandhā sampavanti. </span><br><p id=mn32:12.5><span class=root>Kathaṁrūpena, āvuso revata, bhikkhunā gosiṅgasālavanaṁ sobheyyā’ti? </span><br><p id=mn32:12.6><span class=root>Evaṁ vutte, bhante, āyasmā revato maṁ etadavoca: </span><br> <span class=sabbamitta>Er sagte: </span><br><p id=mn32:12.7><span class=root>‘idhāvuso sāriputta, bhikkhu paṭisallānārāmo hoti paṭisallānarato, ajjhattaṁ cetosamathamanuyutto, anirākatajjhāno, vipassanāya samannāgato, brūhetā suññāgārānaṁ. </span><br> <span class=sabbamitta>‚Da genießt ein Mönch die Klausur und liebt die Klausur … </span><br><p id=mn32:12.8><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sabbamitta>Ein Mönch von dieser Art würde diesen Park verschönern.‘“ </span><br><p id=mn32:12.9><span class=root>“Sādhu sādhu, sāriputta. </span><br> <span class=sabbamitta>„Gut, gut, Sāriputta! </span><br><p id=mn32:12.10><span class=root>Yathā taṁ revatova sammā byākaramāno byākareyya. </span><br> <span class=sabbamitta>Revata hat auf die für ihn richtige Art geantwortet. </span><br><p id=mn32:12.11><span class=root>Revato hi, sāriputta, paṭisallānārāmo paṭisallānarato, ajjhattaṁ cetosamathamanuyutto anirākatajjhāno, vipassanāya samannāgato brūhetā suññāgārānan”ti. </span><br> <span class=sabbamitta>Denn Revata genießt die Klausur …“ </span><br><p id=mn32:13.1><span class=root>“Evaṁ vutte, ahaṁ, bhante, āyasmantaṁ anuruddhaṁ etadavocaṁ: </span><br> <span class=sabbamitta>„Als nächstes stellte ich Anuruddha die gleiche Frage. </span><br><p id=mn32:13.2><span class=root>‘byākataṁ kho, āvuso anuruddha, āyasmatā revatena …pe… </span><br><p id=mn32:13.3><span class=root>kathaṁrūpena, āvuso anuruddha, bhikkhunā gosiṅgasālavanaṁ sobheyyā’ti. </span><br><p id=mn32:13.4><span class=root>Evaṁ vutte, bhante, āyasmā anuruddho maṁ etadavoca: </span><br> <span class=sabbamitta>Er sagte: </span><br><p id=mn32:13.5><span class=root>‘idhāvuso sāriputta, bhikkhu dibbena cakkhunā visuddhena atikkantamānusakena sahassaṁ lokānaṁ voloketi. </span><br> <span class=sabbamitta>‚Da überschaut ein Mönch mit geläuterter und übermenschlicher Hellsichtigkeit die tausendfache Galaxie … </span><br><p id=mn32:13.6><span class=root>Seyyathāpi, āvuso sāriputta, cakkhumā puriso …pe… </span><br><p id=mn32:13.7><span class=root>evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sabbamitta>Ein Mönch von dieser Art würde diesen Park verschönern.‘“ </span><br><p id=mn32:13.8><span class=root>“Sādhu sādhu, sāriputta, yathā taṁ anuruddhova sammā byākaramāno byākareyya. </span><br> <span class=sabbamitta>„Gut, gut, Sāriputta! Anuruddha hat auf die für ihn richtige Art geantwortet. </span><br><p id=mn32:13.9><span class=root>Anuruddho hi, sāriputta, dibbena cakkhunā visuddhena atikkantamānusakena sahassaṁ lokānaṁ voloketī”ti. </span><br> <span class=sabbamitta>Denn Anuruddha überschaut mit geläuterter und übermenschlicher Hellsichtigkeit die tausendfache Galaxie …“ </span><br><p id=mn32:14.1><span class=root>“Evaṁ vutte, ahaṁ, bhante, āyasmantaṁ mahākassapaṁ etadavocaṁ: </span><br> <span class=sabbamitta>„Als nächstes stellte ich Mahākassapa die gleiche Frage. </span><br><p id=mn32:14.2><span class=root>‘byākataṁ kho, āvuso kassapa, āyasmatā anuruddhena yathāsakaṁ paṭibhānaṁ. </span><br><p id=mn32:14.3><span class=root>Tattha dāni mayaṁ āyasmantaṁ mahākassapaṁ pucchāma …pe… </span><br><p id=mn32:14.4><span class=root>kathaṁrūpena kho, āvuso kassapa, bhikkhunā gosiṅgasālavanaṁ sobheyyā’ti? </span><br><p id=mn32:14.5><span class=root>Evaṁ vutte, bhante, āyasmā mahākassapo maṁ etadavoca: </span><br> <span class=sabbamitta>Er sagte: </span><br><p id=mn32:14.6><span class=root>‘idhāvuso sāriputta, bhikkhu attanā ca āraññiko hoti āraññikattassa ca vaṇṇavādī, attanā ca piṇḍapātiko hoti …pe… attanā ca paṁsukūliko hoti …pe… attanā ca tecīvariko hoti …pe… attanā ca appiccho hoti …pe… attanā ca santuṭṭho hoti …pe… attanā ca pavivitto hoti …pe… attanā ca asaṁsaṭṭho hoti …pe… attanā ca āraddhavīriyo hoti …pe… attanā ca sīlasampanno hoti …pe… attanā ca samādhisampanno hoti …pe… attanā ca paññāsampanno hoti … attanā ca vimuttisampanno hoti … attanā ca vimuttiñāṇadassanasampanno hoti vimuttiñāṇadassanasampadāya ca vaṇṇavādī. </span><br> <span class=sabbamitta>‚Da lebt ein Mönch in der Wildnis, isst nur Almosen, trägt Fetzenroben und besitzt nur drei Roben … </span><br><p id=mn32:14.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sabbamitta>Ein Mönch von dieser Art würde diesen Park verschönern.‘“ </span><br><p id=mn32:14.8><span class=root>“Sādhu sādhu, sāriputta. </span><br> <span class=sabbamitta>„Gut, gut, Sāriputta! </span><br><p id=mn32:14.9><span class=root>Yathā taṁ kassapova sammā byākaramāno byākareyya. </span><br> <span class=sabbamitta>Kassapa hat auf die für ihn richtige Art geantwortet. </span><br><p id=mn32:14.10><span class=root>Kassapo hi, sāriputta, attanā ca āraññiko āraññikattassa ca vaṇṇavādī, attanā ca piṇḍapātiko piṇḍapātikattassa ca vaṇṇavādī, attanā ca paṁsukūliko paṁsukūlikattassa ca vaṇṇavādī, attanā ca tecīvariko tecīvarikattassa ca vaṇṇavādī, attanā ca appiccho appicchatāya ca vaṇṇavādī, attanā ca santuṭṭho santuṭṭhiyā ca vaṇṇavādī, attanā ca pavivitto pavivekassa ca vaṇṇavādī, attanā ca asaṁsaṭṭho asaṁsaggassa ca vaṇṇavādī, attanā ca āraddhavīriyo vīriyārambhassa ca vaṇṇavādī, attanā ca sīlasampanno sīlasampadāya ca vaṇṇavādī, attanā ca samādhisampanno samādhisampadāya ca vaṇṇavādī, attanā ca paññāsampanno paññāsampadāya ca vaṇṇavādī, attanā ca vimuttisampanno vimuttisampadāya ca vaṇṇavādī, attanā ca vimuttiñāṇadassanasampanno vimuttiñāṇadassanasampadāya ca vaṇṇavādī”ti. </span><br> <span class=sabbamitta>Denn Kassapa lebt in der Wildnis, isst nur Almosen, trägt Fetzenroben und besitzt nur drei Roben …“ </span><br><p id=mn32:15.1><span class=root>“Evaṁ vutte, ahaṁ bhante āyasmantaṁ mahāmoggallānaṁ etadavocaṁ: </span><br> <span class=sabbamitta>„Als nächstes stellte ich Mahāmoggallāna die gleiche Frage. </span><br><p id=mn32:15.2><span class=root>‘byākataṁ kho, āvuso moggallāna, āyasmatā mahākassapena yathāsakaṁ paṭibhānaṁ. </span><br><p id=mn32:15.3><span class=root>Tattha dāni mayaṁ āyasmantaṁ mahāmoggallānaṁ pucchāma …pe… </span><br><p id=mn32:15.4><span class=root>kathaṁrūpena, āvuso moggallāna, bhikkhunā gosiṅgasālavanaṁ sobheyyā’ti? </span><br><p id=mn32:15.5><span class=root>Evaṁ vutte, bhante, āyasmā mahāmoggallāno maṁ etadavoca: </span><br> <span class=sabbamitta>Er sagte: </span><br><p id=mn32:15.6><span class=root>‘idhāvuso sāriputta, dve bhikkhū abhidhammakathaṁ kathenti. Te aññamaññaṁ pañhaṁ pucchanti, aññamaññassa pañhaṁ puṭṭhā vissajjenti, no ca saṁsādenti, dhammī ca nesaṁ kathā pavattinī hoti. </span><br> <span class=sabbamitta>‚Da unterhalten sich zwei Mönche über die Lehre … </span><br><p id=mn32:15.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sabbamitta>Ein Mönch von dieser Art würde diesen Park verschönern.‘“ </span><br><p id=mn32:15.8><span class=root>“Sādhu sādhu, sāriputta, yathā taṁ moggallānova sammā byākaramāno byākareyya. </span><br> <span class=sabbamitta>„Gut, gut, Sāriputta! Moggallāna hat auf die für ihn richtige Art geantwortet. </span><br><p id=mn32:15.9><span class=root>Moggallāno hi, sāriputta, dhammakathiko”ti. </span><br> <span class=sabbamitta>Denn Moggallāna ist ein Dhammalehrer.“ </span><br><p id=mn32:16.1><span class=root>Evaṁ vutte, āyasmā mahāmoggallāno bhagavantaṁ etadavoca: </span><br> <span class=sabbamitta>Als er geendet hatte, sagte der Ehrwürdige Mahāmoggallāna zum Buddha: </span><br><p id=mn32:16.2><span class=root>“atha khvāhaṁ, bhante, āyasmantaṁ sāriputtaṁ etadavocaṁ: </span><br> <span class=sabbamitta>„Als nächstes stellte ich Sāriputta die Frage: </span><br><p id=mn32:16.3><span class=root>‘byākataṁ kho, āvuso sāriputta, amhehi sabbeheva yathāsakaṁ paṭibhānaṁ. </span><br> <span class=sabbamitta>‚Jeder von uns hat aus seinem Herzen gesprochen. </span><br><p id=mn32:16.4><span class=root>Tattha dāni mayaṁ āyasmantaṁ sāriputtaṁ pucchāma—</span><br> <span class=sabbamitta>Und nun stellen wir dir die Frage: </span><br><p id=mn32:16.5><span class=root>ramaṇīyaṁ, āvuso sāriputta, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti. </span><br> <span class=sabbamitta>Geehrter Sāriputta, dieser Salbaumpark bei Gosiṅga ist entzückend, die Nacht ist hell, die Salbäume stehen in voller Blüte und himmlische Düfte scheinen in der Luft zu schweben. </span><br><p id=mn32:16.6><span class=root>Kathaṁrūpena, āvuso sāriputta, bhikkhunā gosiṅgasālavanaṁ sobheyyā’ti? </span><br> <span class=sabbamitta>Ein Mönch von welcher Art würde diesen Park verschönern?‘ </span><br><p id=mn32:16.7><span class=root>Evaṁ vutte, bhante, āyasmā sāriputto maṁ etadavoca: </span><br> <span class=sabbamitta>Darauf sagte Sāriputta zu mir: </span><br><p id=mn32:16.8><span class=root>‘idhāvuso moggallāna, bhikkhu cittaṁ vasaṁ vatteti no ca bhikkhu cittassa vasena vattati. </span><br> <span class=sabbamitta>‚Geehrter Moggallāna, da beherrscht ein Mönch seinen Geist und wird nicht von ihm beherrscht … </span><br><p id=mn32:16.9><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br><p id=mn32:16.10><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br><p id=mn32:16.11><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharati. </span><br><p id=mn32:16.12><span class=root>Seyyathāpi, āvuso moggallāna, rañño vā rājamahāmattassa vā nānārattānaṁ dussānaṁ dussakaraṇḍako pūro assa. </span><br><p id=mn32:16.13><span class=root>So yaññadeva dussayugaṁ ākaṅkheyya pubbaṇhasamayaṁ pārupituṁ, taṁ tadeva dussayugaṁ pubbaṇhasamayaṁ pārupeyya; </span><br><p id=mn32:16.14><span class=root>yaññadeva dussayugaṁ ākaṅkheyya majjhanhikasamayaṁ pārupituṁ, taṁ tadeva dussayugaṁ majjhanhikasamayaṁ pārupeyya; </span><br><p id=mn32:16.15><span class=root>yaññadeva dussayugaṁ ākaṅkheyya sāyanhasamayaṁ pārupituṁ, taṁ tadeva dussayugaṁ sāyanhasamayaṁ pārupeyya. </span><br><p id=mn32:16.16><span class=root>Evameva kho, āvuso moggallāna, bhikkhu cittaṁ vasaṁ vatteti, no ca bhikkhu cittassa vasena vattati. </span><br><p id=mn32:16.17><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br><p id=mn32:16.18><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br><p id=mn32:16.19><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharati. </span><br><p id=mn32:16.20><span class=root>Evarūpena kho, āvuso moggallāna, bhikkhunā gosiṅgasālavanaṁ sobheyyā’”ti. </span><br> <span class=sabbamitta>Ein Mönch von dieser Art würde diesen Park verschönern.‘“ </span><br><p id=mn32:16.21><span class=root>“Sādhu sādhu, moggallāna. </span><br> <span class=sabbamitta>„Gut, gut, Moggallāna! </span><br><p id=mn32:16.22><span class=root>Yathā taṁ sāriputtova sammā byākaramāno byākareyya. </span><br> <span class=sabbamitta>Sāriputta hat auf die für ihn richtige Art geantwortet. </span><br><p id=mn32:16.23><span class=root>Sāriputto hi, moggallāna, cittaṁ vasaṁ vatteti no ca sāriputto cittassa vasena vattati. </span><br> <span class=sabbamitta>Denn Sāriputta beherrscht seinen Geist und wird nicht von ihm beherrscht …“ </span><br><p id=mn32:16.24><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br><p id=mn32:16.25><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br><p id=mn32:16.26><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharatī”ti. </span><br><p id=mn32:17.1><span class=root>Evaṁ vutte, āyasmā sāriputto bhagavantaṁ etadavoca: </span><br> <span class=sabbamitta>Als er geendet hatte, fragte der Ehrwürdige Sāriputta den Buddha: </span><br><p id=mn32:17.2><span class=root>“kassa nu kho, bhante, subhāsitan”ti? </span><br> <span class=sabbamitta>„Herr, wer hat gut gesprochen?“ </span><br><p id=mn32:17.3><span class=root>“Sabbesaṁ vo, sāriputta, subhāsitaṁ pariyāyena. </span><br> <span class=sabbamitta>„Ihr habt alle auf eure Art gut gesprochen. </span><br><p id=mn32:17.4><span class=root>Api ca mamapi suṇātha yathārūpena bhikkhunā gosiṅgasālavanaṁ sobheyya. </span><br> <span class=sabbamitta>Doch nun hört auch mir zu, ein Mönch von welcher Art diesen Salbaumpark bei Gosiṅga verschönern würde. </span><br><p id=mn32:17.5><span class=root>Idha, sāriputta, bhikkhu pacchābhattaṁ piṇḍapātapaṭikkanto nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā: </span><br> <span class=sabbamitta>Da setzt sich ein Mönch nach dem Essen, wenn er vom Almosengang zurückkommt, mit gekreuzten Beinen hin, richtet den Körper gerade auf und verankert die Achtsamkeit bei sich. </span><br><p id=mn32:17.6><span class=root>‘na tāvāhaṁ imaṁ pallaṅkaṁ bhindissāmi yāva me nānupādāya āsavehi cittaṁ vimuccissatī’ti. </span><br> <span class=sabbamitta>‚Ich will nicht eher von diesem Sitz aufstehen, bis mein Geist durch Nicht-Ergreifen von den Befleckungen befreit ist!‘ </span><br><p id=mn32:17.7><span class=root>Evarūpena kho, sāriputta, bhikkhunā gosiṅgasālavanaṁ sobheyyā”ti. </span><br> <span class=sabbamitta>Ein Mönch von dieser Art würde diesen Park verschönern.“ </span><br><p id=mn32:17.8><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=mn32:17.9><span class=root>Attamanā te āyasmanto bhagavato bhāsitaṁ abhinandunti. </span><br> <span class=sabbamitta>Zufrieden begrüßten diese Ehrwürdigen die Worte des Buddha. </span><br><p id=mn32:17.10><span class=root>Mahāgosiṅgasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>