<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0057.html>English</a> , <a href=/canon/lt/pli/ms/sutta/mn/mn0057.html>Lietuvių kalba</a> , <a href=/canon/ru/pli/ms/sutta/mn/mn0057.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0056.html>Previous</a><a href=/canon/de/pli/ms/sutta/mn/mn0058.html>Next</a></div><p id=mn57:0.1><span class=root>Majjhima Nikāya 57 </span><br> <span class=sabbamitta>Mittlere Lehrreden 57 </span><br><p id=mn57:0.2><span class="root big-bold">Kukkuravatikasutta </span><br> <span class=sabbamitta>Der Asket, der sich wie ein Hund benahm </span><br><p id=mn57:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn57:1.2><span class=root>ekaṁ samayaṁ bhagavā koliyesu viharati haliddavasanaṁ nāma koliyānaṁ nigamo. </span><br> <span class=sabbamitta>Einmal hielt sich der Buddha im Land der Koliyer auf, bei einem Marktflecken mit Namen Haliddavasana. </span><br><p id=mn57:2.1><span class=root>Atha kho puṇṇo ca koliyaputto govatiko acelo ca seniyo kukkuravatiko yena bhagavā tenupasaṅkamiṁsu; upasaṅkamitvā puṇṇo koliyaputto govatiko bhagavantaṁ abhivādetvā ekamantaṁ nisīdi. Acelo pana seniyo kukkuravatiko bhagavatā saddhiṁ sammodi. Sammodanīyaṁ kathaṁ sāraṇīyaṁ vītisāretvā kukkurova palikujjitvā ekamantaṁ nisīdi. </span><br> <span class=sabbamitta>Da gingen der Koliyer Puṇṇa, ein Kuhjünger, und der nackte Asket Seniya, ein Hundejünger, zum Buddha. Puṇṇa verbeugte sich vor dem Buddha und setzte sich zur Seite hin, während Seniya Willkommensgrüße mit ihm austauschte. Nach der Begrüßung und dem Austausch von Höflichkeiten setzte er sich zur Seite hin, zusammengerollt wie ein Hund. </span><br><p id=mn57:2.2><span class=root>Ekamantaṁ nisinno kho puṇṇo koliyaputto govatiko bhagavantaṁ etadavoca: </span><br> <span class=sabbamitta>Puṇṇa sagte zum Buddha: </span><br><p id=mn57:2.3><span class=root>“ayaṁ, bhante, acelo seniyo kukkuravatiko dukkarakārako chamānikkhittaṁ bhojanaṁ bhuñjati. </span><br> <span class=sabbamitta>„Herr, dieser nackte Asket Seniya der Hundejünger tut eine harte Sache: Er isst Nahrung, die auf den Boden gelegt wurde. </span><br><p id=mn57:2.4><span class=root>Tassa taṁ kukkuravataṁ dīgharattaṁ samattaṁ samādinnaṁ. </span><br> <span class=sabbamitta>Lange Zeit schon hat er das Gelübde aufgenommen, sich wie ein Hund zu benehmen. </span><br><p id=mn57:2.5><span class=root>Tassa kā gati, ko abhisamparāyo”ti? </span><br> <span class=sabbamitta>Wo wird er im nächsten Leben wiedergeboren werden?“ </span><br><p id=mn57:2.6><span class=root>“Alaṁ, puṇṇa, tiṭṭhatetaṁ; mā maṁ etaṁ pucchī”ti. </span><br> <span class=sabbamitta>„Genug, Puṇṇa, lass es gut sein. Frage mich das nicht.“ </span><br><p id=mn57:2.7><span class=root>Dutiyampi kho puṇṇo koliyaputto govatiko …pe… </span><br> <span class=sabbamitta>Zum zweiten Mal … </span><br><p id=mn57:2.8><span class=root>tatiyampi kho puṇṇo koliyaputto govatiko bhagavantaṁ etadavoca: </span><br> <span class=sabbamitta>und zum dritten Mal sagte Puṇṇa zum Buddha: </span><br><p id=mn57:2.9><span class=root>“ayaṁ, bhante, acelo seniyo kukkuravatiko dukkarakārako chamānikkhittaṁ bhojanaṁ bhuñjati. </span><br> <span class=sabbamitta>„Herr, dieser nackte Asket Seniya der Hundejünger tut eine harte Sache: Er isst Nahrung, die auf den Boden gelegt wurde. </span><br><p id=mn57:2.10><span class=root>Tassa taṁ kukkuravataṁ dīgharattaṁ samattaṁ samādinnaṁ. </span><br> <span class=sabbamitta>Lange Zeit schon hat er das Gelübde aufgenommen, sich wie ein Hund zu benehmen. </span><br><p id=mn57:2.11><span class=root>Tassa kā gati, ko abhisamparāyo”ti? </span><br> <span class=sabbamitta>Wo wird er im nächsten Leben wiedergeboren werden?“ </span><br><p id=mn57:2.12><span class=root>“Addhā kho te ahaṁ, puṇṇa, na labhāmi. </span><br> <span class=sabbamitta>„Offenbar, Puṇṇa, kommt es bei dir nicht an, wenn ich sage: </span><br><p id=mn57:2.13><span class=root>Alaṁ, puṇṇa, tiṭṭhatetaṁ; mā maṁ etaṁ pucchīti; </span><br> <span class=sabbamitta>‚Genug, Puṇṇa, lass es gut sein. Frage mich das nicht.‘ </span><br><p id=mn57:2.14><span class=root>api ca tyāhaṁ byākarissāmi. </span><br> <span class=sabbamitta>Dennoch will ich dir antworten. </span><br><p id=mn57:3.1><span class=root>Idha, puṇṇa, ekacco kukkuravataṁ bhāveti paripuṇṇaṁ abbokiṇṇaṁ, kukkurasīlaṁ bhāveti paripuṇṇaṁ abbokiṇṇaṁ, kukkuracittaṁ bhāveti paripuṇṇaṁ abbokiṇṇaṁ, kukkurākappaṁ bhāveti paripuṇṇaṁ abbokiṇṇaṁ. </span><br> <span class=sabbamitta>Da entwickelt jemand das Hundegelübde vollständig und ununterbrochen. Er entwickelt die Sittlichkeit eines Hundes, die Mentalität eines Hundes und das Verhalten eines Hundes vollständig und ununterbrochen. </span><br><p id=mn57:3.2><span class=root>So kukkuravataṁ bhāvetvā paripuṇṇaṁ abbokiṇṇaṁ, kukkurasīlaṁ bhāvetvā paripuṇṇaṁ abbokiṇṇaṁ, kukkuracittaṁ bhāvetvā paripuṇṇaṁ abbokiṇṇaṁ, kukkurākappaṁ bhāvetvā paripuṇṇaṁ abbokiṇṇaṁ kāyassa bhedā paraṁ maraṇā kukkurānaṁ sahabyataṁ upapajjati. </span><br> <span class=sabbamitta>Wenn sein Körper auseinanderbricht, nach dem Tod, wird er unter Hunden wiedergeboren. </span><br><p id=mn57:3.3><span class=root>Sace kho panassa evaṁdiṭṭhi hoti: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti, sāssa hoti micchādiṭṭhi. </span><br> <span class=sabbamitta>Aber wenn er eine solche Ansicht hat: ‚Dass ich doch durch diese Regel, dieses Gelübde, diese inbrünstige Bußübung oder dieses geistliche Leben einer der Götter werde‘, dann ist das seine falsche Ansicht. </span><br><p id=mn57:3.4><span class=root>Micchādiṭṭhissa kho ahaṁ, puṇṇa, dvinnaṁ gatīnaṁ aññataraṁ gatiṁ vadāmi—nirayaṁ vā tiracchānayoniṁ vā. </span><br> <span class=sabbamitta>Jemand mit falscher Ansicht wird an einem von zwei Orten wiedergeboren, sage ich: in der Hölle oder im Tierreich. </span><br><p id=mn57:3.5><span class=root>Iti kho, puṇṇa, sampajjamānaṁ kukkuravataṁ kukkurānaṁ sahabyataṁ upaneti, vipajjamānaṁ nirayan”ti. </span><br> <span class=sabbamitta>Wenn daher das Hundegelübde erfolgreich ist, führt es zu Wiedergeburt unter Hunden, doch wenn es scheitert, führt es in die Hölle.“ </span><br><p id=mn57:4.1><span class=root>Evaṁ vutte, acelo seniyo kukkuravatiko parodi, assūni pavattesi. </span><br> <span class=sabbamitta>Daraufhin weinte Seniya und brach in Tränen aus. </span><br><p id=mn57:4.2><span class=root>Atha kho bhagavā puṇṇaṁ koliyaputtaṁ govatikaṁ etadavoca: </span><br> <span class=sabbamitta>Der Buddha sagte zu Puṇṇa: </span><br><p id=mn57:4.3><span class=root>“etaṁ kho te ahaṁ, puṇṇa, nālatthaṁ. </span><br> <span class=sabbamitta>„Das ist es, was bei dir nicht ankam, als ich sagte: </span><br><p id=mn57:4.4><span class=root>Alaṁ, puṇṇa, tiṭṭhatetaṁ; mā maṁ etaṁ pucchī”ti. </span><br> <span class=sabbamitta>‚Genug, Puṇṇa, lass es gut sein. Frage mich das nicht.‘“ </span><br><p id=mn57:4.5><span class=root>“Nāhaṁ, bhante, etaṁ rodāmi yaṁ maṁ bhagavā evamāha; </span><br> <span class=sabbamitta>Seniya sagte: „Herr, ich weine nicht über das, was der Buddha gesagt hat. </span><br><p id=mn57:4.6><span class=root>api ca me idaṁ, bhante, kukkuravataṁ dīgharattaṁ samattaṁ samādinnaṁ. </span><br> <span class=sabbamitta>Aber Herr, lange Zeit schon habe ich dieses Gelübde aufgenommen, mich wie ein Hund zu benehmen. </span><br><p id=mn57:4.7><span class=root>Ayaṁ, bhante, puṇṇo koliyaputto govatiko. </span><br> <span class=sabbamitta>Herr, dieser Puṇṇa ist ein Kuhjünger. </span><br><p id=mn57:4.8><span class=root>Tassa taṁ govataṁ dīgharattaṁ samattaṁ samādinnaṁ. </span><br> <span class=sabbamitta>Lange Zeit schon hat er das Gelübde aufgenommen, sich wie eine Kuh zu benehmen. </span><br><p id=mn57:4.9><span class=root>Tassa kā gati, ko abhisamparāyo”ti? </span><br> <span class=sabbamitta>Wo wird er im nächsten Leben wiedergeboren werden?“ </span><br><p id=mn57:4.10><span class=root>“Alaṁ, seniya, tiṭṭhatetaṁ; mā maṁ etaṁ pucchī”ti. </span><br> <span class=sabbamitta>„Genug, Seniya, lass es gut sein. Frage mich das nicht.“ </span><br><p id=mn57:4.11><span class=root>Dutiyampi kho acelo seniyo …pe… </span><br> <span class=sabbamitta>Zum zweiten Mal … </span><br><p id=mn57:4.12><span class=root>tatiyampi kho acelo seniyo kukkuravatiko bhagavantaṁ etadavoca: </span><br> <span class=sabbamitta>und zum dritten Mal sagte Seniya zum Buddha: </span><br><p id=mn57:4.13><span class=root>“ayaṁ, bhante, puṇṇo koliyaputto govatiko. </span><br> <span class=sabbamitta>„Herr, dieser Puṇṇa ist ein Kuhjünger. </span><br><p id=mn57:4.14><span class=root>Tassa taṁ govataṁ dīgharattaṁ samattaṁ samādinnaṁ. </span><br> <span class=sabbamitta>Lange Zeit schon hat er das Gelübde aufgenommen, sich wie eine Kuh zu benehmen. </span><br><p id=mn57:4.15><span class=root>Tassa kā gati, ko abhisamparāyo”ti? </span><br> <span class=sabbamitta>Wo wird er im nächsten Leben wiedergeboren werden?“ </span><br><p id=mn57:4.16><span class=root>“Addhā kho te ahaṁ, seniya, na labhāmi. </span><br> <span class=sabbamitta>„Offenbar, Seniya, kommt es bei dir nicht an, wenn ich sage: </span><br><p id=mn57:4.17><span class=root>Alaṁ, seniya, tiṭṭhatetaṁ; mā maṁ etaṁ pucchīti; </span><br> <span class=sabbamitta>‚Genug, Seniya, lass es gut sein. Frage mich das nicht.‘ </span><br><p id=mn57:4.18><span class=root>api ca tyāhaṁ byākarissāmi. </span><br> <span class=sabbamitta>Dennoch will ich dir antworten. </span><br><p id=mn57:5.1><span class=root>Idha, seniya, ekacco govataṁ bhāveti paripuṇṇaṁ abbokiṇṇaṁ, gosīlaṁ bhāveti paripuṇṇaṁ abbokiṇṇaṁ, gocittaṁ bhāveti paripuṇṇaṁ abbokiṇṇaṁ, gavākappaṁ bhāveti paripuṇṇaṁ abbokiṇṇaṁ. </span><br> <span class=sabbamitta>Da entwickelt jemand das Kuhgelübde vollständig und ununterbrochen. Er entwickelt die Sittlichkeit einer Kuh, die Mentalität einer Kuh und das Verhalten einer Kuh vollständig und ununterbrochen. </span><br><p id=mn57:5.2><span class=root>So govataṁ bhāvetvā paripuṇṇaṁ abbokiṇṇaṁ, gosīlaṁ bhāvetvā paripuṇṇaṁ abbokiṇṇaṁ, gocittaṁ bhāvetvā paripuṇṇaṁ abbokiṇṇaṁ, gavākappaṁ bhāvetvā paripuṇṇaṁ abbokiṇṇaṁ kāyassa bhedā paraṁ maraṇā gunnaṁ sahabyataṁ upapajjati. </span><br> <span class=sabbamitta>Wenn sein Körper auseinanderbricht, nach dem Tod, wird er unter Kühen wiedergeboren. </span><br><p id=mn57:5.3><span class=root>Sace kho panassa evaṁdiṭṭhi hoti: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti, sāssa hoti micchādiṭṭhi. </span><br> <span class=sabbamitta>Aber wenn er eine solche Ansicht hat: ‚Dass ich doch durch diese Regel, dieses Gelübde, diese inbrünstige Bußübung oder dieses geistliche Leben einer der Götter werde‘, dann ist das seine falsche Ansicht. </span><br><p id=mn57:5.4><span class=root>Micchādiṭṭhissa kho ahaṁ, seniya, dvinnaṁ gatīnaṁ aññataraṁ gatiṁ vadāmi—nirayaṁ vā tiracchānayoniṁ vā. </span><br> <span class=sabbamitta>Jemand mit falscher Ansicht wird an einem von zwei Orten wiedergeboren, sage ich: in der Hölle oder im Tierreich. </span><br><p id=mn57:5.5><span class=root>Iti kho, seniya, sampajjamānaṁ govataṁ gunnaṁ sahabyataṁ upaneti, vipajjamānaṁ nirayan”ti. </span><br> <span class=sabbamitta>Wenn daher das Kuhgelübde erfolgreich ist, führt es zu Wiedergeburt unter Kühen, doch wenn es scheitert, führt es in die Hölle.“ </span><br><p id=mn57:6.1><span class=root>Evaṁ vutte, puṇṇo koliyaputto govatiko parodi, assūni pavattesi. </span><br> <span class=sabbamitta>Daraufhin weinte Puṇṇa und brach in Tränen aus. </span><br><p id=mn57:6.2><span class=root>Atha kho bhagavā acelaṁ seniyaṁ kukkuravatikaṁ etadavoca: </span><br> <span class=sabbamitta>Der Buddha sagte zu Seniya: </span><br><p id=mn57:6.3><span class=root>“etaṁ kho te ahaṁ, seniya, nālatthaṁ. </span><br> <span class=sabbamitta>„Das ist es, was bei dir nicht ankam, als ich sagte: </span><br><p id=mn57:6.4><span class=root>Alaṁ, seniya, tiṭṭhatetaṁ; mā maṁ etaṁ pucchī”ti. </span><br> <span class=sabbamitta>‚Genug, Seniya, lass es gut sein. Frage mich das nicht.‘“ </span><br><p id=mn57:6.5><span class=root>“Nāhaṁ, bhante, etaṁ rodāmi yaṁ maṁ bhagavā evamāha; </span><br> <span class=sabbamitta>Puṇṇa sagte: „Herr, ich weine nicht über das, was der Buddha gesagt hat. </span><br><p id=mn57:6.6><span class=root>api ca me idaṁ, bhante, govataṁ dīgharattaṁ samattaṁ samādinnaṁ. </span><br> <span class=sabbamitta>Aber Herr, lange Zeit schon habe ich dieses Gelübde aufgenommen, mich wie eine Kuh zu benehmen. </span><br><p id=mn57:6.7><span class=root>Evaṁ pasanno ahaṁ, bhante, bhagavati; </span><br> <span class=sabbamitta>Ich bin recht zuversichtlich, </span><br><p id=mn57:6.8><span class=root>pahoti bhagavā tathā dhammaṁ desetuṁ yathā ahaṁ cevimaṁ govataṁ pajaheyyaṁ, ayañceva acelo seniyo kukkuravatiko taṁ kukkuravataṁ pajaheyyā”ti. </span><br> <span class=sabbamitta>dass der Buddha in der Lage ist, uns zu unterweisen, sodass ich dieses Kuhgelübde aufgeben kann und dass der nackte Asket Seniya dieses Hundegelübde aufgeben kann.“ </span><br><p id=mn57:6.9><span class=root>“Tena hi, puṇṇa, suṇāhi, sādhukaṁ manasi karohi, bhāsissāmī”ti. </span><br> <span class=sabbamitta>„Nun, Puṇṇa, hör zu und gebrauche den Geist gut, ich werde sprechen.“ </span><br><p id=mn57:6.10><span class=root>“Evaṁ, bhante”ti kho puṇṇo koliyaputto govatiko bhagavato paccassosi. </span><br> <span class=sabbamitta>„Ja, Herr“, antwortete Puṇṇa. </span><br><p id=mn57:6.11><span class=root>Bhagavā etadavoca: </span><br> <span class=sabbamitta>Der Buddha sagte: </span><br><p id=mn57:7.1><span class=root>“Cattārimāni, puṇṇa, kammāni mayā sayaṁ abhiññā sacchikatvā paveditāni. </span><br> <span class=sabbamitta>„Puṇṇa, ich erkläre diese vier Taten, die ich durch eigene Einsicht erkannt habe. </span><br><p id=mn57:7.2><span class=root>Katamāni cattāri? </span><br> <span class=sabbamitta>Welche vier? </span><br><p id=mn57:7.3><span class=root>Atthi, puṇṇa, kammaṁ kaṇhaṁ kaṇhavipākaṁ; </span><br> <span class=sabbamitta>Es gibt dunkle Taten mit dunklem Ergebnis, </span><br><p id=mn57:7.4><span class=root>atthi, puṇṇa, kammaṁ sukkaṁ sukkavipākaṁ; </span><br> <span class=sabbamitta>helle Taten mit hellem Ergebnis, </span><br><p id=mn57:7.5><span class=root>atthi, puṇṇa, kammaṁ kaṇhasukkaṁ kaṇhasukkavipākaṁ; </span><br> <span class=sabbamitta>dunkle und helle Taten mit dunklem und hellem Ergebnis </span><br><p id=mn57:7.6><span class=root>atthi, puṇṇa, kammaṁ akaṇhaṁ asukkaṁ akaṇhaasukkavipākaṁ, kammakkhayāya saṁvattati. </span><br> <span class=sabbamitta>und weder dunkle noch helle Taten mit weder dunklem noch hellem Ergebnis, die zur Auflösung der Taten führen. </span><br><p id=mn57:8.1><span class=root>Katamañca, puṇṇa, kammaṁ kaṇhaṁ kaṇhavipākaṁ? </span><br> <span class=sabbamitta>Und was sind dunkle Taten mit dunklem Ergebnis? </span><br><p id=mn57:8.2><span class=root>Idha, puṇṇa, ekacco sabyābajjhaṁ kāyasaṅkhāraṁ abhisaṅkharoti, sabyābajjhaṁ vacīsaṅkhāraṁ abhisaṅkharoti, sabyābajjhaṁ manosaṅkhāraṁ abhisaṅkharoti. </span><br> <span class=sabbamitta>Da bildet jemand einen verletzenden Willen mit dem Körper, der Sprache und dem Geist. </span><br><p id=mn57:8.3><span class=root>So sabyābajjhaṁ kāyasaṅkhāraṁ abhisaṅkharitvā, sabyābajjhaṁ vacīsaṅkhāraṁ abhisaṅkharitvā, sabyābajjhaṁ manosaṅkhāraṁ abhisaṅkharitvā, sabyābajjhaṁ lokaṁ upapajjati. </span><br> <span class=sabbamitta>Aufgrund dieser Willensbildung wird er in einer verletzenden Welt wiedergeboren, </span><br><p id=mn57:8.4><span class=root>Tamenaṁ sabyābajjhaṁ lokaṁ upapannaṁ samānaṁ sabyābajjhā phassā phusanti. </span><br> <span class=sabbamitta>wo ihn verletzende Kontakte treffen. </span><br><p id=mn57:8.5><span class=root>So sabyābajjhehi phassehi phuṭṭho samāno sabyābajjhaṁ vedanaṁ vedeti ekantadukkhaṁ, seyyathāpi sattā nerayikā. </span><br> <span class=sabbamitta>Von verletzenden Kontakten getroffen, erlebt er verletzende Gefühle, die ausschließlich schmerzhaft sind – wie die Wesen in der Hölle. </span><br><p id=mn57:8.6><span class=root>Iti kho, puṇṇa, bhūtā bhūtassa upapatti hoti; </span><br> <span class=sabbamitta>So wird ein Wesen aus einem Wesen geboren. </span><br><p id=mn57:8.7><span class=root>yaṁ karoti tena upapajjati, </span><br> <span class=sabbamitta>Denn eure Taten bestimmen eure Wiedergeburt, </span><br><p id=mn57:8.8><span class=root>upapannamenaṁ phassā phusanti. </span><br> <span class=sabbamitta>und wenn ihr wiedergeboren seid, treffen euch Kontakte. </span><br><p id=mn57:8.9><span class=root>Evampāhaṁ, puṇṇa, ‘kammadāyādā sattā’ti vadāmi. </span><br> <span class=sabbamitta>Aus diesem Grund sage ich, dass Lebewesen die Erben ihrer Taten sind. </span><br><p id=mn57:8.10><span class=root>Idaṁ vuccati, puṇṇa, kammaṁ kaṇhaṁ kaṇhavipākaṁ. </span><br> <span class=sabbamitta>Das nennt man dunkle Taten mit dunklem Ergebnis. </span><br><p id=mn57:9.1><span class=root>Katamañca, puṇṇa, kammaṁ sukkaṁ sukkavipākaṁ? </span><br> <span class=sabbamitta>Und was sind helle Taten mit hellem Ergebnis? </span><br><p id=mn57:9.2><span class=root>Idha, puṇṇa, ekacco abyābajjhaṁ kāyasaṅkhāraṁ abhisaṅkharoti, abyābajjhaṁ vacīsaṅkhāraṁ abhisaṅkharoti, abyābajjhaṁ manosaṅkhāraṁ abhisaṅkharoti. </span><br> <span class=sabbamitta>Da bildet jemand einen freundlichen Willen mit dem Körper, der Sprache und dem Geist. </span><br><p id=mn57:9.3><span class=root>So abyābajjhaṁ kāyasaṅkhāraṁ abhisaṅkharitvā, abyābajjhaṁ vacīsaṅkhāraṁ abhisaṅkharitvā, abyābajjhaṁ manosaṅkhāraṁ abhisaṅkharitvā abyābajjhaṁ lokaṁ upapajjati. </span><br> <span class=sabbamitta>Aufgrund dieser Willensbildung wird er in einer freundlichen Welt wiedergeboren, </span><br><p id=mn57:9.4><span class=root>Tamenaṁ abyābajjhaṁ lokaṁ upapannaṁ samānaṁ abyābajjhā phassā phusanti. </span><br> <span class=sabbamitta>wo ihn freundliche Kontakte treffen. </span><br><p id=mn57:9.5><span class=root>So abyābajjhehi phassehi phuṭṭho samāno abyābajjhaṁ vedanaṁ vedeti ekantasukhaṁ, seyyathāpi devā subhakiṇhā. </span><br> <span class=sabbamitta>Von freundlichen Kontakten getroffen, erlebt er freundliche Gefühle, die ausschließlich glücklich sind – wie die Götter von allumfassender Schönheit. </span><br><p id=mn57:9.6><span class=root>Iti kho, puṇṇa, bhūtā bhūtassa upapatti hoti; </span><br> <span class=sabbamitta>So wird ein Wesen aus einem Wesen geboren. </span><br><p id=mn57:9.7><span class=root>yaṁ karoti tena upapajjati, </span><br> <span class=sabbamitta>Denn eure Taten bestimmen eure Wiedergeburt, </span><br><p id=mn57:9.8><span class=root>upapannamenaṁ phassā phusanti. </span><br> <span class=sabbamitta>und wenn ihr wiedergeboren seid, treffen euch Kontakte. </span><br><p id=mn57:9.9><span class=root>Evampāhaṁ, puṇṇa, ‘kammadāyādā sattā’ti vadāmi. </span><br> <span class=sabbamitta>Aus diesem Grund sage ich, dass Lebewesen die Erben ihrer Taten sind. </span><br><p id=mn57:9.10><span class=root>Idaṁ vuccati, puṇṇa, kammaṁ sukkaṁ sukkavipākaṁ. </span><br> <span class=sabbamitta>Das nennt man helle Taten mit hellem Ergebnis. </span><br><p id=mn57:10.1><span class=root>Katamañca, puṇṇa, kammaṁ kaṇhasukkaṁ kaṇhasukkavipākaṁ? </span><br> <span class=sabbamitta>Und was sind dunkle und helle Taten mit dunklem und hellem Ergebnis? </span><br><p id=mn57:10.2><span class=root>Idha, puṇṇa, ekacco sabyābajjhampi abyābajjhampi kāyasaṅkhāraṁ abhisaṅkharoti, sabyābajjhampi abyābajjhampi vacīsaṅkhāraṁ abhisaṅkharoti, sabyābajjhampi abyābajjhampi manosaṅkhāraṁ abhisaṅkharoti. </span><br> <span class=sabbamitta>Da bildet jemand sowohl einen verletzenden als auch einen freundlichen Willen mit dem Körper, der Sprache und dem Geist. </span><br><p id=mn57:10.3><span class=root>So sabyābajjhampi abyābajjhampi kāyasaṅkhāraṁ abhisaṅkharitvā, sabyābajjhampi abyābajjhampi vacīsaṅkhāraṁ abhisaṅkharitvā, sabyābajjhampi abyābajjhampi manosaṅkhāraṁ abhisaṅkharitvā sabyābajjhampi abyābajjhampi lokaṁ upapajjati. </span><br> <span class=sabbamitta>Aufgrund dieser Willensbildung wird er in einer Welt wiedergeboren, die sowohl verletzend als auch freundlich ist, </span><br><p id=mn57:10.4><span class=root>Tamenaṁ sabyābajjhampi abyābajjhampi lokaṁ upapannaṁ samānaṁ sabyābajjhāpi abyābajjhāpi phassā phusanti. </span><br> <span class=sabbamitta>wo ihn verletzende und freundliche Kontakte treffen. </span><br><p id=mn57:10.5><span class=root>So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṁ vedeti vokiṇṇasukhadukkhaṁ, seyyathāpi manussā ekacce ca devā ekacce ca vinipātikā. </span><br> <span class=sabbamitta>Von verletzenden und freundlichen Kontakten getroffen, erlebt er sowohl verletzende als auch freundliche Gefühle, eine Mischung aus Glück und Schmerz – wie bei den Menschen, manchen Göttern und manchen Wesen in der Unterwelt. </span><br><p id=mn57:10.6><span class=root>Iti kho, puṇṇa, bhūtā bhūtassa upapatti hoti; </span><br> <span class=sabbamitta>So wird ein Wesen aus einem Wesen geboren. </span><br><p id=mn57:10.7><span class=root>yaṁ karoti tena upapajjati. </span><br> <span class=sabbamitta>Denn eure Taten bestimmen eure Wiedergeburt, </span><br><p id=mn57:10.8><span class=root>Upapannamenaṁ phassā phusanti. </span><br> <span class=sabbamitta>und wenn ihr wiedergeboren seid, treffen euch Kontakte. </span><br><p id=mn57:10.9><span class=root>Evampāhaṁ, puṇṇa, ‘kammadāyādā sattā’ti vadāmi. </span><br> <span class=sabbamitta>Aus diesem Grund sage ich, dass Lebewesen die Erben ihrer Taten sind. </span><br><p id=mn57:10.10><span class=root>Idaṁ vuccati, puṇṇa, kammaṁ kaṇhasukkaṁ kaṇhasukkavipākaṁ. </span><br> <span class=sabbamitta>Das nennt man dunkle und helle Taten mit dunklem und hellem Ergebnis. </span><br><p id=mn57:11.1><span class=root>Katamañca, puṇṇa, kammaṁ akaṇhaṁ asukkaṁ akaṇhaasukkavipākaṁ, kammakkhayāya saṁvattati? </span><br> <span class=sabbamitta>Und was sind weder dunkle noch helle Taten mit weder dunklem noch hellem Ergebnis, die zur Auflösung der Taten führen? </span><br><p id=mn57:11.2><span class=root>Tatra, puṇṇa, yamidaṁ kammaṁ kaṇhaṁ kaṇhavipākaṁ tassa pahānāya yā cetanā, yamidaṁ kammaṁ sukkaṁ sukkavipākaṁ tassa pahānāya yā cetanā, yamidaṁ kammaṁ kaṇhasukkaṁ kaṇhasukkavipākaṁ tassa pahānāya yā cetanā—</span><br> <span class=sabbamitta>Es ist die Absicht, dunkle Taten mit dunklem Ergebnis, helle Taten mit hellem Ergebnis und dunkle und helle Taten mit dunklem und hellem Ergebnis aufzugeben. </span><br><p id=mn57:11.3><span class=root>idaṁ vuccati, puṇṇa, kammaṁ akaṇhaṁ asukkaṁ akaṇhaasukkavipākaṁ, kammakkhayāya saṁvattatīti. </span><br> <span class=sabbamitta>Das nennt man weder dunkle noch helle Taten mit weder dunklem noch hellem Ergebnis, die zur Auflösung der Taten führen. </span><br><p id=mn57:11.4><span class=root>Imāni kho, puṇṇa, cattāri kammāni mayā sayaṁ abhiññā sacchikatvā paveditānī”ti. </span><br> <span class=sabbamitta>Das sind die vier Taten, die ich durch eigene Einsicht erkannt habe und erkläre.“ </span><br><p id=mn57:12.1><span class=root>Evaṁ vutte, puṇṇo koliyaputto govatiko bhagavantaṁ etadavoca: </span><br> <span class=sabbamitta>Daraufhin sagte der Koliyer Puṇṇa zum Buddha: </span><br><p id=mn57:12.2><span class=root>“abhikkantaṁ, bhante, abhikkantaṁ, bhante. </span><br> <span class=sabbamitta>„Vortrefflich, Herr! Vortrefflich! … </span><br><p id=mn57:12.3><span class=root>Seyyathāpi, bhante …pe… </span><br> <span class=sabbamitta>Als würde er das Umgestürzte aufrichten … </span><br><p id=mn57:12.4><span class=root>upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><br> <span class=sabbamitta>Von diesem Tag an soll der Buddha mich als Laienschüler in Erinnerung behalten, der für sein ganzes Leben Zuflucht genommen hat.“ </span><br><p id=mn57:13.1><span class=root>Acelo pana seniyo kukkuravatiko bhagavantaṁ etadavoca: </span><br> <span class=sabbamitta>Und der nackte Asket Seniya sagte zum Buddha: </span><br><p id=mn57:13.2><span class=root>“abhikkantaṁ, bhante, abhikkantaṁ, bhante. </span><br> <span class=sabbamitta>„Vortrefflich, Herr! Vortrefflich! … </span><br><p id=mn57:13.3><span class=root>Seyyathāpi, bhante …pe… pakāsito. </span><br> <span class=sabbamitta>Als würde er das Umgestürzte aufrichten … </span><br><p id=mn57:13.4><span class=root>Esāhaṁ, bhante, bhagavantaṁ saraṇaṁ gacchāmi dhammañca bhikkhusaṅghañca. </span><br> <span class=sabbamitta>Ich nehme Zuflucht zum Buddha, zur Lehre und zum Saṅgha der Mönche und Nonnen. </span><br><p id=mn57:13.5><span class=root>Labheyyāhaṁ, bhante, bhagavato santike pabbajjaṁ, labheyyaṁ upasampadan”ti. </span><br> <span class=sabbamitta>Herr, darf ich vor dem Buddha die Weihe des Fortziehens erhalten, die Ordination?“ </span><br><p id=mn57:14.1><span class=root>“Yo kho, seniya, aññatitthiyapubbo imasmiṁ dhammavinaye ākaṅkhati pabbajjaṁ, ākaṅkhati upasampadaṁ so cattāro māse parivasati. Catunnaṁ māsānaṁ accayena āraddhacittā bhikkhū pabbājenti, upasampādenti bhikkhubhāvāya. </span><br> <span class=sabbamitta>„Seniya, wenn jemand, der zuvor in einer anderen Konfession ordiniert war, in dieser Lehre und Schulung die Weihe des Fortziehens, die Ordination, erhalten möchte, hat er vier Monate Probezeit. Wenn die Mönche nach Ablauf von vier Monaten zufrieden sind, geben sie ihm die Weihe des Fortziehens, die Ordination zum Mönch. </span><br><p id=mn57:14.2><span class=root>Api ca mettha puggalavemattatā viditā”ti. </span><br> <span class=sabbamitta>Allerdings habe ich in dieser Sache individuelle Unterschiede anerkannt.“ </span><br><p id=mn57:14.3><span class=root>“Sace, bhante, aññatitthiyapubbā imasmiṁ dhammavinaye ākaṅkhantā pabbajjaṁ ākaṅkhantā upasampadaṁ te cattāro māse parivasanti catunnaṁ māsānaṁ accayena āraddhacittā bhikkhū pabbājenti upasampādenti bhikkhubhāvāya, ahaṁ cattāri vassāni parivasissāmi catunnaṁ vassānaṁ accayena āraddhacittā bhikkhū pabbājentu, upasampādentu bhikkhubhāvāyā”ti. </span><br> <span class=sabbamitta>„Herr, wenn in einem solchen Fall vier Monate Probezeit erforderlich sind, werde ich vier Jahre auf Probe verbringen. Wenn die Mönche nach Ablauf von vier Jahren zufrieden sind, mögen sie mir die Weihe des Fortziehens geben, die Ordination zum Mönch.“ </span><br><p id=mn57:15.1><span class=root>Alattha kho acelo seniyo kukkuravatiko bhagavato santike pabbajjaṁ, alattha upasampadaṁ. </span><br> <span class=sabbamitta>Und der nackte Asket Seniya erhielt vor dem Buddha die Weihe des Fortziehens, die Ordination. </span><br><p id=mn57:15.2><span class=root>Acirūpasampanno kho panāyasmā seniyo eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, Tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. </span><br> <span class=sabbamitta>Nicht lange nach seiner Ordination gelangte der Ehrwürdige Seniya, als er allein lebte, zurückgezogen, beflissen, eifrig und entschlossen, bald in eben diesem Leben zum äußersten Höhepunkt des geistlichen Lebens. Er lebte an dem Ziel, das er durch eigene Einsicht erkannt hatte, für welches ehrbare Menschen zu Recht aus dem Haus fortziehen ins hauslose Leben. </span><br><p id=mn57:15.3><span class=root>“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi. </span><br> <span class=sabbamitta>Er verstand: „Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort.“ </span><br><p id=mn57:15.4><span class=root>Aññataro kho panāyasmā seniyo arahataṁ ahosīti. </span><br> <span class=sabbamitta>Und der Ehrwürdige Seniya wurde einer der Vollendeten. </span><br><p id=mn57:15.5><span class=root>Kukkuravatikasuttaṁ niṭṭhitaṁ sattamaṁ. </span><br></main><footer class="container footer"><small><a href=/about/>Contact info</a></small></footer>