<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0062.html>English</a> , <a href=/canon/lt/pli/ms/sutta/mn/mn0062.html>Lietuvių kalba</a> , <a href=/canon/ru/pli/ms/sutta/mn/mn0062.html>ру́сский язы́к</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/mn/mn0061.html>Previous</a><a href=/canon/de/pli/ms/sutta/mn/mn0063.html>Next</a></div><p><div class=verse-container id=mn62:0.1><span>Majjhima Nikāya 62 </span><span class="translation sabbamitta">Mittlere Lehrreden 62 </span></div><p><div class=verse-container id=mn62:0.2><span class=big-bold>Mahārāhulovādasutta </span><span class="translation sabbamitta">Die längere Unterweisung Rāhulas </span></div><p><div class=verse-container id=mn62:1.1><span>Evaṁ me sutaṁ—</span><span class="translation sabbamitta">So habe ich es gehört: </span></div><p><div class=verse-container id=mn62:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sabbamitta">Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span></div><p><div class=verse-container id=mn62:2.1><span>Atha kho bhagavā pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. </span><span class="translation sabbamitta">Da kleidete der Buddha sich am Morgen an, nahm Schale und Robe und betrat Sāvatthī zum Almosengang. </span></div><p><div class=verse-container id=mn62:2.2><span>Āyasmāpi kho rāhulo pubbaṇhasamayaṁ nivāsetvā pattacīvaramādāya bhagavantaṁ piṭṭhito piṭṭhito anubandhi. </span><span class="translation sabbamitta">Und auch der Ehrwürdige Rāhula kleidete sich an und folgte dem Buddha. </span></div><p><div class=verse-container id=mn62:3.1><span>Atha kho bhagavā apaloketvā āyasmantaṁ rāhulaṁ āmantesi: </span><span class="translation sabbamitta">Da schaute der Buddha zu Rāhula zurück und sagte: </span></div><p><div class=verse-container id=mn62:3.2><span>“yaṁ kiñci, rāhula, rūpaṁ—atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—sabbaṁ rūpaṁ ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabban”ti. </span><span class="translation sabbamitta">„Rāhula, du sollst jegliche Art von Form – vergangen, zukünftig oder gegenwärtig, innen oder außen, grob oder subtil, gering oder hochstehend, fern oder nah: jegliche Form – wahrhaftig mit rechter Weisheit so sehen: ‚Das ist nicht mein, das bin nicht ich, das ist nicht mein Selbst.‘“ </span></div><p><div class=verse-container id=mn62:3.3><span>“Rūpameva nu kho, bhagavā, rūpameva nu kho, sugatā”ti? </span><span class="translation sabbamitta">„Nur Form, Gesegneter? Nur Form, Heiliger?“ </span></div><p><div class=verse-container id=mn62:3.4><span>“Rūpampi, rāhula, vedanāpi, rāhula, saññāpi, rāhula, saṅkhārāpi, rāhula, viññāṇampi, rāhulā”ti. </span><span class="translation sabbamitta">„Form, Rāhula, und ebenso Gefühl und Wahrnehmung und Willensbildungsprozesse und Bewusstsein.“ </span></div><p><div class=verse-container id=mn62:4.1><span>Atha kho āyasmā rāhulo “ko najja bhagavatā sammukhā ovādena ovadito gāmaṁ piṇḍāya pavisissatī”ti tato paṭinivattitvā aññatarasmiṁ rukkhamūle nisīdi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sabbamitta">Da dachte Rāhula: „Wer würde heute ins Dorf um Almosen gehen, nachdem er im Angesicht des Buddha angeleitet worden ist?“ Er kehrte um, setzte sich mit gekreuzten Beinen an den Fuß eines gewissen Baumes, richtete den Körper gerade auf und verankerte die Achtsamkeit bei sich. </span></div><p><div class=verse-container id=mn62:5.1><span>Addasā kho āyasmā sāriputto āyasmantaṁ rāhulaṁ aññatarasmiṁ rukkhamūle nisinnaṁ pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sabbamitta">Der Ehrwürdige Sāriputta sah ihn dort sitzen </span></div><p><div class=verse-container id=mn62:5.2><span>Disvāna āyasmantaṁ rāhulaṁ āmantesi: </span><span class="translation sabbamitta">und wandte sich an ihn: </span></div><p><div class=verse-container id=mn62:5.3><span>“ānāpānassatiṁ, rāhula, bhāvanaṁ bhāvehi. </span><span class="translation sabbamitta">„Rāhula, entwickle Achtsamkeit auf den Atem. </span></div><p><div class=verse-container id=mn62:5.4><span>Ānāpānassati, rāhula, bhāvanā bhāvitā bahulīkatā mahapphalā hoti mahānisaṁsā”ti. </span><span class="translation sabbamitta">Wenn Achtsamkeit auf den Atem entwickelt und gemehrt wird, bringt sie reiche Frucht und großen Vorteil.“ </span></div><p><div class=verse-container id=mn62:6.1><span>Atha kho āyasmā rāhulo sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā rāhulo bhagavantaṁ etadavoca: </span><span class="translation sabbamitta">Da kam der Ehrwürdige Rāhula am späten Nachmittag aus seiner Klausur und ging zum Buddha. Er verbeugte sich, setzte sich zur Seite hin und sagte zu ihm: </span></div><p><div class=verse-container id=mn62:7.1><span>“kathaṁ bhāvitā nu kho, bhante, ānāpānassati, kathaṁ bahulīkatā mahapphalā hoti mahānisaṁsā”ti? </span><span class="translation sabbamitta">„Herr, wie wird Achtsamkeit auf den Atem entwickelt und gemehrt, sodass sie reiche Frucht und großen Vorteil bringt?“ </span></div><p><div class=verse-container id=mn62:8.1><span>“Yaṁ kiñci, rāhula, ajjhattaṁ paccattaṁ kakkhaḷaṁ kharigataṁ upādinnaṁ, seyyathidaṁ—</span><span class="translation sabbamitta">„Rāhula, das innere Erdelement ist alles Innerliche, das zu einer Person gehört, das hart und fest ist und das man sich zu eigen macht, wie etwa </span></div><p><div class=verse-container id=mn62:8.2><span>kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ, yaṁ vā panaññampi kiñci ajjhattaṁ paccattaṁ kakkhaḷaṁ kharigataṁ upādinnaṁ—</span><span class="translation sabbamitta">Kopfhaare, Körperhaare, Nägel, Zähne, Haut, Fleisch, Sehnen, Knochen, Knochenmark, Nieren, Herz, Leber, Zwerchfell, Milz, Lungen, Därme, Gekröse, Speisebrei, Kot oder alles andere Innerliche, das zu einer Person gehört, das hart und fest ist und das man sich zu eigen macht. </span></div><p><div class=verse-container id=mn62:8.3><span>ayaṁ vuccati, rāhula, ajjhattikā pathavīdhātu. </span><span class="translation sabbamitta">Das nennt man das innere Erdelement. </span></div><p><div class=verse-container id=mn62:8.4><span>Yā ceva kho pana ajjhattikā pathavīdhātu yā ca bāhirā pathavīdhātu, pathavīdhāturevesā. </span><span class="translation sabbamitta">Das innere Erdelement und das äußere Erdelement sind bloß das Erdelement. </span></div><p><div class=verse-container id=mn62:8.5><span>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><span class="translation sabbamitta">Das sollte man wahrhaftig mit rechter Weisheit so sehen: ‚Das ist nicht mein, das bin nicht ich, das ist nicht mein Selbst.‘ </span></div><p><div class=verse-container id=mn62:8.6><span>Evametaṁ yathābhūtaṁ sammappaññāya disvā pathavīdhātuyā nibbindati, pathavīdhātuyā cittaṁ virājeti. </span><span class="translation sabbamitta">Wenn man das wahrhaftig mit rechter Weisheit so sieht, wird man vom Erdelement ernüchtert und wendet den Geist vom Erdelement ab. </span></div><p><div class=verse-container id=mn62:9.1><span>Katamā ca, rāhula, āpodhātu? </span><span class="translation sabbamitta">Und was ist das Wasserelement? </span></div><p><div class=verse-container id=mn62:9.2><span>Āpodhātu siyā ajjhattikā, siyā bāhirā. </span><span class="translation sabbamitta">Das Wasserelement kann innerlich oder äußerlich sein. </span></div><p><div class=verse-container id=mn62:9.3><span>Katamā ca, rāhula, ajjhattikā āpodhātu? </span><span class="translation sabbamitta">Und was ist das innere Wasserelement? </span></div><p><div class=verse-container id=mn62:9.4><span>Yaṁ ajjhattaṁ paccattaṁ āpo āpogataṁ upādinnaṁ, seyyathidaṁ—</span><span class="translation sabbamitta">Alles Innerliche, das zu einer Person gehört, das Wasser und wässrig ist und das man sich zu eigen macht, wie etwa </span></div><p><div class=verse-container id=mn62:9.5><span>pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttaṁ, yaṁ vā panaññampi kiñci ajjhattaṁ paccattaṁ āpo āpogataṁ upādinnaṁ—</span><span class="translation sabbamitta">Galle, Schleim, Eiter, Blut, Schweiß, Fett, Tränen, Talg, Speichel, Nasenschleim, Gelenkschmiere, Urin oder alles andere Innerliche, das zu einer Person gehört, das Wasser und wässrig ist und das man sich zu eigen macht. </span></div><p><div class=verse-container id=mn62:9.6><span>ayaṁ vuccati, rāhula, ajjhattikā āpodhātu. </span><span class="translation sabbamitta">Das nennt man das innere Wasserelement. </span></div><p><div class=verse-container id=mn62:9.7><span>Yā ceva kho pana ajjhattikā āpodhātu yā ca bāhirā āpodhātu āpodhāturevesā. </span><span class="translation sabbamitta">Das innere Wasserelement und das äußere Wasserelement sind bloß das Wasserelement. </span></div><p><div class=verse-container id=mn62:9.8><span>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><span class="translation sabbamitta">Das sollte man wahrhaftig mit rechter Weisheit so sehen: ‚Das ist nicht mein, das bin nicht ich, das ist nicht mein Selbst.‘ </span></div><p><div class=verse-container id=mn62:9.9><span>Evametaṁ yathābhūtaṁ sammappaññāya disvā āpodhātuyā nibbindati, āpodhātuyā cittaṁ virājeti. </span><span class="translation sabbamitta">Wenn man das wahrhaftig mit rechter Weisheit so sieht, wird man vom Wasserelement ernüchtert und wendet den Geist vom Wasserelement ab. </span></div><p><div class=verse-container id=mn62:10.1><span>Katamā ca, rāhula, tejodhātu? </span><span class="translation sabbamitta">Und was ist das Feuerelement? </span></div><p><div class=verse-container id=mn62:10.2><span>Tejodhātu siyā ajjhattikā, siyā bāhirā. </span><span class="translation sabbamitta">Das Feuerelement kann innerlich oder äußerlich sein. </span></div><p><div class=verse-container id=mn62:10.3><span>Katamā ca, rāhula, ajjhattikā tejodhātu? </span><span class="translation sabbamitta">Und was ist das innere Feuerelement? </span></div><p><div class=verse-container id=mn62:10.4><span>Yaṁ ajjhattaṁ paccattaṁ tejo tejogataṁ upādinnaṁ, seyyathidaṁ—</span><span class="translation sabbamitta">Alles Innerliche, das zu einer Person gehört, das Feuer und feurig ist und das man sich zu eigen macht, wie etwa </span></div><p><div class=verse-container id=mn62:10.5><span>yena ca santappati yena ca jīrīyati yena ca pariḍayhati yena ca asitapītakhāyitasāyitaṁ sammā pariṇāmaṁ gacchati, yaṁ vā panaññampi kiñci ajjhattaṁ paccattaṁ tejo tejogataṁ upādinnaṁ—</span><span class="translation sabbamitta">das, was wärmt, was altert, was einen erhitzt, wenn man Fieber hat, was Speise und Trank richtig verdaut oder alles andere Innerliche, das zu einer Person gehört, das Feuer und feurig ist und das man sich zu eigen macht. </span></div><p><div class=verse-container id=mn62:10.6><span>ayaṁ vuccati, rāhula, ajjhattikā tejodhātu. </span><span class="translation sabbamitta">Das nennt man das innere Feuerelement. </span></div><p><div class=verse-container id=mn62:10.7><span>Yā ceva kho pana ajjhattikā tejodhātu yā ca bāhirā tejodhātu tejodhāturevesā. </span><span class="translation sabbamitta">Das innere Feuerelement und das äußere Feuerelement sind bloß das Feuerelement. </span></div><p><div class=verse-container id=mn62:10.8><span>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><span class="translation sabbamitta">Das sollte man wahrhaftig mit rechter Weisheit so sehen: ‚Das ist nicht mein, das bin nicht ich, das ist nicht mein Selbst.‘ </span></div><p><div class=verse-container id=mn62:10.9><span>Evametaṁ yathābhūtaṁ sammappaññāya disvā tejodhātuyā nibbindati, tejodhātuyā cittaṁ virājeti. </span><span class="translation sabbamitta">Wenn man das wahrhaftig mit rechter Weisheit so sieht, wird man vom Feuerelement ernüchtert und wendet den Geist vom Feuerelement ab. </span></div><p><div class=verse-container id=mn62:11.1><span>Katamā ca, rāhula, vāyodhātu? </span><span class="translation sabbamitta">Und was ist das Windelement? </span></div><p><div class=verse-container id=mn62:11.2><span>Vāyodhātu siyā ajjhattikā, siyā bāhirā. </span><span class="translation sabbamitta">Das Windelement kann innerlich oder äußerlich sein. </span></div><p><div class=verse-container id=mn62:11.3><span>Katamā ca, rāhula, ajjhattikā vāyodhātu? </span><span class="translation sabbamitta">Und was ist das innere Windelement? </span></div><p><div class=verse-container id=mn62:11.4><span>Yaṁ ajjhattaṁ paccattaṁ vāyo vāyogataṁ upādinnaṁ, seyyathidaṁ—</span><span class="translation sabbamitta">Alles Innerliche, das zu einer Person gehört, das Wind und windig ist und das man sich zu eigen macht, wie etwa </span></div><p><div class=verse-container id=mn62:11.5><span>uddhaṅgamā vātā, adhogamā vātā, kucchisayā vātā, koṭṭhāsayā vātā, aṅgamaṅgānusārino vātā, assāso passāso iti, yaṁ vā panaññampi kiñci ajjhattaṁ paccattaṁ vāyo vāyogataṁ upādinnaṁ—</span><span class="translation sabbamitta">Winde, die auf- und abgehen, Winde im Bauch und den Eingeweiden, Winde, die durch die Glieder strömen, Ein- und Ausatmung oder alles andere Innerliche, das zu einer Person gehört, das Wind und windig ist und das man sich zu eigen macht. </span></div><p><div class=verse-container id=mn62:11.6><span>ayaṁ vuccati, rāhula, ajjhattikā vāyodhātu. </span><span class="translation sabbamitta">Das nennt man das innere Windelement. </span></div><p><div class=verse-container id=mn62:11.7><span>Yā ceva kho pana ajjhattikā vāyodhātu yā ca bāhirā vāyodhātu vāyodhāturevesā. </span><span class="translation sabbamitta">Das innere Windelement und das äußere Windelement sind bloß das Windelement. </span></div><p><div class=verse-container id=mn62:11.8><span>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><span class="translation sabbamitta">Das sollte man wahrhaftig mit rechter Weisheit so sehen: ‚Das ist nicht mein, das bin nicht ich, das ist nicht mein Selbst.‘ </span></div><p><div class=verse-container id=mn62:11.9><span>Evametaṁ yathābhūtaṁ sammappaññāya disvā vāyodhātuyā nibbindati, vāyodhātuyā cittaṁ virājeti. </span><span class="translation sabbamitta">Wenn man das wahrhaftig mit rechter Weisheit so sieht, wird man vom Windelement ernüchtert und wendet den Geist vom Windelement ab. </span></div><p><div class=verse-container id=mn62:12.1><span>Katamā ca, rāhula, ākāsadhātu? </span><span class="translation sabbamitta">Und was ist das Raumelement? </span></div><p><div class=verse-container id=mn62:12.2><span>Ākāsadhātu siyā ajjhattikā, siyā bāhirā. </span><span class="translation sabbamitta">Das Raumelement kann innerlich oder äußerlich sein. </span></div><p><div class=verse-container id=mn62:12.3><span>Katamā ca, rāhula, ajjhattikā ākāsadhātu? </span><span class="translation sabbamitta">Und was ist das innere Raumelement? </span></div><p><div class=verse-container id=mn62:12.4><span>Yaṁ ajjhattaṁ paccattaṁ ākāsaṁ ākāsagataṁ upādinnaṁ, seyyathidaṁ—</span><span class="translation sabbamitta">Alles Innerliche, das zu einer Person gehört, das Raum und räumlich ist und das man sich zu eigen macht, wie etwa </span></div><p><div class=verse-container id=mn62:12.5><span>kaṇṇacchiddaṁ nāsacchiddaṁ mukhadvāraṁ, yena ca asitapītakhāyitasāyitaṁ ajjhoharati, yattha ca asitapītakhāyitasāyitaṁ santiṭṭhati, yena ca asitapītakhāyitasāyitaṁ adhobhāgaṁ nikkhamati, yaṁ vā panaññampi kiñci ajjhattaṁ paccattaṁ ākāsaṁ ākāsagataṁ, aghaṁ aghagataṁ, vivaraṁ vivaragataṁ, asamphuṭṭhaṁ, maṁsalohitehi upādinnaṁ—</span><span class="translation sabbamitta">die Gehörgänge, die Nasengänge und die Mundhöhle, der Raum, wo Speise und Trank geschluckt werden, der Raum, wo sie sich aufhalten, und der Raum, wo sie aus dem Unterleib ausgeschieden werden, oder alles andere Innerliche, das zu einer Person gehört, das Raum und räumlich ist und das man sich zu eigen macht. </span></div><p><div class=verse-container id=mn62:12.6><span>ayaṁ vuccati, rāhula, ajjhattikā ākāsadhātu. </span><span class="translation sabbamitta">Das nennt man das innere Raumelement. </span></div><p><div class=verse-container id=mn62:12.7><span>Yā ceva kho pana ajjhattikā ākāsadhātu yā ca bāhirā ākāsadhātu ākāsadhāturevesā. </span><span class="translation sabbamitta">Das innere Raumelement und das äußere Raumelement sind bloß das Raumelement. </span></div><p><div class=verse-container id=mn62:12.8><span>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><span class="translation sabbamitta">Das sollte man wahrhaftig mit rechter Weisheit so sehen: ‚Das ist nicht mein, das bin nicht ich, das ist nicht mein Selbst.‘ </span></div><p><div class=verse-container id=mn62:12.9><span>Evametaṁ yathābhūtaṁ sammappaññāya disvā ākāsadhātuyā cittaṁ nibbindati, ākāsadhātuyā cittaṁ virājeti. </span><span class="translation sabbamitta">Wenn man das wahrhaftig mit rechter Weisheit so sieht, wird man vom Raumelement ernüchtert und wendet den Geist vom Raumelement ab. </span></div><p><div class=verse-container id=mn62:13.1><span>Pathavīsamaṁ, rāhula, bhāvanaṁ bhāvehi. </span><span class="translation sabbamitta">Rāhula, meditiere wie die Erde. </span></div><p><div class=verse-container id=mn62:13.2><span>Pathavīsamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie die Erde meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:13.3><span>Seyyathāpi, rāhula, pathaviyā sucimpi nikkhipanti, asucimpi nikkhipanti, gūthagatampi nikkhipanti, muttagatampi nikkhipanti, kheḷagatampi nikkhipanti, pubbagatampi nikkhipanti, lohitagatampi nikkhipanti, na ca tena pathavī aṭṭīyati vā harāyati vā jigucchati vā; </span><span class="translation sabbamitta">Wie wenn sie sowohl reine als auch unreine Dinge auf die Erde werfen würden wie Kot, Urin, Speichel, Eiter und Blut: Die Erde wäre deshalb nicht entsetzt, abgestoßen und angewidert. </span></div><p><div class=verse-container id=mn62:13.4><span>evameva kho tvaṁ, rāhula, pathavīsamaṁ bhāvanaṁ bhāvehi. </span><span class="translation sabbamitta">Ebenso, Rāhula, meditiere wie die Erde. </span></div><p><div class=verse-container id=mn62:13.5><span>Pathavīsamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie die Erde meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:14.1><span>Āposamaṁ, rāhula, bhāvanaṁ bhāvehi. </span><span class="translation sabbamitta">Meditiere wie Wasser. </span></div><p><div class=verse-container id=mn62:14.2><span>Āposamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie Wasser meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:14.3><span>Seyyathāpi, rāhula, āpasmiṁ sucimpi dhovanti, asucimpi dhovanti, gūthagatampi dhovanti, muttagatampi dhovanti, kheḷagatampi dhovanti, pubbagatampi dhovanti, lohitagatampi dhovanti, na ca tena āpo aṭṭīyati vā harāyati vā jigucchati vā; </span><span class="translation sabbamitta">Wie wenn sie sowohl reine als auch unreine Dinge im Wasser waschen würden wie Kot, Urin, Speichel, Eiter und Blut: Das Wasser wäre deshalb nicht entsetzt, abgestoßen und angewidert. </span></div><p><div class=verse-container id=mn62:14.4><span>evameva kho tvaṁ, rāhula, āposamaṁ bhāvanaṁ bhāvehi. </span><span class="translation sabbamitta">Ebenso, Rāhula, meditiere wie Wasser. </span></div><p><div class=verse-container id=mn62:14.5><span>Āposamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie Wasser meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:15.1><span>Tejosamaṁ, rāhula, bhāvanaṁ bhāvehi. </span><span class="translation sabbamitta">Meditiere wie Feuer. </span></div><p><div class=verse-container id=mn62:15.2><span>Tejosamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie Feuer meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:15.3><span>Seyyathāpi, rāhula, tejo sucimpi dahati, asucimpi dahati, gūthagatampi dahati, muttagatampi dahati, kheḷagatampi dahati, pubbagatampi dahati, lohitagatampi dahati, na ca tena tejo aṭṭīyati vā harāyati vā jigucchati vā; </span><span class="translation sabbamitta">Wie wenn ein Feuer sowohl reine als auch unreine Dinge verbrennen würde wie Kot, Urin, Speichel, Eiter und Blut: Das Feuer wäre deshalb nicht entsetzt, abgestoßen und angewidert. </span></div><p><div class=verse-container id=mn62:15.4><span>evameva kho tvaṁ, rāhula, tejosamaṁ bhāvanaṁ bhāvehi. </span><span class="translation sabbamitta">Ebenso, Rāhula, meditiere wie Feuer. </span></div><p><div class=verse-container id=mn62:15.5><span>Tejosamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie Feuer meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:16.1><span>Vāyosamaṁ, rāhula, bhāvanaṁ bhāvehi. </span><span class="translation sabbamitta">Meditiere wie Wind. </span></div><p><div class=verse-container id=mn62:16.2><span>Vāyosamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie Wind meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:16.3><span>Seyyathāpi, rāhula, vāyo sucimpi upavāyati, asucimpi upavāyati, gūthagatampi upavāyati, muttagatampi upavāyati, kheḷagatampi upavāyati, pubbagatampi upavāyati, lohitagatampi upavāyati, na ca tena vāyo aṭṭīyati vā harāyati vā jigucchati vā; </span><span class="translation sabbamitta">Wie wenn Wind sowohl über reine als auch unreine Dinge streichen würde wie Kot, Urin, Speichel, Eiter und Blut: Der Wind wäre deshalb nicht entsetzt, abgestoßen und angewidert. </span></div><p><div class=verse-container id=mn62:16.4><span>evameva kho tvaṁ, rāhula, vāyosamaṁ bhāvanaṁ bhāvehi. </span><span class="translation sabbamitta">Ebenso, Rāhula, meditiere wie Wind. </span></div><p><div class=verse-container id=mn62:16.5><span>Vāyosamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie Wind meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:17.1><span>Ākāsasamaṁ, rāhula, bhāvanaṁ bhāvehi. </span><span class="translation sabbamitta">Meditiere wie Raum. </span></div><p><div class=verse-container id=mn62:17.2><span>Ākāsasamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie Raum meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:17.3><span>Seyyathāpi, rāhula, ākāso na katthaci patiṭṭhito; </span><span class="translation sabbamitta">Gerade wie Raum nirgends verankert ist, </span></div><p><div class=verse-container id=mn62:17.4><span>evameva kho tvaṁ, rāhula, ākāsasamaṁ bhāvanaṁ bhāvehi. </span><span class="translation sabbamitta">ebenso, Rāhula, meditiere wie Raum. </span></div><p><div class=verse-container id=mn62:17.5><span>Ākāsasamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><span class="translation sabbamitta">Denn wenn du wie Raum meditierst, werden angenehme und unangenehme Kontakte deinen Geist nicht gefangen halten. </span></div><p><div class=verse-container id=mn62:18.1><span>Mettaṁ, rāhula, bhāvanaṁ bhāvehi. </span><span class="translation sabbamitta">Meditiere über die Liebe. </span></div><p><div class=verse-container id=mn62:18.2><span>Mettañhi te, rāhula, bhāvanaṁ bhāvayato yo byāpādo so pahīyissati. </span><span class="translation sabbamitta">Denn wenn du über die Liebe meditierst, wird jeglicher böser Wille aufgegeben werden. </span></div><p><div class=verse-container id=mn62:19.1><span>Karuṇaṁ, rāhula, bhāvanaṁ bhāvehi. </span><span class="translation sabbamitta">Meditiere über Mitgefühl. </span></div><p><div class=verse-container id=mn62:19.2><span>Karuṇañhi te, rāhula, bhāvanaṁ bhāvayato yā vihesā sā pahīyissati. </span><span class="translation sabbamitta">Denn wenn du über Mitgefühl meditierst, wird jegliche Grausamkeit aufgegeben werden. </span></div><p><div class=verse-container id=mn62:20.1><span>Muditaṁ, rāhula, bhāvanaṁ bhāvehi. </span><span class="translation sabbamitta">Meditiere über freudige Anteilnahme. </span></div><p><div class=verse-container id=mn62:20.2><span>Muditañhi te, rāhula, bhāvanaṁ bhāvayato yā arati sā pahīyissati. </span><span class="translation sabbamitta">Denn wenn du über freudige Anteilnahme meditierst, wird jeglicher Widerwille aufgegeben werden. </span></div><p><div class=verse-container id=mn62:21.1><span>Upekkhaṁ, rāhula, bhāvanaṁ bhāvehi. </span><span class="translation sabbamitta">Meditiere über Gleichmut. </span></div><p><div class=verse-container id=mn62:21.2><span>Upekkhañhi te, rāhula, bhāvanaṁ bhāvayato yo paṭigho so pahīyissati. </span><span class="translation sabbamitta">Denn wenn du über Gleichmut meditierst, wird jegliche Abwehr aufgegeben werden. </span></div><p><div class=verse-container id=mn62:22.1><span>Asubhaṁ, rāhula, bhāvanaṁ bhāvehi. </span><span class="translation sabbamitta">Meditiere über das Abstoßende. </span></div><p><div class=verse-container id=mn62:22.2><span>Asubhañhi te, rāhula, bhāvanaṁ bhāvayato yo rāgo so pahīyissati. </span><span class="translation sabbamitta">Denn wenn du über das Abstoßende meditierst, wird jegliche Wollust aufgegeben werden. </span></div><p><div class=verse-container id=mn62:23.1><span>Aniccasaññaṁ, rāhula, bhāvanaṁ bhāvehi. </span><span class="translation sabbamitta">Meditiere über Unbeständigkeit. </span></div><p><div class=verse-container id=mn62:23.2><span>Aniccasaññañhi te, rāhula, bhāvanaṁ bhāvayato yo asmimāno so pahīyissati. </span><span class="translation sabbamitta">Denn wenn du über Unbeständigkeit meditierst, wird jegliche Einbildung ‚ich bin‘ aufgegeben werden. </span></div><p><div class=verse-container id=mn62:24.1><span>Ānāpānassatiṁ, rāhula, bhāvanaṁ bhāvehi. </span><span class="translation sabbamitta">Entwickle Achtsamkeit auf den Atem. </span></div><p><div class=verse-container id=mn62:24.2><span>Ānāpānassati hi te, rāhula, bhāvitā bahulīkatā mahapphalā hoti mahānisaṁsā. </span><span class="translation sabbamitta">Wenn Achtsamkeit auf den Atem entwickelt und gemehrt wird, bringt sie reiche Frucht und großen Vorteil. </span></div><p><div class=verse-container id=mn62:24.3><span>Kathaṁ bhāvitā ca, rāhula, ānāpānassati, kathaṁ bahulīkatā mahapphalā hoti mahānisaṁsā? </span><span class="translation sabbamitta">Und wie wird Achtsamkeit auf den Atem entwickelt und gemehrt, sodass sie reiche Frucht und großen Vorteil bringt? </span></div><p><div class=verse-container id=mn62:25.1><span>Idha, rāhula, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sabbamitta">Da geht ein Mönch in die Wildnis, zum Fuß eines Baumes oder in eine leere Hütte, setzt sich dort mit gekreuzten Beinen hin, richtet den Körper gerade auf und verankert die Achtsamkeit bei sich. </span></div><p><div class=verse-container id=mn62:25.2><span>So satova assasati satova passasati. </span><span class="translation sabbamitta">Ganz achtsam atmet er ein. Achtsam atmet er aus. </span></div><p><div class=verse-container id=mn62:26.1><span>Dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti; </span><span class="translation sabbamitta">Wenn er schwer einatmet, weiß er: ‚Ich atme schwer ein.‘ Wenn er schwer ausatmet, weiß er: ‚Ich atme schwer aus.‘ </span></div><p><div class=verse-container id=mn62:26.2><span>rassaṁ vā assasanto ‘rassaṁ assasāmī’ti pajānāti, rassaṁ vā passasanto ‘rassaṁ passasāmī’ti pajānāti. </span><span class="translation sabbamitta">Wenn er leicht einatmet, weiß er: ‚Ich atme leicht ein.‘ Wenn er leicht ausatmet, weiß er: ‚Ich atme leicht aus.‘ </span></div><p><div class=verse-container id=mn62:26.3><span>‘Sabbakāyappaṭisaṁvedī assasissāmī’ti sikkhati; ‘sabbakāyappaṭisaṁvedī passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen den ganzen Körper spüren.‘ Er schult sich: ‚Ich werde beim Ausatmen den ganzen Körper spüren.‘ </span></div><p><div class=verse-container id=mn62:26.4><span>‘passambhayaṁ kāyasaṅkhāraṁ assasissāmī’ti sikkhati; ‘passambhayaṁ kāyasaṅkhāraṁ passasissāmī’ti sikkhati. </span><span class="translation sabbamitta">Er schult sich: ‚Ich werde beim Einatmen den körperlichen Vorgang stillen.‘ Er schult sich: ‚Ich werde beim Ausatmen den körperlichen Vorgang stillen.‘ </span></div><p><div class=verse-container id=mn62:27.1><span>‘Pītippaṭisaṁvedī assasissāmī’ti sikkhati; ‘pītippaṭisaṁvedī passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen Ekstase erfahren.‘ Er schult sich: ‚Ich werde beim Ausatmen Ekstase erfahren.‘ </span></div><p><div class=verse-container id=mn62:27.2><span>‘sukhappaṭisaṁvedī assasissāmī’ti sikkhati; ‘sukhappaṭisaṁvedī passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen Seligkeit erfahren.‘ Er schult sich: ‚Ich werde beim Ausatmen Seligkeit erfahren.‘ </span></div><p><div class=verse-container id=mn62:27.3><span>‘cittasaṅkhārappaṭisaṁvedī assasissāmī’ti sikkhati; ‘cittasaṅkhārappaṭisaṁvedī passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen den geistigen Vorgang erfahren.‘ Er schult sich: ‚Ich werde beim Ausatmen den geistigen Vorgang erfahren.‘ </span></div><p><div class=verse-container id=mn62:27.4><span>‘passambhayaṁ cittasaṅkhāraṁ assasissāmī’ti sikkhati; ‘passambhayaṁ cittasaṅkhāraṁ passasissāmī’ti sikkhati. </span><span class="translation sabbamitta">Er schult sich: ‚Ich werde beim Einatmen den geistigen Vorgang stillen.‘ Er schult sich: ‚Ich werde beim Ausatmen den geistigen Vorgang stillen.‘ </span></div><p><div class=verse-container id=mn62:28.1><span>‘Cittappaṭisaṁvedī assasissāmī’ti sikkhati; ‘cittappaṭisaṁvedī passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen den Geist erfahren.‘ Er schult sich: ‚Ich werde beim Ausatmen den Geist erfahren.‘ </span></div><p><div class=verse-container id=mn62:28.2><span>‘abhippamodayaṁ cittaṁ assasissāmī’ti sikkhati; ‘abhippamodayaṁ cittaṁ passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen den Geist froh machen.‘ Er schult sich: ‚Ich werde beim Ausatmen den Geist froh machen.‘ </span></div><p><div class=verse-container id=mn62:28.3><span>‘samādahaṁ cittaṁ assasissāmī’ti sikkhati; ‘samādahaṁ cittaṁ passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen den Geist im Samādhi versinken lassen.‘ Er schult sich: ‚Ich werde beim Ausatmen den Geist im Samādhi versinken lassen.‘ </span></div><p><div class=verse-container id=mn62:28.4><span>‘vimocayaṁ cittaṁ assasissāmī’ti sikkhati; ‘vimocayaṁ cittaṁ passasissāmī’ti sikkhati. </span><span class="translation sabbamitta">Er schult sich: ‚Ich werde beim Einatmen den Geist befreien.‘ Er schult sich: ‚Ich werde beim Ausatmen den Geist befreien.‘ </span></div><p><div class=verse-container id=mn62:29.1><span>‘Aniccānupassī assasissāmī’ti sikkhati; ‘aniccānupassī passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen die Unbeständigkeit beobachten.‘ Er schult sich: ‚Ich werde beim Ausatmen die Unbeständigkeit beobachten.‘ </span></div><p><div class=verse-container id=mn62:29.2><span>‘virāgānupassī assasissāmī’ti sikkhati; ‘virāgānupassī passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen das Schwinden beobachten.‘ Er schult sich: ‚Ich werde beim Ausatmen das Schwinden beobachten.‘ </span></div><p><div class=verse-container id=mn62:29.3><span>‘nirodhānupassī assasissāmī’ti sikkhati; ‘nirodhānupassī passasissāmī’ti sikkhati; </span><span class="translation sabbamitta">Er schult sich: ‚Ich werde beim Einatmen das Aufhören beobachten.‘ Er schult sich: ‚Ich werde beim Ausatmen das Aufhören beobachten.‘ </span></div><p><div class=verse-container id=mn62:29.4><span>‘paṭinissaggānupassī assasissāmī’ti sikkhati; ‘paṭinissaggānupassī passasissāmī’ti sikkhati. </span><span class="translation sabbamitta">Er schult sich: ‚Ich werde beim Einatmen das Loslassen beobachten.‘ Er schult sich: ‚Ich werde beim Ausatmen das Loslassen beobachten.‘ </span></div><p><div class=verse-container id=mn62:30.1><span>Evaṁ bhāvitā kho, rāhula, ānāpānassati, evaṁ bahulīkatā mahapphalā hoti mahānisaṁsā. </span><span class="translation sabbamitta">Wenn Achtsamkeit auf den Atem so entwickelt und gemehrt wird, bringt sie reiche Frucht und großen Vorteil. </span></div><p><div class=verse-container id=mn62:30.2><span>Evaṁ bhāvitāya, rāhula, ānāpānassatiyā, evaṁ bahulīkatāya yepi te carimakā assāsā tepi viditāva nirujjhanti no aviditā”ti. </span><span class="translation sabbamitta">Wenn Achtsamkeit auf den Atem so entwickelt und gemehrt wird, werden sogar die letzten Atemzüge, wenn sie aufhören, erkannt, nicht nicht erkannt.“ </span></div><p><div class=verse-container id=mn62:30.3><span>Idamavoca bhagavā. </span><span class="translation sabbamitta">Das sagte der Buddha. </span></div><p><div class=verse-container id=mn62:30.4><span>Attamano āyasmā rāhulo bhagavato bhāsitaṁ abhinandīti. </span><span class="translation sabbamitta">Zufrieden begrüßte der Ehrwürdige Rāhula die Worte des Buddha. </span></div><p><div class=verse-container id=mn62:30.5><span>Mahārāhulovādasuttaṁ niṭṭhitaṁ dutiyaṁ. </span></div><div class=flex-between><a href=/canon/de/pli/ms/sutta/mn/mn0061.html>Previous</a><a href=/canon/de/pli/ms/sutta/mn/mn0063.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>