<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0015.html>English</a> , <a href=/canon/ru/pli/ms/sutta/mn/mn0015.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0014.html>Previous</a><a href=/canon/de/pli/ms/sutta/mn/mn0016.html>Next</a></div><p id=mn15:0.1><span class=root>Majjhima Nikāya 15 </span><br> <span class=sabbamitta>Mittlere Lehrreden 15 </span><br><p id=mn15:0.2><span class="root big-bold">Anumānasutta </span><br> <span class=sabbamitta>Messen </span><br><p id=mn15:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn15:1.2><span class=root>ekaṁ samayaṁ āyasmā mahāmoggallāno bhaggesu viharati susumāragire bhesakaḷāvane migadāye. </span><br> <span class=sabbamitta>Einmal hielt sich der Ehrwürdige Mahāmoggallāna im Land der Bhagger bei Krokodilhügel auf, im Wildpark bei Bhesakaḷās Wald. </span><br><p id=mn15:1.3><span class=root>Tatra kho āyasmā mahāmoggallāno bhikkhū āmantesi: </span><br> <span class=sabbamitta>Da wandte sich der Ehrwürdige Mahāmoggallāna an die Mönche und Nonnen: </span><br><p id=mn15:1.4><span class=root>“āvuso bhikkhavo”ti. </span><br> <span class=sabbamitta>„Geehrte, Mönche und Nonnen!“ </span><br><p id=mn15:1.5><span class=root>“Āvuso”ti kho te bhikkhū āyasmato mahāmoggallānassa paccassosuṁ. </span><br> <span class=sabbamitta>„Geehrter“, antworteten sie. </span><br><p id=mn15:1.6><span class=root>Āyasmā mahāmoggallāno etadavoca: </span><br> <span class=sabbamitta>Der Ehrwürdige Mahāmoggallāna sagte: </span><br><p id=mn15:2.1><span class=root>“Pavāreti cepi, āvuso, bhikkhu: </span><br> <span class=sabbamitta>„Angenommen, ein Mönch lädt andere Mönche oder Nonnen ein, </span><br><p id=mn15:2.2><span class=root>‘vadantu maṁ āyasmanto, vacanīyomhi āyasmantehī’ti, so ca hoti dubbaco, dovacassakaraṇehi dhammehi samannāgato, akkhamo appadakkhiṇaggāhī anusāsaniṁ, atha kho naṁ sabrahmacārī na ceva vattabbaṁ maññanti, na ca anusāsitabbaṁ maññanti, na ca tasmiṁ puggale vissāsaṁ āpajjitabbaṁ maññanti. </span><br> <span class=sabbamitta>ihn zu ermahnen. Aber er ist schwer zu ermahnen, er hat Eigenschaften, durch die er schwer zu ermahnen ist. Er ist ungeduldig und nimmt die Anleitung nicht respektvoll an. Dann denken seine geistlichen Gefährten, er sei es nicht wert, unterrichtet und angeleitet zu werden, und dieser Mensch gewinnt nicht ihr Vertrauen. </span><br><p id=mn15:3.1><span class=root>Katame cāvuso, dovacassakaraṇā dhammā? </span><br> <span class=sabbamitta>Und was sind die Eigenschaften, durch die jemand schwer zu ermahnen ist? </span><br><p id=mn15:3.2><span class=root>Idhāvuso, bhikkhu pāpiccho hoti, pāpikānaṁ icchānaṁ vasaṁ gato. </span><br> <span class=sabbamitta>Zunächst hat da ein Mönch unlautere Wünsche, ist in den Bann unlauterer Wünsche geraten. </span><br><p id=mn15:3.3><span class=root>Yaṁpāvuso, bhikkhu pāpiccho hoti, pāpikānaṁ icchānaṁ vasaṁ gato—</span><br><p id=mn15:3.4><span class=root>ayampi dhammo dovacassakaraṇo. </span><br> <span class=sabbamitta>Das ist eine Eigenschaft, durch die er schwer zu ermahnen ist. </span><br><p id=mn15:3.5><span class=root>Puna caparaṁ, āvuso, bhikkhu attukkaṁsako hoti paravambhī. </span><br> <span class=sabbamitta>Dann verherrlicht da ein Mönch sich selbst und setzt andere herab. </span><br><p id=mn15:3.6><span class=root>Yaṁpāvuso, bhikkhu attukkaṁsako hoti paravambhī—</span><br><p id=mn15:3.7><span class=root>ayampi dhammo dovacassakaraṇo. </span><br> <span class=sabbamitta>Auch das ist eine Eigenschaft, durch die er schwer zu ermahnen ist. </span><br><p id=mn15:3.8><span class=root>Puna caparaṁ, āvuso, bhikkhu kodhano hoti kodhābhibhūto. </span><br> <span class=sabbamitta>Dann ist da ein Mönch reizbar, von Zorn überwältigt. … </span><br><p id=mn15:3.9><span class=root>Yaṁpāvuso, bhikkhu kodhano hoti kodhābhibhūto—</span><br><p id=mn15:3.10><span class=root>ayampi dhammo dovacassakaraṇo. </span><br><p id=mn15:3.11><span class=root>Puna caparaṁ, āvuso, bhikkhu kodhano hoti kodhahetu upanāhī. </span><br> <span class=sabbamitta>Er ist reizbar und verbittert aus Zorn … </span><br><p id=mn15:3.12><span class=root>Yaṁpāvuso, bhikkhu kodhano hoti kodhahetu upanāhī—</span><br><p id=mn15:3.13><span class=root>ayampi dhammo dovacassakaraṇo. </span><br><p id=mn15:3.14><span class=root>Puna caparaṁ, āvuso, bhikkhu kodhano hoti kodhahetu abhisaṅgī. </span><br> <span class=sabbamitta>Er ist reizbar und trotzig aus Zorn … </span><br><p id=mn15:3.15><span class=root>Yaṁpāvuso, bhikkhu kodhano hoti kodhahetu abhisaṅgī—</span><br><p id=mn15:3.16><span class=root>ayampi dhammo dovacassakaraṇo. </span><br><p id=mn15:3.17><span class=root>Puna caparaṁ, āvuso, bhikkhu kodhano hoti kodhasāmantā vācaṁ nicchāretā. </span><br> <span class=sabbamitta>Er ist reizbar, und es entfahren ihm Worte, die an Zorn grenzen … </span><br><p id=mn15:3.18><span class=root>Yaṁpāvuso, bhikkhu kodhano hoti kodhasāmantā vācaṁ nicchāretā—</span><br><p id=mn15:3.19><span class=root>ayampi dhammo dovacassakaraṇo. </span><br><p id=mn15:3.20><span class=root>Puna caparaṁ, āvuso, bhikkhu codito codakena codakaṁ paṭippharati. </span><br> <span class=sabbamitta>Wenn er angeklagt wird, widerspricht er dem Ankläger … </span><br><p id=mn15:3.21><span class=root>Yaṁpāvuso, bhikkhu codito codakena codakaṁ paṭippharati—</span><br><p id=mn15:3.22><span class=root>ayampi dhammo dovacassakaraṇo. </span><br><p id=mn15:3.23><span class=root>Puna caparaṁ, āvuso, bhikkhu codito codakena codakaṁ apasādeti. </span><br> <span class=sabbamitta>Wenn er angeklagt wird, weist er den Ankläger zurecht … </span><br><p id=mn15:3.24><span class=root>Yaṁpāvuso, bhikkhu codito codakena codakaṁ apasādeti—</span><br><p id=mn15:3.25><span class=root>ayampi dhammo dovacassakaraṇo. </span><br><p id=mn15:3.26><span class=root>Puna caparaṁ, āvuso, bhikkhu codito codakena codakassa paccāropeti. </span><br> <span class=sabbamitta>Wenn er angeklagt wird, gibt er dem Ankläger eine scharfe Antwort … </span><br><p id=mn15:3.27><span class=root>Yaṁpāvuso, bhikkhu codito codakena codakassa paccāropeti—</span><br><p id=mn15:3.28><span class=root>ayampi dhammo dovacassakaraṇo. </span><br><p id=mn15:3.29><span class=root>Puna caparaṁ, āvuso, bhikkhu codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti. </span><br> <span class=sabbamitta>Wenn er angeklagt wird, weicht er dem Problem aus, lenkt das Gespräch auf Nebensächlichkeiten und zeigt Ärger, Hass und Unmut … </span><br><p id=mn15:3.30><span class=root>Yaṁpāvuso, bhikkhu codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti—</span><br><p id=mn15:3.31><span class=root>ayampi dhammo dovacassakaraṇo. </span><br><p id=mn15:3.32><span class=root>Puna caparaṁ, āvuso, bhikkhu codito codakena apadāne na sampāyati. </span><br> <span class=sabbamitta>Wenn er angeklagt wird, ist er nicht in der Lage, zu den Beweisen Stellung zu nehmen … </span><br><p id=mn15:3.33><span class=root>Yaṁpāvuso, bhikkhu codito codakena apadāne na sampāyati—</span><br><p id=mn15:3.34><span class=root>ayampi dhammo dovacassakaraṇo. </span><br><p id=mn15:3.35><span class=root>Puna caparaṁ, āvuso, bhikkhu makkhī hoti paḷāsī. </span><br> <span class=sabbamitta>Er ist beleidigend und verächtlich … </span><br><p id=mn15:3.36><span class=root>Yaṁpāvuso, bhikkhu makkhī hoti paḷāsī—</span><br><p id=mn15:3.37><span class=root>ayampi dhammo dovacassakaraṇo. </span><br><p id=mn15:3.38><span class=root>Puna caparaṁ, āvuso, bhikkhu issukī hoti maccharī. </span><br> <span class=sabbamitta>Er ist eifersüchtig und geizig … </span><br><p id=mn15:3.39><span class=root>Yaṁpāvuso, bhikkhu issukī hoti maccharī—</span><br><p id=mn15:3.40><span class=root>ayampi dhammo dovacassakaraṇo. </span><br><p id=mn15:3.41><span class=root>Puna caparaṁ, āvuso, bhikkhu saṭho hoti māyāvī. </span><br> <span class=sabbamitta>Er ist verschlagen und hinterhältig … </span><br><p id=mn15:3.42><span class=root>Yaṁpāvuso, bhikkhu saṭho hoti māyāvī—</span><br><p id=mn15:3.43><span class=root>ayampi dhammo dovacassakaraṇo. </span><br><p id=mn15:3.44><span class=root>Puna caparaṁ, āvuso, bhikkhu thaddho hoti atimānī. </span><br> <span class=sabbamitta>Er ist halsstarrig und selbstgefällig … </span><br><p id=mn15:3.45><span class=root>Yaṁpāvuso, bhikkhu thaddho hoti atimānī—</span><br><p id=mn15:3.46><span class=root>ayampi dhammo dovacassakaraṇo. </span><br><p id=mn15:3.47><span class=root>Puna caparaṁ, āvuso, bhikkhu sandiṭṭhiparāmāsī hoti ādhānaggāhī duppaṭinissaggī. </span><br> <span class=sabbamitta>Dann hängt da ein Mönch an seinen Ansichten, hält sie fest und weigert sich, sie loszulassen. </span><br><p id=mn15:3.48><span class=root>Yaṁpāvuso, bhikkhu sandiṭṭhiparāmāsī hoti ādhānaggāhī duppaṭinissaggī—</span><br><p id=mn15:3.49><span class=root>ayampi dhammo dovacassakaraṇo. </span><br> <span class=sabbamitta>Auch das ist eine Eigenschaft, durch die er schwer zu ermahnen ist. </span><br><p id=mn15:3.50><span class=root>Ime vuccantāvuso, dovacassakaraṇā dhammā. </span><br> <span class=sabbamitta>Das sind die Eigenschaften, durch die jemand schwer zu ermahnen ist. </span><br><p id=mn15:4.1><span class=root>No cepi, āvuso, bhikkhu pavāreti: </span><br> <span class=sabbamitta>Angenommen, ein Mönch lädt andere Mönche oder Nonnen nicht ein, </span><br><p id=mn15:4.2><span class=root>‘vadantu maṁ āyasmanto, vacanīyomhi āyasmantehī’ti, so ca hoti suvaco, sovacassakaraṇehi dhammehi samannāgato, khamo padakkhiṇaggāhī anusāsaniṁ, atha kho naṁ sabrahmacārī vattabbañceva maññanti, anusāsitabbañca maññanti, tasmiñca puggale vissāsaṁ āpajjitabbaṁ maññanti. </span><br> <span class=sabbamitta>ihn zu ermahnen. Aber er ist leicht zu ermahnen, er hat Eigenschaften, durch die er leicht zu ermahnen ist. Er ist geduldig und nimmt die Anleitung respektvoll an. Dann denken seine geistlichen Gefährten, er sei es wert, unterrichtet und angeleitet zu werden, und dieser Mensch gewinnt ihr Vertrauen. </span><br><p id=mn15:5.1><span class=root>Katame cāvuso, sovacassakaraṇā dhammā? </span><br> <span class=sabbamitta>Und was sind die Eigenschaften, durch die jemand leicht zu ermahnen ist? </span><br><p id=mn15:5.2><span class=root>Idhāvuso, bhikkhu na pāpiccho hoti, na pāpikānaṁ icchānaṁ vasaṁ gato. </span><br> <span class=sabbamitta>Zunächst hat da ein Mönch keine unlauteren Wünsche, ist nicht in den Bann unlauterer Wünsche geraten. </span><br><p id=mn15:5.3><span class=root>Yaṁpāvuso, bhikkhu na pāpiccho hoti na pāpikānaṁ icchānaṁ vasaṁ gato—</span><br><p id=mn15:5.4><span class=root>ayampi dhammo sovacassakaraṇo. </span><br> <span class=sabbamitta>Das ist eine Eigenschaft, durch die er leicht zu ermahnen ist. </span><br><p id=mn15:5.5><span class=root>Puna caparaṁ, āvuso, bhikkhu anattukkaṁsako hoti aparavambhī. </span><br> <span class=sabbamitta>Dann verherrlicht da ein Mönch sich nicht selbst oder setzt andere herab. </span><br><p id=mn15:5.6><span class=root>Yaṁpāvuso, bhikkhu anattukkaṁsako hoti aparavambhī—</span><br><p id=mn15:5.7><span class=root>ayampi dhammo sovacassakaraṇo. </span><br> <span class=sabbamitta>Auch das ist eine Eigenschaft, durch die er leicht zu ermahnen ist. </span><br><p id=mn15:5.8><span class=root>Puna caparaṁ, āvuso, bhikkhu na kodhano hoti na kodhābhibhūto. </span><br> <span class=sabbamitta>Dann ist da ein Mönch nicht reizbar, von Zorn überwältigt. … </span><br><p id=mn15:5.9><span class=root>Yaṁpāvuso, bhikkhu na kodhano hoti na kodhābhibhūto—</span><br><p id=mn15:5.10><span class=root>ayampi dhammo sovacassakaraṇo. </span><br><p id=mn15:5.11><span class=root>Puna caparaṁ, āvuso, bhikkhu na kodhano hoti na kodhahetu upanāhī. </span><br> <span class=sabbamitta>Er ist nicht reizbar und verbittert aus Zorn … </span><br><p id=mn15:5.12><span class=root>Yaṁpāvuso, bhikkhu na kodhano hoti na kodhahetu upanāhī—</span><br><p id=mn15:5.13><span class=root>ayampi dhammo sovacassakaraṇo. </span><br><p id=mn15:5.14><span class=root>Puna caparaṁ, āvuso, bhikkhu na kodhano hoti na kodhahetu abhisaṅgī. </span><br> <span class=sabbamitta>Er ist nicht reizbar und trotzig aus Zorn … </span><br><p id=mn15:5.15><span class=root>Yaṁpāvuso, bhikkhu na kodhano hoti na kodhahetu abhisaṅgī—</span><br><p id=mn15:5.16><span class=root>ayampi dhammo sovacassakaraṇo. </span><br><p id=mn15:5.17><span class=root>Puna caparaṁ, āvuso, bhikkhu na kodhano hoti na kodhasāmantā vācaṁ nicchāretā. </span><br> <span class=sabbamitta>Er ist nicht reizbar, und es entfahren ihm keine Worte, die an Zorn grenzen … </span><br><p id=mn15:5.18><span class=root>Yaṁpāvuso, bhikkhu na kodhano hoti na kodhasāmantā vācaṁ nicchāretā—</span><br><p id=mn15:5.19><span class=root>ayampi dhammo sovacassakaraṇo. </span><br><p id=mn15:5.20><span class=root>Puna caparaṁ, āvuso, bhikkhu codito codakena codakaṁ nappaṭippharati. </span><br> <span class=sabbamitta>Wenn er angeklagt wird, widerspricht er dem Ankläger nicht … </span><br><p id=mn15:5.21><span class=root>Yaṁpāvuso, bhikkhu codito codakena codakaṁ nappaṭippharati—</span><br><p id=mn15:5.22><span class=root>ayampi dhammo sovacassakaraṇo. </span><br><p id=mn15:5.23><span class=root>Puna caparaṁ, āvuso, bhikkhu codito codakena codakaṁ na apasādeti. </span><br> <span class=sabbamitta>Wenn er angeklagt wird, weist er den Ankläger nicht zurecht … </span><br><p id=mn15:5.24><span class=root>Yaṁpāvuso, bhikkhu codito codakena codakaṁ na apasādeti—</span><br><p id=mn15:5.25><span class=root>ayampi dhammo sovacassakaraṇo. </span><br><p id=mn15:5.26><span class=root>Puna caparaṁ, āvuso, bhikkhu codito codakena codakassa na paccāropeti. </span><br> <span class=sabbamitta>Wenn er angeklagt wird, gibt er dem Ankläger keine scharfe Antwort … </span><br><p id=mn15:5.27><span class=root>Yaṁpāvuso, bhikkhu codito codakena codakassa na paccāropeti—</span><br><p id=mn15:5.28><span class=root>ayampi dhammo sovacassakaraṇo. </span><br><p id=mn15:5.29><span class=root>Puna caparaṁ, āvuso, bhikkhu codito codakena na aññenaññaṁ paṭicarati, na bahiddhā kathaṁ apanāmeti, na kopañca dosañca appaccayañca pātukaroti. </span><br> <span class=sabbamitta>Wenn er angeklagt wird, weicht er dem Problem nicht aus, lenkt das Gespräch nicht auf Nebensächlichkeiten und zeigt keinen Ärger, Hass oder Unmut … </span><br><p id=mn15:5.30><span class=root>Yaṁpāvuso, bhikkhu codito codakena na aññenaññaṁ paṭicarati, na bahiddhā kathaṁ apanāmeti, na kopañca dosañca appaccayañca pātukaroti—</span><br><p id=mn15:5.31><span class=root>ayampi dhammo sovacassakaraṇo. </span><br><p id=mn15:5.32><span class=root>Puna caparaṁ, āvuso, bhikkhu codito codakena apadāne sampāyati. </span><br> <span class=sabbamitta>Wenn er angeklagt wird, ist er in der Lage, zu den Beweisen Stellung zu nehmen … </span><br><p id=mn15:5.33><span class=root>Yaṁpāvuso, bhikkhu codito codakena apadāne sampāyati—</span><br><p id=mn15:5.34><span class=root>ayampi dhammo sovacassakaraṇo. </span><br><p id=mn15:5.35><span class=root>Puna caparaṁ, āvuso, bhikkhu amakkhī hoti apaḷāsī. </span><br> <span class=sabbamitta>Er ist nicht beleidigend oder verächtlich … </span><br><p id=mn15:5.36><span class=root>Yaṁpāvuso, bhikkhu amakkhī hoti apaḷāsī—</span><br><p id=mn15:5.37><span class=root>ayampi dhammo sovacassakaraṇo. </span><br><p id=mn15:5.38><span class=root>Puna caparaṁ, āvuso, bhikkhu anissukī hoti amaccharī. </span><br> <span class=sabbamitta>Er ist nicht eifersüchtig oder geizig … </span><br><p id=mn15:5.39><span class=root>Yaṁpāvuso, bhikkhu anissukī hoti amaccharī—</span><br><p id=mn15:5.40><span class=root>ayampi dhammo sovacassakaraṇo. </span><br><p id=mn15:5.41><span class=root>Puna caparaṁ, āvuso, bhikkhu asaṭho hoti amāyāvī. </span><br> <span class=sabbamitta>Er ist nicht verschlagen oder hinterhältig … </span><br><p id=mn15:5.42><span class=root>Yaṁpāvuso, bhikkhu asaṭho hoti amāyāvī—</span><br><p id=mn15:5.43><span class=root>ayampi dhammo sovacassakaraṇo. </span><br><p id=mn15:5.44><span class=root>Puna caparaṁ, āvuso, bhikkhu atthaddho hoti anatimānī. </span><br> <span class=sabbamitta>Er ist nicht halsstarrig oder selbstgefällig … </span><br><p id=mn15:5.45><span class=root>Yaṁpāvuso, bhikkhu atthaddho hoti anatimānī—</span><br><p id=mn15:5.46><span class=root>ayampi dhammo sovacassakaraṇo. </span><br><p id=mn15:5.47><span class=root>Puna caparaṁ, āvuso, bhikkhu asandiṭṭhiparāmāsī hoti anādhānaggāhī suppaṭinissaggī. </span><br> <span class=sabbamitta>Dann hängt da ein Mönch nicht an seinen Ansichten, hält sie nicht fest, sondern lässt sie leicht los. </span><br><p id=mn15:5.48><span class=root>Yaṁpāvuso, bhikkhu asandiṭṭhiparāmāsī hoti, anādhānaggāhī suppaṭinissaggī—</span><br><p id=mn15:5.49><span class=root>ayampi dhammo sovacassakaraṇo. </span><br> <span class=sabbamitta>Auch das ist eine Eigenschaft, durch die er leicht zu ermahnen ist. </span><br><p id=mn15:5.50><span class=root>Ime vuccantāvuso, sovacassakaraṇā dhammā. </span><br> <span class=sabbamitta>Das sind die Eigenschaften, durch die jemand leicht zu ermahnen ist. </span><br><p id=mn15:6.1><span class=root>Tatrāvuso, bhikkhunā attanāva attānaṁ evaṁ anuminitabbaṁ: </span><br> <span class=sabbamitta>In einem solchen Fall soll ein Mönch sich so messen: </span><br><p id=mn15:6.2><span class=root>‘yo khvāyaṁ puggalo pāpiccho, pāpikānaṁ icchānaṁ vasaṁ gato, ayaṁ me puggalo appiyo amanāpo; </span><br> <span class=sabbamitta>‚Dieser Mensch hat unlautere Wünsche, er ist in den Bann unlauterer Wünsche geraten. Dieser Mensch ist mir unlieb und verhasst. </span><br><p id=mn15:6.3><span class=root>ahañceva kho panassaṁ pāpiccho pāpikānaṁ icchānaṁ vasaṁ gato, ahampāssaṁ paresaṁ appiyo amanāpo’ti. </span><br> <span class=sabbamitta>Und wenn ich unlautere Wünsche hätte, in den Bann unlauterer Wünsche geriete, wäre ich anderen unlieb und verhasst.‘ </span><br><p id=mn15:6.4><span class=root>Evaṁ jānantenāvuso, bhikkhunā ‘na pāpiccho bhavissāmi, na pāpikānaṁ icchānaṁ vasaṁ gato’ti cittaṁ uppādetabbaṁ. </span><br> <span class=sabbamitta>Ein Mönch, der das erkennt, soll den Gedanken hervorbringen: ‚Ich will keine unlauteren Wünsche haben und nicht in den Bann unlauterer Wünsche geraten.‘ </span><br><p id=mn15:6.5><span class=root>‘Yo khvāyaṁ puggalo attukkaṁsako paravambhī, ayaṁ me puggalo appiyo amanāpo; </span><br> <span class=sabbamitta>‚Dieser Mensch verherrlicht sich selbst und setzt andere herab. …‘ </span><br><p id=mn15:6.6><span class=root>ahañceva kho panassaṁ attukkaṁsako paravambhī, ahampāssaṁ paresaṁ appiyo amanāpo’ti. </span><br><p id=mn15:6.7><span class=root>Evaṁ jānantenāvuso, bhikkhunā ‘anattukkaṁsako bhavissāmi aparavambhī’ti cittaṁ uppādetabbaṁ. </span><br> <span class=sabbamitta>Ein Mönch, der das erkennt, soll den Gedanken hervorbringen: ‚Ich will mich nicht selbst verherrlichen oder andere herabsetzen.‘ … </span><br><p id=mn15:6.8><span class=root>‘Yo khvāyaṁ puggalo kodhano kodhābhibhūto, ayaṁ me puggalo appiyo amanāpo. </span><br><p id=mn15:6.9><span class=root>Ahañceva kho panassaṁ kodhano kodhābhibhūto, ahampāssaṁ paresaṁ appiyo amanāpo’ti. </span><br><p id=mn15:6.10><span class=root>Evaṁ jānantenāvuso, bhikkhunā ‘na kodhano bhavissāmi na kodhābhibhūto’ti cittaṁ uppādetabbaṁ. </span><br> <span class=sabbamitta>‚Ich will nicht reizbar sein, von Zorn überwältigt.‘ … </span><br><p id=mn15:6.11><span class=root>‘Yo khvāyaṁ puggalo kodhano kodhahetu upanāhī, ayaṁ me puggalo appiyo amanāpo; </span><br><p id=mn15:6.12><span class=root>ahañceva kho panassaṁ kodhano kodhahetu upanāhī, ahampāssaṁ paresaṁ appiyo amanāpo’ti. </span><br><p id=mn15:6.13><span class=root>Evaṁ jānantenāvuso, bhikkhunā ‘na kodhano bhavissāmi na kodhahetu upanāhī’ti cittaṁ uppādetabbaṁ. </span><br> <span class=sabbamitta>‚Ich will nicht reizbar und verbittert aus Zorn sein.‘ … </span><br><p id=mn15:6.14><span class=root>‘Yo khvāyaṁ puggalo kodhano kodhahetu abhisaṅgī, ayaṁ me puggalo appiyo amanāpo; </span><br><p id=mn15:6.15><span class=root>ahañceva kho panassaṁ kodhano kodhahetu abhisaṅgī, ahampāssaṁ paresaṁ appiyo amanāpo’ti. </span><br><p id=mn15:6.16><span class=root>Evaṁ jānantenāvuso, bhikkhunā ‘na kodhano bhavissāmi na kodhahetu abhisaṅgī’ti cittaṁ uppādetabbaṁ. </span><br> <span class=sabbamitta>‚Ich will nicht reizbar und trotzig aus Zorn sein.‘ … </span><br><p id=mn15:6.17><span class=root>‘Yo khvāyaṁ puggalo kodhano kodhasāmantā vācaṁ nicchāretā, ayaṁ me puggalo appiyo amanāpo; </span><br><p id=mn15:6.18><span class=root>ahañceva kho panassaṁ kodhano kodhasāmantā vācaṁ nicchāretā, ahampāssaṁ paresaṁ appiyo amanāpo’ti. </span><br><p id=mn15:6.19><span class=root>Evaṁ jānantenāvuso, bhikkhunā ‘na kodhano bhavissāmi na kodhasāmantā vācaṁ nicchāressāmī’ti cittaṁ uppādetabbaṁ. </span><br> <span class=sabbamitta>‚Ich will nicht reizbar sein, sodass mir Worte entfahren, die an Zorn grenzen.‘ … </span><br><p id=mn15:6.20><span class=root>‘Yo khvāyaṁ puggalo codito codakena codakaṁ paṭippharati, ayaṁ me puggalo appiyo amanāpo; </span><br><p id=mn15:6.21><span class=root>ahañceva kho pana codito codakena codakaṁ paṭipphareyyaṁ, ahampāssaṁ paresaṁ appiyo amanāpo’ti. </span><br><p id=mn15:6.22><span class=root>Evaṁ jānantenāvuso, bhikkhunā ‘codito codakena codakaṁ nappaṭippharissāmī’ti cittaṁ uppādetabbaṁ. </span><br> <span class=sabbamitta>‚Wenn ich angeklagt werde, will ich dem Ankläger nicht widersprechen.‘ … </span><br><p id=mn15:6.23><span class=root>‘Yo khvāyaṁ puggalo codito codakena codakaṁ apasādeti, ayaṁ me puggalo appiyo amanāpo; </span><br><p id=mn15:6.24><span class=root>ahañceva kho pana codito codakena codakaṁ apasādeyyaṁ, ahampāssaṁ paresaṁ appiyo amanāpo’ti. </span><br><p id=mn15:6.25><span class=root>Evaṁ jānantenāvuso, bhikkhunā ‘codito codakena codakaṁ na apasādessāmī’ti cittaṁ uppādetabbaṁ. </span><br> <span class=sabbamitta>‚Wenn ich angeklagt werde, will ich den Ankläger nicht zurechtweisen.‘ … </span><br><p id=mn15:6.26><span class=root>‘Yo khvāyaṁ puggalo codito codakena codakassa paccāropeti, ayaṁ me puggalo appiyo amanāpo; </span><br><p id=mn15:6.27><span class=root>ahañceva kho pana codito codakena codakassa paccāropeyyaṁ, ahampāssaṁ paresaṁ appiyo amanāpo’ti. </span><br><p id=mn15:6.28><span class=root>Evaṁ jānantenāvuso, bhikkhunā ‘codito codakena codakassa na paccāropessāmī’ti cittaṁ uppādetabbaṁ. </span><br> <span class=sabbamitta>‚Wenn ich angeklagt werde, will ich dem Ankläger keine scharfe Antwort geben.‘ … </span><br><p id=mn15:6.29><span class=root>‘Yo khvāyaṁ puggalo codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti, ayaṁ me puggalo appiyo amanāpo; </span><br><p id=mn15:6.30><span class=root>ahañceva kho pana codito codakena aññenaññaṁ paṭicareyyaṁ, bahiddhā kathaṁ apanāmeyyaṁ, kopañca dosañca appaccayañca pātukareyyaṁ, ahampāssaṁ paresaṁ appiyo amanāpo’ti. </span><br><p id=mn15:6.31><span class=root>Evaṁ jānantenāvuso, bhikkhunā ‘codito codakena na aññenaññaṁ paṭicarissāmi, na bahiddhā kathaṁ apanāmessāmi, na kopañca dosañca appaccayañca pātukarissāmī’ti cittaṁ uppādetabbaṁ. </span><br> <span class=sabbamitta>‚Wenn ich angeklagt werde, will ich dem Problem nicht ausweichen, das Gespräch nicht auf Nebensächlichkeiten lenken und keinen Ärger, Hass oder Unmut zeigen.‘ … </span><br><p id=mn15:6.32><span class=root>‘Yo khvāyaṁ puggalo codito codakena apadāne na sampāyati, ayaṁ me puggalo appiyo amanāpo; </span><br><p id=mn15:6.33><span class=root>ahañceva kho pana codito codakena apadāne na sampāyeyyaṁ, ahampāssaṁ paresaṁ appiyo amanāpo’ti. </span><br><p id=mn15:6.34><span class=root>Evaṁ jānantenāvuso, bhikkhunā ‘codito codakena apadāne sampāyissāmī’ti cittaṁ uppādetabbaṁ. </span><br> <span class=sabbamitta>‚Wenn ich angeklagt werde, will ich in der Lage sein, zu den Beweisen Stellung zu nehmen.‘ … </span><br><p id=mn15:6.35><span class=root>‘Yo khvāyaṁ puggalo makkhī paḷāsī, ayaṁ me puggalo appiyo amanāpo; </span><br><p id=mn15:6.36><span class=root>ahañceva kho panassaṁ makkhī paḷāsī, ahampāssaṁ paresaṁ appiyo amanāpo’ti. </span><br><p id=mn15:6.37><span class=root>Evaṁ jānantenāvuso, bhikkhunā ‘amakkhī bhavissāmi apaḷāsī’ti cittaṁ uppādetabbaṁ. </span><br> <span class=sabbamitta>‚Ich will nicht beleidigend oder verächtlich sein.‘ … </span><br><p id=mn15:6.38><span class=root>‘Yo khvāyaṁ puggalo issukī maccharī, ayaṁ me puggalo appiyo amanāpo; </span><br><p id=mn15:6.39><span class=root>ahañceva kho panassaṁ issukī maccharī, ahampāssaṁ paresaṁ appiyo amanāpo’ti. </span><br><p id=mn15:6.40><span class=root>Evaṁ jānantenāvuso, bhikkhunā ‘anissukī bhavissāmi amaccharī’ti cittaṁ uppādetabbaṁ. </span><br> <span class=sabbamitta>‚Ich will nicht eifersüchtig oder geizig sein.‘ … </span><br><p id=mn15:6.41><span class=root>‘Yo khvāyaṁ puggalo saṭho māyāvī, ayaṁ me puggalo appiyo amanāpo; </span><br><p id=mn15:6.42><span class=root>ahañceva kho panassaṁ saṭho māyāvī, ahampāssaṁ paresaṁ appiyo amanāpo’ti. </span><br><p id=mn15:6.43><span class=root>Evaṁ jānantenāvuso, bhikkhunā ‘asaṭho bhavissāmi amāyāvī’ti cittaṁ uppādetabbaṁ. </span><br> <span class=sabbamitta>‚Ich will nicht verschlagen oder hinterhältig sein.‘ … </span><br><p id=mn15:6.44><span class=root>‘Yo khvāyaṁ puggalo thaddho atimānī, ayaṁ me puggalo appiyo amanāpo; </span><br><p id=mn15:6.45><span class=root>ahañceva kho panassaṁ thaddho atimānī, ahampāssaṁ paresaṁ appiyo amanāpo’ti. </span><br><p id=mn15:6.46><span class=root>Evaṁ jānantenāvuso, bhikkhunā ‘atthaddho bhavissāmi anatimānī’ti cittaṁ uppādetabbaṁ. </span><br> <span class=sabbamitta>‚Ich will nicht halsstarrig oder selbstgefällig sein.‘ … </span><br><p id=mn15:6.47><span class=root>‘Yo khvāyaṁ puggalo sandiṭṭhiparāmāsī ādhānaggāhī duppaṭinissaggī, ayaṁ me puggalo appiyo amanāpo; </span><br><p id=mn15:6.48><span class=root>ahañceva kho panassaṁ sandiṭṭhiparāmāsī ādhānaggāhī duppaṭinissaggī, ahampāssaṁ paresaṁ appiyo amanāpo’ti. </span><br><p id=mn15:6.49><span class=root>Evaṁ jānantenāvuso, bhikkhunā ‘asandiṭṭhiparāmāsī bhavissāmi anādhānaggāhī suppaṭinissaggī’ti cittaṁ uppādetabbaṁ. </span><br> <span class=sabbamitta>Ein Mönch, der das erkennt, soll den Gedanken hervorbringen: ‚Ich will nicht an meinen Ansichten hängen, sie nicht festhalten, sondern sie leicht loslassen.‘ </span><br><p id=mn15:7.1><span class=root>Tatrāvuso, bhikkhunā attanāva attānaṁ evaṁ paccavekkhitabbaṁ: </span><br> <span class=sabbamitta>In einem solchen Fall soll ein Mönch sich selbst so prüfen: </span><br><p id=mn15:7.2><span class=root>‘kiṁ nu khomhi pāpiccho, pāpikānaṁ icchānaṁ vasaṁ gato’ti? </span><br> <span class=sabbamitta>‚Habe ich unlautere Wünsche, bin ich in den Bann unlauterer Wünsche geraten?‘ </span><br><p id=mn15:7.3><span class=root>Sace, āvuso, bhikkhu paccavekkhamāno evaṁ jānāti: </span><br> <span class=sabbamitta>Wenn er beim Prüfen erkennt, </span><br><p id=mn15:7.4><span class=root>‘pāpiccho khomhi, pāpikānaṁ icchānaṁ vasaṁ gato’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br> <span class=sabbamitta>dass er unlautere Wünsche hat, in den Bann unlauterer Wünsche geraten ist, dann soll er sich bemühen, diese schlechten, untauglichen Eigenschaften aufzugeben. </span><br><p id=mn15:7.5><span class=root>Sace panāvuso, bhikkhu paccavekkhamāno evaṁ jānāti: </span><br> <span class=sabbamitta>Doch wenn er beim Prüfen erkennt, </span><br><p id=mn15:7.6><span class=root>‘na khomhi pāpiccho, na pāpikānaṁ icchānaṁ vasaṁ gato’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br> <span class=sabbamitta>dass er keine unlauteren Wünsche hat, nicht in den Bann unlauterer Wünsche geraten ist, dann soll er mit Ekstase und Freude meditieren und sich Tag und Nacht in tauglichen Eigenschaften schulen. </span><br><p id=mn15:7.7><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br> <span class=sabbamitta>Dann soll er sich selbst prüfen: </span><br><p id=mn15:7.8><span class=root>‘kiṁ nu khomhi attukkaṁsako paravambhī’ti? </span><br> <span class=sabbamitta>‚Verherrliche ich mich selbst und setze ich andere herab?‘ … </span><br><p id=mn15:7.9><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.10><span class=root>‘attukkaṁsako khomhi paravambhī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.11><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.12><span class=root>‘anattukkaṁsako khomhi aparavambhī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.13><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.14><span class=root>‘kiṁ nu khomhi kodhano kodhābhibhūto’ti? </span><br> <span class=sabbamitta>‚Bin ich reizbar, von Zorn überwältigt?‘ … </span><br><p id=mn15:7.15><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.16><span class=root>‘kodhano khomhi kodhābhibhūto’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.17><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.18><span class=root>‘na khomhi kodhano kodhābhibhūto’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.19><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.20><span class=root>‘kiṁ nu khomhi kodhano kodhahetu upanāhī’ti? </span><br> <span class=sabbamitta>‚Bin ich reizbar und verbittert aus Zorn?‘ … </span><br><p id=mn15:7.21><span class=root>Sace, āvuso, bhikkhu paccavekkhamāno evaṁ jānāti ‘kodhano khomhi kodhahetu upanāhī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.22><span class=root>Sace panāvuso, bhikkhu paccavekkhamāno evaṁ jānāti ‘na khomhi kodhano kodhahetu upanāhī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.23><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.24><span class=root>‘kiṁ nu khomhi kodhano kodhahetu abhisaṅgī’ti? </span><br> <span class=sabbamitta>‚Bin ich reizbar und trotzig aus Zorn?‘ … </span><br><p id=mn15:7.25><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.26><span class=root>‘kodhano khomhi kodhahetu abhisaṅgī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.27><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.28><span class=root>‘na khomhi kodhano kodhahetu abhisaṅgī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.29><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.30><span class=root>‘kiṁ nu khomhi kodhano kodhasāmantā vācaṁ nicchāretā’ti? </span><br> <span class=sabbamitta>‚Bin ich reizbar, entfahren mir Worte, die an Zorn grenzen?‘ … </span><br><p id=mn15:7.31><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.32><span class=root>‘kodhano khomhi kodhasāmantā vācaṁ nicchāretā’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.33><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.34><span class=root>‘na khomhi kodhano kodhasāmantā vācaṁ nicchāretā’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.35><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.36><span class=root>‘kiṁ nu khomhi codito codakena codakaṁ paṭippharāmī’ti? </span><br> <span class=sabbamitta>‚Widerspreche ich dem Ankläger, wenn ich angeklagt werde?‘ … </span><br><p id=mn15:7.37><span class=root>Sace, āvuso, bhikkhu paccavekkhamāno evaṁ jānāti ‘codito khomhi codakena codakaṁ paṭippharāmī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.38><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.39><span class=root>‘codito khomhi codakena codakaṁ nappaṭippharāmī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.40><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.41><span class=root>‘kiṁ nu khomhi codito codakena codakaṁ apasādemī’ti? </span><br> <span class=sabbamitta>‚Weise ich den Ankläger zurecht, wenn ich angeklagt werde?‘ … </span><br><p id=mn15:7.42><span class=root>Sace, āvuso, bhikkhu paccavekkhamāno evaṁ jānāti ‘codito khomhi codakena codakaṁ apasādemī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.43><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.44><span class=root>‘codito khomhi codakena codakaṁ na apasādemī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.45><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.46><span class=root>‘kiṁ nu khomhi codito codakena codakassa paccāropemī’ti? </span><br> <span class=sabbamitta>‚Gebe ich dem Ankläger eine scharfe Antwort, wenn ich angeklagt werde?‘ … </span><br><p id=mn15:7.47><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.48><span class=root>‘codito khomhi codakena codakassa paccāropemī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.49><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.50><span class=root>‘codito khomhi codakena codakassa na paccāropemī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.51><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.52><span class=root>‘kiṁ nu khomhi codito codakena aññenaññaṁ paṭicarāmi, bahiddhā kathaṁ apanāmemi, kopañca dosañca appaccayañca pātukaromī’ti? </span><br> <span class=sabbamitta>‚Weiche ich dem Problem aus, lenke das Gespräch auf Nebensächlichkeiten und zeige Ärger, Hass und Unmut, wenn ich angeklagt werde?‘ … </span><br><p id=mn15:7.53><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.54><span class=root>‘codito khomhi codakena aññenaññaṁ paṭicarāmi, bahiddhā kathaṁ apanāmemi, kopañca dosañca appaccayañca pātukaromī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.55><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.56><span class=root>‘codito khomhi codakena na aññenaññaṁ paṭicarāmi, na bahiddhā kathaṁ apanāmemi, na kopañca dosañca appaccayañca pātukaromī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.57><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.58><span class=root>‘kiṁ nu khomhi codito codakena apadāne na sampāyāmī’ti? </span><br> <span class=sabbamitta>‚Bin ich nicht in der Lage, zu den Beweisen Stellung zu nehmen, wenn ich angeklagt werde?‘ </span><br><p id=mn15:7.59><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.60><span class=root>‘codito khomhi codakena apadāne na sampāyāmī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.61><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.62><span class=root>‘codito khomhi codakena apadāne sampāyāmī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.63><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.64><span class=root>‘kiṁ nu khomhi makkhī paḷāsī’ti? </span><br> <span class=sabbamitta>‚Bin ich beleidigend oder verächtlich?‘ … </span><br><p id=mn15:7.65><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.66><span class=root>‘makkhī khomhi paḷāsī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.67><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.68><span class=root>‘amakkhī khomhi apaḷāsī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.69><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.70><span class=root>‘kiṁ nu khomhi issukī maccharī’ti? </span><br> <span class=sabbamitta>‚Bin ich eifersüchtig oder geizig?‘ … </span><br><p id=mn15:7.71><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.72><span class=root>‘issukī khomhi maccharī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.73><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.74><span class=root>‘anissukī khomhi amaccharī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.75><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.76><span class=root>‘kiṁ nu khomhi saṭho māyāvī’ti? </span><br> <span class=sabbamitta>‚Bin ich verschlagen oder hinterhältig?‘ … </span><br><p id=mn15:7.77><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.78><span class=root>‘saṭho khomhi māyāvī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.79><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.80><span class=root>‘asaṭho khomhi amāyāvī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.81><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.82><span class=root>‘kiṁ nu khomhi thaddho atimānī’ti? </span><br> <span class=sabbamitta>‚Bin ich halsstarrig oder selbstgefällig?‘ … </span><br><p id=mn15:7.83><span class=root>Sace, āvuso, bhikkhu paccavekkhamāno evaṁ jānāti: </span><br><p id=mn15:7.84><span class=root>‘thaddho khomhi atimānī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br><p id=mn15:7.85><span class=root>Sace panāvuso, bhikkhu paccavekkhamāno evaṁ jānāti: </span><br><p id=mn15:7.86><span class=root>‘atthaddho khomhi anatimānī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br><p id=mn15:7.87><span class=root>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span><br><p id=mn15:7.88><span class=root>‘kiṁ nu khomhi sandiṭṭhiparāmāsī ādhānaggāhī duppaṭinissaggī’ti? </span><br> <span class=sabbamitta>‚Hänge ich an meinen Ansichten, halte ich sie fest und weigere mich, sie loszulassen?‘ </span><br><p id=mn15:7.89><span class=root>Sace, āvuso, bhikkhu paccavekkhamāno evaṁ jānāti: </span><br> <span class=sabbamitta>Wenn er beim Prüfen erkennt, </span><br><p id=mn15:7.90><span class=root>‘sandiṭṭhiparāmāsī khomhi ādhānaggāhī duppaṭinissaggī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><br> <span class=sabbamitta>dass er an seinen Ansichten hängt, sie festhält und sich weigert, sie loszulassen, dann soll er sich bemühen, diese schlechten, untauglichen Eigenschaften aufzugeben. </span><br><p id=mn15:7.91><span class=root>Sace panāvuso, bhikkhu paccavekkhamāno evaṁ jānāti: </span><br> <span class=sabbamitta>Doch wenn er beim Prüfen erkennt, </span><br><p id=mn15:7.92><span class=root>‘asandiṭṭhiparāmāsī khomhi anādhānaggāhī suppaṭinissaggī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br> <span class=sabbamitta>dass er nicht an seinen Ansichten hängt, sie nicht festhält, sondern sie leicht loslässt, dann soll er mit Ekstase und Freude meditieren und sich Tag und Nacht in tauglichen Eigenschaften schulen. </span><br><p id=mn15:8.1><span class=root>Sace, āvuso, bhikkhu paccavekkhamāno sabbepime pāpake akusale dhamme appahīne attani samanupassati, tenāvuso, bhikkhunā sabbesaṁyeva imesaṁ pāpakānaṁ akusalānaṁ dhammānaṁ pahānāya vāyamitabbaṁ. </span><br> <span class=sabbamitta>Wenn ein Mönch beim Prüfen erkennt, dass er diese schlechten, untauglichen Eigenschaften nicht alle aufgegeben hat, dann soll er sich bemühen, sie alle aufzugeben. </span><br><p id=mn15:8.2><span class=root>Sace panāvuso, bhikkhu paccavekkhamāno sabbepime pāpake akusale dhamme pahīne attani samanupassati, tenāvuso, bhikkhunā teneva pītipāmojjena vihātabbaṁ, ahorattānusikkhinā kusalesu dhammesu. </span><br> <span class=sabbamitta>Doch wenn ein Mönch beim Prüfen erkennt, dass er diese schlechten, untauglichen Eigenschaften alle aufgegeben hat, dann soll er mit Ekstase und Freude meditieren und sich Tag und Nacht in tauglichen Eigenschaften schulen. </span><br><p id=mn15:8.3><span class=root>Seyyathāpi, āvuso, itthī vā puriso vā, daharo yuvā maṇḍanajātiko, ādāse vā parisuddhe pariyodāte, acche vā udakapatte, sakaṁ mukhanimittaṁ paccavekkhamāno, sace tattha passati rajaṁ vā aṅgaṇaṁ vā, tasseva rajassa vā aṅgaṇassa vā pahānāya vāyamati; </span><br> <span class=sabbamitta>Wie eine Frau oder ein Mann, jung, jugendlich, in Schmuck vernarrt. Dieser Mensch würde in einem reinen, blanken Spiegel oder einer Schale klaren Wassers sein Spiegelbild betrachten. Wenn er dort eine Unreinheit oder einen Makel sähe, würde er versuchen, das zu entfernen. </span><br><p id=mn15:8.4><span class=root>no ce tattha passati rajaṁ vā aṅgaṇaṁ vā, teneva attamano hoti: </span><br> <span class=sabbamitta>Aber wenn er keine Unreinheit und keinen Makel sähe, wäre er damit zufrieden, da er alles hätte, was er sich wünschte: </span><br><p id=mn15:8.5><span class=root>‘lābhā vata me, parisuddhaṁ vata me’ti. </span><br> <span class=sabbamitta>‚Was für ein Glück, ich bin rein!‘ </span><br><p id=mn15:8.6><span class=root>Evameva kho, āvuso, sace bhikkhu paccavekkhamāno sabbepime pāpake akusale dhamme appahīne attani samanupassati, tenāvuso, bhikkhunā sabbesaṁyeva imesaṁ pāpakānaṁ akusalānaṁ dhammānaṁ pahānāya vāyamitabbaṁ. </span><br> <span class=sabbamitta>Ebenso ist es, wenn ein Mönch beim Prüfen erkennt, dass er diese schlechten, untauglichen Eigenschaften nicht alle aufgegeben hat: Dann soll er sich bemühen, sie alle aufzugeben. </span><br><p id=mn15:8.7><span class=root>Sace panāvuso, bhikkhu paccavekkhamāno sabbepime pāpake akusale dhamme pahīne attani samanupassati, tenāvuso, bhikkhunā teneva pītipāmojjena vihātabbaṁ, ahorattānusikkhinā kusalesu dhammesū”ti. </span><br> <span class=sabbamitta>Doch wenn ein Mönch beim Prüfen erkennt, dass er diese schlechten, untauglichen Eigenschaften alle aufgegeben hat, dann soll er mit Ekstase und Freude meditieren und sich Tag und Nacht in tauglichen Eigenschaften schulen.“ </span><br><p id=mn15:8.8><span class=root>Idamavocāyasmā mahāmoggallāno. </span><br> <span class=sabbamitta>Das sagte der Ehrwürdige Mahāmoggallāna. </span><br><p id=mn15:8.9><span class=root>Attamanā te bhikkhū āyasmato mahāmoggallānassa bhāsitaṁ abhinandunti. </span><br> <span class=sabbamitta>Zufrieden begrüßten die Mönche und Nonnen die Worte des Ehrwürdigen Mahāmoggallāna. </span><br><p id=mn15:8.10><span class=root>Anumānasuttaṁ niṭṭhitaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>