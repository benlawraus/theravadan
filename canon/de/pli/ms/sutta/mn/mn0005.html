<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0005.html>English</a> , <a href=/canon/gu/pli/ms/sutta/mn/mn0005.html>ગુજરાતી</a> , <a href=/canon/pl/pli/ms/sutta/mn/mn0005.html>Polski</a> , <a href=/canon/ru/pli/ms/sutta/mn/mn0005.html>ру́сский язы́к</a> , <a href=/canon/sr/pli/ms/sutta/mn/mn0005.html>Srpski</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0004.html>Previous</a><a href=/canon/de/pli/ms/sutta/mn/mn0006.html>Next</a></div><p id=mn5:0.1><span class=root>Majjhima Nikāya 5 </span><br> <span class=sabbamitta>Mittlere Lehrreden 5 </span><br><p id=mn5:0.2><span class="root big-bold">Anaṅgaṇasutta </span><br> <span class=sabbamitta>Makellos </span><br><p id=mn5:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn5:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sabbamitta>Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span><br><p id=mn5:1.3><span class=root>Tatra kho āyasmā sāriputto bhikkhū āmantesi: </span><br> <span class=sabbamitta>Da wandte sich Sāriputta an die Mönche und Nonnen: </span><br><p id=mn5:1.4><span class=root>“āvuso bhikkhave”ti. </span><br> <span class=sabbamitta>„Geehrte, Mönche und Nonnen!“ </span><br><p id=mn5:1.5><span class=root>“Āvuso”ti kho te bhikkhū āyasmato sāriputtassa paccassosuṁ. </span><br> <span class=sabbamitta>„Geehrter“, antworteten sie. </span><br><p id=mn5:1.6><span class=root>Āyasmā sāriputto etadavoca: </span><br> <span class=sabbamitta>Sāriputta sagte: </span><br><p id=mn5:2.1><span class=root>“Cattārome, āvuso, puggalā santo saṁvijjamānā lokasmiṁ. </span><br> <span class=sabbamitta>„Geehrte, vier Menschen findet man in der Welt. </span><br><p id=mn5:2.2><span class=root>Katame cattāro? </span><br> <span class=sabbamitta>Welche vier? </span><br><p id=mn5:2.3><span class=root>Idhāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti. </span><br> <span class=sabbamitta>Da hat ein Mensch einen Makel und versteht nicht wahrhaftig: ‚In mir ist ein Makel.‘ </span><br><p id=mn5:2.4><span class=root>Idha panāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti. </span><br> <span class=sabbamitta>Doch ein anderer Mensch hat einen Makel und versteht wahrhaftig: ‚In mir ist ein Makel.‘ </span><br><p id=mn5:2.5><span class=root>Idhāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti. </span><br> <span class=sabbamitta>Ein Mensch hat keinen Makel und versteht nicht wahrhaftig: ‚In mir ist kein Makel.‘ </span><br><p id=mn5:2.6><span class=root>Idha panāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti. </span><br> <span class=sabbamitta>Doch ein anderer Mensch hat keinen Makel und versteht wahrhaftig: ‚In mir ist kein Makel.‘ </span><br><p id=mn5:2.7><span class=root>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ hīnapuriso akkhāyati. </span><br> <span class=sabbamitta>In diesem Fall gilt von den beiden Menschen, die einen Makel haben, derjenige, der das nicht wahrhaftig versteht, als der schlechtere </span><br><p id=mn5:2.8><span class=root>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ seṭṭhapuriso akkhāyati. </span><br> <span class=sabbamitta>und derjenige, der es wahrhaftig versteht, als der bessere. </span><br><p id=mn5:2.9><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ hīnapuriso akkhāyati. </span><br> <span class=sabbamitta>Und von den beiden Menschen, die keinen Makel haben, gilt derjenige, der das nicht wahrhaftig versteht, als der schlechtere </span><br><p id=mn5:2.10><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ seṭṭhapuriso akkhāyatī”ti. </span><br> <span class=sabbamitta>und derjenige, der es wahrhaftig versteht, als der bessere.“ </span><br><p id=mn5:3.1><span class=root>Evaṁ vutte, āyasmā mahāmoggallāno āyasmantaṁ sāriputtaṁ etadavoca: </span><br> <span class=sabbamitta>Darauf sagte der Ehrwürdige Mahāmoggallāna zu ihm: </span><br><p id=mn5:3.2><span class=root>“Ko nu kho, āvuso sāriputta, hetu ko paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati? </span><br> <span class=sabbamitta>„Was ist der Grund, geehrter Sāriputta, was ist die Ursache, dass von zwei Menschen, die einen Makel haben, einer als schlechter und einer als besser gilt? </span><br><p id=mn5:3.3><span class=root>Ko panāvuso sāriputta, hetu ko paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti? </span><br> <span class=sabbamitta>Und was ist der Grund, was ist die Ursache, dass von zwei Menschen, die keinen Makel haben, einer als schlechter und einer als besser gilt?“ </span><br><p id=mn5:4.1><span class=root>“Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—na chandaṁ janessati na vāyamissati na vīriyaṁ ārabhissati tassaṅgaṇassa pahānāya; </span><br> <span class=sabbamitta>„Geehrter, nehmen wir den Fall des Menschen, der einen Makel hat und das nicht wahrhaftig versteht. Man kann erwarten, dass er keinen Enthusiasmus entwickeln, sich nicht einsetzen und seine Energie nicht aufrütteln wird, um diesen Makel aufzugeben. </span><br><p id=mn5:4.2><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sabbamitta>Und er wird mit Gier, Hass und Täuschung sterben, mit einem Makel, mit verunreinigtem Geist. </span><br><p id=mn5:4.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā. </span><br> <span class=sabbamitta>Wie ein bronzener Kelch, der staubig und fleckig aus einem Laden oder einer Schmiede gebracht würde, </span><br><p id=mn5:4.4><span class=root>Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ. </span><br> <span class=sabbamitta>und die Besitzer würden ihn weder benutzen noch säubern, sondern bewahrten ihn an einem schmutzigen Ort auf: </span><br><p id=mn5:4.5><span class=root>Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti? </span><br> <span class=sabbamitta>Würde dieser bronzene Kelch nicht mit der Zeit noch staubiger und fleckiger werden?“ </span><br><p id=mn5:4.6><span class=root>“Evamāvuso”ti. </span><br> <span class=sabbamitta>„Ja, Geehrter.“ </span><br><p id=mn5:4.7><span class=root>“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—na chandaṁ janessati na vāyamissati na vīriyaṁ ārabhissati tassaṅgaṇassa pahānāya; </span><br> <span class=sabbamitta>„Ebenso ist es im Fall des Menschen, der einen Makel hat und das nicht wahrhaftig versteht. Man kann erwarten, dass er keinen Enthusiasmus entwickeln, sich nicht einsetzen und seine Energie nicht aufrütteln wird, um diesen Makel aufzugeben, </span><br><p id=mn5:4.8><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sabbamitta>und dass er mit Gier, Hass und Täuschung sterben wird, mit einem Makel, mit verunreinigtem Geist. </span><br><p id=mn5:5.1><span class=root>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ ārabhissati tassaṅgaṇassa pahānāya; </span><br> <span class=sabbamitta>Nehmen wir den Fall des Menschen, der einen Makel hat und das wahrhaftig versteht. Man kann erwarten, dass er Enthusiasmus entwickeln, sich einsetzen und seine Energie aufrütteln wird, um diesen Makel aufzugeben. </span><br><p id=mn5:5.2><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sabbamitta>Und er wird ohne Gier, Hass und Täuschung sterben, ohne Makel oder verunreinigten Geist. </span><br><p id=mn5:5.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā. </span><br> <span class=sabbamitta>Wie ein bronzener Kelch, der staubig und fleckig aus einem Laden oder einer Schmiede gebracht würde, </span><br><p id=mn5:5.4><span class=root>Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ. </span><br> <span class=sabbamitta>aber die Besitzer würden ihn benutzen und säubern und bewahrten ihn nicht an einem schmutzigen Ort auf: </span><br><p id=mn5:5.5><span class=root>Evañhi sā, āvuso, kaṁsapāti aparena samayena parisuddhatarā assa pariyodātā”ti? </span><br> <span class=sabbamitta>Würde dieser bronzene Kelch nicht mit der Zeit sauberer und heller werden?“ </span><br><p id=mn5:5.6><span class=root>“Evamāvuso”ti. </span><br> <span class=sabbamitta>„Ja, Geehrter.“ </span><br><p id=mn5:5.7><span class=root>“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ ārabhissati tassaṅgaṇassa pahānāya; </span><br> <span class=sabbamitta>„Ebenso ist es im Fall des Menschen, der einen Makel hat und das wahrhaftig versteht. Man kann erwarten, dass er Enthusiasmus entwickeln, sich einsetzen und seine Energie aufrütteln wird, um diesen Makel aufzugeben, </span><br><p id=mn5:5.8><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sabbamitta>und dass er ohne Gier, Hass und Täuschung sterben wird, ohne Makel oder verunreinigten Geist. </span><br><p id=mn5:6.1><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—subhanimittaṁ manasi karissati, tassa subhanimittassa manasikārā rāgo cittaṁ anuddhaṁsessati; </span><br> <span class=sabbamitta>Nehmen wir den Fall des Menschen, der keinen Makel hat und das nicht wahrhaftig versteht. Man kann erwarten, dass er den Geist auf das Merkmal des Schönen richten und dass deshalb Wollust seinen Geist befallen wird. </span><br><p id=mn5:6.2><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sabbamitta>Und er wird mit Gier, Hass und Täuschung sterben, mit einem Makel, mit verunreinigtem Geist. </span><br><p id=mn5:6.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sabbamitta>Wie ein bronzener Kelch, der sauber und hell aus einem Laden oder einer Schmiede gebracht würde, </span><br><p id=mn5:6.4><span class=root>Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ. </span><br> <span class=sabbamitta>aber die Besitzer würden ihn weder benutzen noch säubern, sondern bewahrten ihn an einem schmutzigen Ort auf: </span><br><p id=mn5:6.5><span class=root>Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti? </span><br> <span class=sabbamitta>Würde dieser bronzene Kelch nicht mit der Zeit staubiger und fleckiger werden?“ </span><br><p id=mn5:6.6><span class=root>“Evamāvuso”ti. </span><br> <span class=sabbamitta>„Ja, Geehrter.“ </span><br><p id=mn5:6.7><span class=root>“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—subhanimittaṁ manasi karissati, tassa subhanimittassa manasikārā rāgo cittaṁ anuddhaṁsessati; </span><br> <span class=sabbamitta>„Ebenso ist es im Fall des Menschen, der keinen Makel hat und das nicht wahrhaftig versteht. Man kann erwarten, dass er den Geist auf das Merkmal des Schönen richten und dass deshalb Wollust seinen Geist befallen wird, </span><br><p id=mn5:6.8><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sabbamitta>und dass er mit Gier, Hass und Täuschung sterben wird, mit einem Makel, mit verunreinigtem Geist. </span><br><p id=mn5:7.1><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—subhanimittaṁ na manasi karissati, tassa subhanimittassa amanasikārā rāgo cittaṁ nānuddhaṁsessati; </span><br> <span class=sabbamitta>Nehmen wir den Fall des Menschen, der keinen Makel hat und das wahrhaftig versteht. Man kann erwarten, dass er den Geist nicht auf das Merkmal des Schönen richten und dass deshalb Wollust seinen Geist nicht befallen wird. </span><br><p id=mn5:7.2><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sabbamitta>Und er wird ohne Gier, Hass und Täuschung sterben, ohne Makel oder verunreinigten Geist. </span><br><p id=mn5:7.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sabbamitta>Wie ein bronzener Kelch, der sauber und hell aus einem Laden oder einer Schmiede gebracht würde, </span><br><p id=mn5:7.4><span class=root>Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ. </span><br> <span class=sabbamitta>und die Besitzer würden ihn benutzen und säubern und bewahrten ihn nicht an einem schmutzigen Ort auf: </span><br><p id=mn5:7.5><span class=root>Evañhi sā, āvuso, kaṁsapāti aparena samayena parisuddhatarā assa pariyodātā”ti? </span><br> <span class=sabbamitta>Würde dieser bronzener Kelch nicht mit der Zeit noch sauberer und heller werden?“ </span><br><p id=mn5:7.6><span class=root>“Evamāvuso”ti. </span><br> <span class=sabbamitta>„Ja, Geehrter.“ </span><br><p id=mn5:7.7><span class=root>“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—subhanimittaṁ na manasi karissati, tassa subhanimittassa amanasikārā rāgo cittaṁ nānuddhaṁsessati; </span><br> <span class=sabbamitta>„Ebenso ist es im Fall des Menschen, der keinen Makel hat und das wahrhaftig versteht. Man kann erwarten, dass er den Geist nicht auf das Merkmal des Schönen richten und dass deshalb Wollust seinen Geist nicht befallen wird </span><br><p id=mn5:7.8><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sabbamitta>und dass er ohne Gier, Hass und Täuschung sterben wird, ohne Makel oder verunreinigten Geist. </span><br><p id=mn5:8.1><span class=root>Ayaṁ kho, āvuso moggallāna, hetu ayaṁ paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati. </span><br> <span class=sabbamitta>Das ist der Grund, das ist die Ursache, dass von zwei Menschen, die einen Makel haben, einer als schlechter und einer als besser gilt. </span><br><p id=mn5:8.2><span class=root>Ayaṁ panāvuso moggallāna, hetu ayaṁ paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti. </span><br> <span class=sabbamitta>Und das ist der Grund, das ist die Ursache, dass von zwei Menschen, die keinen Makel haben, einer als schlechter und einer als besser gilt.“ </span><br><p id=mn5:9.1><span class=root>“Aṅgaṇaṁ aṅgaṇanti, āvuso, vuccati. </span><br> <span class=sabbamitta>„Geehrter, es wird von dem Wort ‚Makel‘ gesprochen. </span><br><p id=mn5:9.2><span class=root>Kissa nu kho etaṁ, āvuso, adhivacanaṁ yadidaṁ aṅgaṇan”ti? </span><br> <span class=sabbamitta>Wofür steht der Ausdruck ‚Makel‘?“ </span><br><p id=mn5:9.3><span class=root>“Pāpakānaṁ kho etaṁ, āvuso, akusalānaṁ icchāvacarānaṁ adhivacanaṁ, yadidaṁ aṅgaṇan”ti. </span><br> <span class=sabbamitta>„Geehrter, ‚Makel‘ ist ein Ausdruck für den Bereich schlechter, untauglicher Wünsche. </span><br><p id=mn5:10.1><span class=root>“Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:10.2><span class=root>‘āpattiñca vata āpanno assaṁ, na ca maṁ bhikkhū jāneyyuṁ āpattiṁ āpanno’ti. </span><br> <span class=sabbamitta>‚Dass doch, wenn ich einen Verstoß begehe, die Mönche und Nonnen das nicht herausfinden!‘ </span><br><p id=mn5:10.3><span class=root>Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū jāneyyuṁ: </span><br> <span class=sabbamitta>Aber es ist möglich, dass die Mönche und Nonnen herausfinden, </span><br><p id=mn5:10.4><span class=root>‘āpattiṁ āpanno’ti. </span><br> <span class=sabbamitta>dass dieser Mönch einen Verstoß begangen hat. </span><br><p id=mn5:10.5><span class=root>‘Jānanti maṁ bhikkhū āpattiṁ āpanno’ti—</span><br> <span class=sabbamitta>Im Gedanken: ‚Die Mönche und Nonnen wissen von meinem Verstoß‘ </span><br><p id=mn5:10.6><span class=root>iti so kupito hoti appatīto. </span><br> <span class=sabbamitta>wird er zornig und bitter, </span><br><p id=mn5:10.7><span class=root>Yo ceva kho, āvuso, kopo yo ca appaccayo—</span><br> <span class=sabbamitta>und dieser Zorn und diese Bitterkeit </span><br><p id=mn5:10.8><span class=root>ubhayametaṁ aṅgaṇaṁ. </span><br> <span class=sabbamitta>sind beides Makel. </span><br><p id=mn5:11.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:11.2><span class=root>‘āpattiñca vata āpanno assaṁ, anuraho maṁ bhikkhū codeyyuṁ, no saṅghamajjhe’ti. </span><br> <span class=sabbamitta>‚Dass doch, wenn ich einen Verstoß begehe, die Mönche und Nonnen mich unter vier Augen anklagen, nicht inmitten des Saṅgha!‘ </span><br><p id=mn5:11.3><span class=root>Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū saṅghamajjhe codeyyuṁ, no anuraho. </span><br> <span class=sabbamitta>Aber es ist möglich, dass die Mönche und Nonnen diesen Mönch inmitten des Saṅgha anklagen … </span><br><p id=mn5:11.4><span class=root>‘Saṅghamajjhe maṁ bhikkhū codenti, no anuraho’ti—</span><br><p id=mn5:11.5><span class=root>iti so kupito hoti appatīto. </span><br><p id=mn5:11.6><span class=root>Yo ceva kho, āvuso, kopo yo ca appaccayo—</span><br><p id=mn5:11.7><span class=root>ubhayametaṁ aṅgaṇaṁ. </span><br><p id=mn5:12.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:12.2><span class=root>‘āpattiñca vata āpanno assaṁ, sappaṭipuggalo maṁ codeyya, no appaṭipuggalo’ti. </span><br> <span class=sabbamitta>‚Dass ich doch, wenn ich einen Verstoß begehe, von einem Gleichgestellten angeklagt werde, nicht von einem, der mir nicht gleichgestellt ist!‘ </span><br><p id=mn5:12.3><span class=root>Ṭhānaṁ kho panetaṁ, āvuso, vijjati yaṁ taṁ bhikkhuṁ appaṭipuggalo codeyya, no sappaṭipuggalo. </span><br> <span class=sabbamitta>Aber es ist möglich, dass einer, der ihm nicht gleichgestellt ist, diesen Mönch anklagt … </span><br><p id=mn5:12.4><span class=root>‘Appaṭipuggalo maṁ codeti, no sappaṭipuggalo’ti—</span><br><p id=mn5:12.5><span class=root>iti so kupito hoti appatīto. </span><br><p id=mn5:12.6><span class=root>Yo ceva kho, āvuso, kopo yo ca appaccayo—</span><br><p id=mn5:12.7><span class=root>ubhayametaṁ aṅgaṇaṁ. </span><br><p id=mn5:13.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:13.2><span class=root>‘aho vata mameva satthā paṭipucchitvā paṭipucchitvā bhikkhūnaṁ dhammaṁ deseyya, na aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyyā’ti. </span><br> <span class=sabbamitta>‚Ach! Dass doch der Lehrer die Mönche und Nonnen unterweisen wird, indem er nur mich wiederholt befragt, nicht einen anderen Mönch!‘ </span><br><p id=mn5:13.3><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyya, na taṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyya. </span><br> <span class=sabbamitta>Aber es ist möglich, dass der Lehrer die Mönche und Nonnen unterweisen wird, indem er einen anderen Mönch wiederholt befragt … </span><br><p id=mn5:13.4><span class=root>‘Aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseti, na maṁ satthā paṭipucchitvā paṭipucchitvā bhikkhūnaṁ dhammaṁ desetī’ti—</span><br><p id=mn5:13.5><span class=root>iti so kupito hoti appatīto. </span><br><p id=mn5:13.6><span class=root>Yo ceva kho, āvuso, kopo yo ca appaccayo—</span><br><p id=mn5:13.7><span class=root>ubhayametaṁ aṅgaṇaṁ. </span><br><p id=mn5:14.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:14.2><span class=root>‘aho vata mameva bhikkhū purakkhatvā purakkhatvā gāmaṁ bhattāya paviseyyuṁ, na aññaṁ bhikkhuṁ bhikkhū purakkhatvā purakkhatvā gāmaṁ bhattāya paviseyyun’ti. </span><br> <span class=sabbamitta>‚Ach! Dass doch die Mönche und Nonnen, wenn sie zum Essen das Dorf betreten, mich ganz an die Spitze stellen, nicht einen anderen Mönch!‘ </span><br><p id=mn5:14.3><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū purakkhatvā purakkhatvā gāmaṁ bhattāya paviseyyuṁ, na taṁ bhikkhuṁ bhikkhū purakkhatvā purakkhatvā gāmaṁ bhattāya paviseyyuṁ. </span><br> <span class=sabbamitta>Aber es ist möglich, dass die Mönche und Nonnen, wenn sie zum Essen das Dorf betreten, einen anderen Mönch ganz an die Spitze stellen … </span><br><p id=mn5:14.4><span class=root>‘Aññaṁ bhikkhuṁ bhikkhū purakkhatvā purakkhatvā gāmaṁ bhattāya pavisanti, na maṁ bhikkhū purakkhatvā purakkhatvā gāmaṁ bhattāya pavisantī’ti—</span><br><p id=mn5:14.5><span class=root>iti so kupito hoti appatīto. </span><br><p id=mn5:14.6><span class=root>Yo ceva kho, āvuso, kopo yo ca appaccayo—</span><br><p id=mn5:14.7><span class=root>ubhayametaṁ aṅgaṇaṁ. </span><br><p id=mn5:15.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:15.2><span class=root>‘aho vata ahameva labheyyaṁ bhattagge aggāsanaṁ aggodakaṁ aggapiṇḍaṁ, na añño bhikkhu labheyya bhattagge aggāsanaṁ aggodakaṁ aggapiṇḍan’ti. </span><br> <span class=sabbamitta>‚Ach! Dass doch ich allein im Speisesaal den besten Sitz, das beste Getränk und das beste Almosen bekomme, nicht ein anderer Mönch!‘ </span><br><p id=mn5:15.3><span class=root>Ṭhānaṁ kho panetaṁ, āvuso, vijjati yaṁ añño bhikkhu labheyya bhattagge aggāsanaṁ aggodakaṁ aggapiṇḍaṁ, na so bhikkhu labheyya bhattagge aggāsanaṁ aggodakaṁ aggapiṇḍaṁ. </span><br> <span class=sabbamitta>Aber es ist möglich, dass ein anderer Mönch im Speisesaal den besten Sitz, das beste Getränk und das beste Almosen bekommt … </span><br><p id=mn5:15.4><span class=root>‘Añño bhikkhu labhati bhattagge aggāsanaṁ aggodakaṁ aggapiṇḍaṁ, nāhaṁ labhāmi bhattagge aggāsanaṁ aggodakaṁ aggapiṇḍan’ti—</span><br><p id=mn5:15.5><span class=root>iti so kupito hoti appatīto. </span><br><p id=mn5:15.6><span class=root>Yo ceva kho, āvuso, kopo yo ca appaccayo—</span><br><p id=mn5:15.7><span class=root>ubhayametaṁ aṅgaṇaṁ. </span><br><p id=mn5:16.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:16.2><span class=root>‘aho vata ahameva bhattagge bhuttāvī anumodeyyaṁ, na añño bhikkhu bhattagge bhuttāvī anumodeyyā’ti. </span><br> <span class=sabbamitta>‚Ach! Dass doch ich allein nach dem Essen im Speisesaal die Strophen der Wertschätzung darbiete, nicht ein anderer Mönch!‘ </span><br><p id=mn5:16.3><span class=root>Ṭhānaṁ kho panetaṁ, āvuso, vijjati yaṁ añño bhikkhu bhattagge bhuttāvī anumodeyya, na so bhikkhu bhattagge bhuttāvī anumodeyya. </span><br> <span class=sabbamitta>Aber es ist möglich, dass ein anderer Mönch nach dem Essen im Speisesaal die Strophen der Wertschätzung darbietet … </span><br><p id=mn5:16.4><span class=root>‘Añño bhikkhu bhattagge bhuttāvī anumodati, nāhaṁ bhattagge bhuttāvī anumodāmī’ti—</span><br><p id=mn5:16.5><span class=root>iti so kupito hoti appatīto. </span><br><p id=mn5:16.6><span class=root>Yo ceva kho, āvuso, kopo yo ca appaccayo—</span><br><p id=mn5:16.7><span class=root>ubhayametaṁ aṅgaṇaṁ. </span><br><p id=mn5:17.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:17.2><span class=root>‘aho vata ahameva ārāmagatānaṁ bhikkhūnaṁ dhammaṁ deseyyaṁ, na añño bhikkhu ārāmagatānaṁ bhikkhūnaṁ dhammaṁ deseyyā’ti. </span><br> <span class=sabbamitta>‚Ach! Dass doch ich allein die Mönche, Nonnen, Laienmänner und Laienfrauen im Kloster den Dhamma lehrte, nicht ein anderer Mönch!‘ </span><br><p id=mn5:17.3><span class=root>Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ bhikkhūnaṁ dhammaṁ deseyya, na so bhikkhu ārāmagatānaṁ bhikkhūnaṁ dhammaṁ deseyya. </span><br><p id=mn5:17.4><span class=root>‘Añño bhikkhu ārāmagatānaṁ bhikkhūnaṁ dhammaṁ deseti, nāhaṁ ārāmagatānaṁ bhikkhūnaṁ dhammaṁ desemī’ti—</span><br><p id=mn5:17.5><span class=root>iti so kupito hoti appatīto. </span><br><p id=mn5:17.6><span class=root>Yo ceva kho, āvuso, kopo yo ca appaccayo—</span><br><p id=mn5:17.7><span class=root>ubhayametaṁ aṅgaṇaṁ. </span><br><p id=mn5:18-20.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br><p id=mn5:18-20.2><span class=root>‘aho vata ahameva ārāmagatānaṁ bhikkhunīnaṁ dhammaṁ deseyyaṁ …pe… </span><br><p id=mn5:18-20.3><span class=root>upāsakānaṁ dhammaṁ deseyyaṁ …pe… </span><br><p id=mn5:18-20.4><span class=root>upāsikānaṁ dhammaṁ deseyyaṁ, na añño bhikkhu ārāmagatānaṁ upāsikānaṁ dhammaṁ deseyyā’ti. </span><br><p id=mn5:18-20.5><span class=root>Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ upāsikānaṁ dhammaṁ deseyya, na so bhikkhu ārāmagatānaṁ upāsikānaṁ dhammaṁ deseyya. </span><br> <span class=sabbamitta>Aber es ist möglich, dass ein anderer Mönch die Mönche, Nonnen, Laienmänner und Laienfrauen im Kloster den Dhamma lehrt … </span><br><p id=mn5:18-20.6><span class=root>‘Añño bhikkhu ārāmagatānaṁ upāsikānaṁ dhammaṁ deseti, nāhaṁ ārāmagatānaṁ upāsikānaṁ dhammaṁ desemī’ti—</span><br><p id=mn5:18-20.7><span class=root>iti so kupito hoti appatīto. </span><br><p id=mn5:18-20.8><span class=root>Yo ceva kho, āvuso, kopo yo ca appaccayo—</span><br><p id=mn5:18-20.9><span class=root>ubhayametaṁ aṅgaṇaṁ. </span><br><p id=mn5:21.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:21.2><span class=root>‘aho vata mameva bhikkhū sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyun’ti. </span><br> <span class=sabbamitta>‚Ach! Dass doch die Mönche, Nonnen, Laienmänner und Laienfrauen mich allein ehren, achten, würdigen und verehren, nicht einen anderen Mönch!‘ </span><br><p id=mn5:21.3><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ. </span><br><p id=mn5:21.4><span class=root>‘Aññaṁ bhikkhuṁ bhikkhū sakkaronti garuṁ karonti mānenti pūjenti, na maṁ bhikkhū sakkaronti garuṁ karonti mānenti pūjentī’ti—</span><br><p id=mn5:21.5><span class=root>iti so kupito hoti appatīto. </span><br><p id=mn5:21.6><span class=root>Yo ceva kho, āvuso, kopo yo ca appaccayo—</span><br><p id=mn5:21.7><span class=root>ubhayametaṁ aṅgaṇaṁ. </span><br><p id=mn5:22-24.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br><p id=mn5:22-24.2><span class=root>‘aho vata mameva bhikkhuniyo …pe… </span><br><p id=mn5:22-24.3><span class=root>upāsakā …pe… </span><br><p id=mn5:22-24.4><span class=root>upāsikā sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyun’ti. </span><br><p id=mn5:22-24.5><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ. </span><br> <span class=sabbamitta>Aber es ist möglich, dass die Mönche, Nonnen, Laienmänner und Laienfrauen einen anderen Mönch ehren, achten, würdigen und verehren … </span><br><p id=mn5:22-24.6><span class=root>‘Aññaṁ bhikkhuṁ upāsikā sakkaronti garuṁ karonti mānenti pūjenti, na maṁ upāsikā sakkaronti garuṁ karonti mānenti pūjentī’ti—</span><br><p id=mn5:22-24.7><span class=root>iti so kupito hoti appatīto. </span><br><p id=mn5:22-24.8><span class=root>Yo ceva kho, āvuso, kopo yo ca appaccayo—</span><br><p id=mn5:22-24.9><span class=root>ubhayametaṁ aṅgaṇaṁ. </span><br><p id=mn5:25.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sabbamitta>Es ist möglich, dass ein Mönch den Wunsch hat: </span><br><p id=mn5:25.2><span class=root>‘aho vata ahameva lābhī assaṁ paṇītānaṁ cīvarānaṁ, na añño bhikkhu lābhī assa paṇītānaṁ cīvarānan’ti. </span><br> <span class=sabbamitta>‚Ach! Dass doch ich allein die erlesensten Roben, das erlesenste Almosen, die erlesensten Unterkünfte und erlesenste Arzneien und Krankenversorgung bekomme, nicht ein anderer Mönch!‘ </span><br><p id=mn5:25.3><span class=root>Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ cīvarānaṁ, na so bhikkhu lābhī assa paṇītānaṁ cīvarānaṁ. </span><br> <span class=sabbamitta>Aber es ist möglich, dass ein anderer Mönch die erlesensten Roben, das erlesenste Almosen, die erlesensten Unterkünfte und erlesenste Arzneien und Krankenversorgung bekommt … </span><br><p id=mn5:25.4><span class=root>‘Añño bhikkhu lābhī paṇītānaṁ cīvarānaṁ, nāhaṁ lābhī paṇītānaṁ cīvarānan’ti—</span><br><p id=mn5:25.5><span class=root>iti so kupito hoti appatīto. </span><br><p id=mn5:25.6><span class=root>Yo ceva kho, āvuso, kopo yo ca appaccayo—</span><br><p id=mn5:25.7><span class=root>ubhayametaṁ aṅgaṇaṁ. </span><br><p id=mn5:26-27.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br><p id=mn5:26-27.2><span class=root>‘aho vata ahameva lābhī assaṁ paṇītānaṁ piṇḍapātānaṁ …pe… </span><br><p id=mn5:26-27.3><span class=root>paṇītānaṁ senāsanānaṁ …pe… </span><br><p id=mn5:26-27.4><span class=root>paṇītānaṁ gilānappaccayabhesajjaparikkhārānaṁ, na añño bhikkhu lābhī assa paṇītānaṁ gilānappaccayabhesajjaparikkhārānan’ti. </span><br><p id=mn5:26-27.5><span class=root>Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ gilānappaccayabhesajjaparikkhārānaṁ, na so bhikkhu lābhī assa paṇītānaṁ gilānappaccayabhesajjaparikkhārānaṁ. </span><br><p id=mn5:26-27.6><span class=root>‘Añño bhikkhu lābhī paṇītānaṁ gilānappaccayabhesajjaparikkhārānaṁ, nāhaṁ lābhī paṇītānaṁ gilānappaccayabhesajjaparikkhārānan’ti—</span><br> <span class=sabbamitta>Im Gedanken: ‚Ein anderer Mönch hat die erlesensten Roben, das erlesenste Almosen, die erlesensten Unterkünfte und erlesenste Arzneien und Krankenversorgung bekommen‘ </span><br><p id=mn5:26-27.7><span class=root>iti so kupito hoti appatīto. </span><br> <span class=sabbamitta>wird er zornig und bitter, </span><br><p id=mn5:26-27.8><span class=root>Yo ceva kho, āvuso, kopo yo ca appaccayo—</span><br> <span class=sabbamitta>und dieser Zorn und diese Bitterkeit </span><br><p id=mn5:26-27.9><span class=root>ubhayametaṁ aṅgaṇaṁ. </span><br> <span class=sabbamitta>sind beides Makel. </span><br><p id=mn5:28.1><span class=root>Imesaṁ kho etaṁ, āvuso, pāpakānaṁ akusalānaṁ icchāvacarānaṁ adhivacanaṁ, yadidaṁ aṅgaṇanti. </span><br> <span class=sabbamitta>‚Makel‘ ist ein Ausdruck für den Bereich dieser schlechten, untauglichen Wünsche. </span><br><p id=mn5:29.1><span class=root>Yassa kassaci, āvuso, bhikkhuno ime pāpakā akusalā icchāvacarā appahīnā dissanti ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ karonti na mānenti na pūjenti. </span><br> <span class=sabbamitta>Angenommen, man sieht und hört, dass der Bereich dieser schlechten, untauglichen Wünsche von einem Mönch nicht aufgegeben wurde. Selbst wenn er in der Wildnis oder in abgelegenen Unterkünften lebt, nur Almosen isst, der Reihe nach um Almosen umherzieht, Fetzenroben und schäbige Roben trägt, ehren, achten, würdigen und verehren ihn seine geistlichen Gefährten nicht. </span><br><p id=mn5:29.2><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=mn5:29.3><span class=root>Te hi tassa āyasmato pāpakā akusalā icchāvacarā appahīnā dissanti ceva sūyanti ca. </span><br> <span class=sabbamitta>Weil man sieht und hört, dass der Bereich dieser schlechten, untauglichen Wünsche von diesem Ehrwürdigen nicht aufgegeben wurde. </span><br><p id=mn5:29.4><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sabbamitta>Wie ein bronzener Kelch, der sauber und hell aus einem Laden oder einer Schmiede gebracht würde. </span><br><p id=mn5:29.5><span class=root>Tamenaṁ sāmikā ahikuṇapaṁ vā kukkurakuṇapaṁ vā manussakuṇapaṁ vā racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ. </span><br> <span class=sabbamitta>Die Besitzer würden ihn mit dem Kadaver einer Schlange, eines Hundes oder eines Menschen herrichten, ihn mit einem Bronzedeckel bedecken und damit über den Marktplatz ziehen. </span><br><p id=mn5:29.6><span class=root>Tamenaṁ jano disvā evaṁ vadeyya: </span><br> <span class=sabbamitta>Wenn die Leute das sähen, würden sie sagen: </span><br><p id=mn5:29.7><span class=root>‘ambho, kimevidaṁ harīyati jaññajaññaṁ viyā’ti? </span><br> <span class=sabbamitta>‚Werter Herr, was ist es, das du da wie einen kostbaren Schatz herumträgst?‘ </span><br><p id=mn5:29.8><span class=root>Tamenaṁ uṭṭhahitvā apāpuritvā olokeyya. </span><br> <span class=sabbamitta>Und er öffnete den Deckel, damit die Leute hineinschauen könnten. </span><br><p id=mn5:29.9><span class=root>Tassa sahadassanena amanāpatā ca saṇṭhaheyya, pāṭikulyatā ca saṇṭhaheyya, jegucchatā ca saṇṭhaheyya; </span><br> <span class=sabbamitta>Doch sobald sie den Inhalt sähen, wären sie von Abscheu, Widerwillen und Ekel erfüllt. </span><br><p id=mn5:29.10><span class=root>jighacchitānampi na bhottukamyatā assa, pageva suhitānaṁ. </span><br> <span class=sabbamitta>Nicht einmal die Hungrigen wollten davon essen, geschweige denn die, die satt wären. </span><br><p id=mn5:29.11><span class=root>Evameva kho, āvuso, yassa kassaci bhikkhuno ime pāpakā akusalā icchāvacarā appahīnā dissanti ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ karonti na mānenti na pūjenti. </span><br> <span class=sabbamitta>Ebenso ist es, wenn man sieht und hört, dass der Bereich dieser schlechten, untauglichen Wünsche von einem Mönch nicht aufgegeben wurde. Selbst wenn er in der Wildnis oder in abgelegenen Unterkünften lebt, nur Almosen isst, der Reihe nach um Almosen umherzieht, Fetzenroben und schäbige Roben trägt, ehren, achten, würdigen und verehren ihn seine geistlichen Gefährten nicht. </span><br><p id=mn5:29.12><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=mn5:29.13><span class=root>Te hi tassa āyasmato pāpakā akusalā icchāvacarā appahīnā dissanti ceva sūyanti ca. </span><br> <span class=sabbamitta>Weil man sieht und hört, dass der Bereich dieser schlechten, untauglichen Wünsche von diesem Ehrwürdigen nicht aufgegeben wurde. </span><br><p id=mn5:30.1><span class=root>Yassa kassaci, āvuso, bhikkhuno ime pāpakā akusalā icchāvacarā pahīnā dissanti ceva sūyanti ca, kiñcāpi so hoti gāmantavihārī nemantaniko gahapaticīvaradharo, atha kho naṁ sabrahmacārī sakkaronti garuṁ karonti mānenti pūjenti. </span><br> <span class=sabbamitta>Angenommen, man sieht und hört, dass der Bereich dieser schlechten, untauglichen Wünsche von einem Mönch aufgegeben wurde. Selbst wenn er in einem Dorf lebt, Einladungen für Mahlzeiten annimmt und Roben trägt, die von Hausbesitzern gespendet wurden, ehren, achten, würdigen und verehren ihn seine geistlichen Gefährten. </span><br><p id=mn5:30.2><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=mn5:30.3><span class=root>Te hi tassa āyasmato pāpakā akusalā icchāvacarā pahīnā dissanti ceva sūyanti ca. </span><br> <span class=sabbamitta>Weil man sieht und hört, dass der Bereich dieser schlechten, untauglichen Wünsche von diesem Ehrwürdigen aufgegeben wurde. </span><br><p id=mn5:30.4><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sabbamitta>Wie ein bronzener Kelch, der sauber und hell aus einem Laden oder einer Schmiede gebracht würde. </span><br><p id=mn5:30.5><span class=root>Tamenaṁ sāmikā sālīnaṁ odanaṁ vicitakāḷakaṁ anekasūpaṁ anekabyañjanaṁ racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ. </span><br> <span class=sabbamitta>Die Besitzer würden ihn mit feinem gekochtem Reis herrichten, aus dem die dunklen Körner ausgelesen wären und der mit vielen Suppen und Soßen angerichtet wäre, ihn mit einem Bronzedeckel bedecken und damit über den Marktplatz ziehen. </span><br><p id=mn5:30.6><span class=root>Tamenaṁ jano disvā evaṁ vadeyya: </span><br> <span class=sabbamitta>Wenn die Leute das sähen, würden sie sagen: </span><br><p id=mn5:30.7><span class=root>‘ambho, kimevidaṁ harīyati jaññajaññaṁ viyā’ti? </span><br> <span class=sabbamitta>‚Werter Herr, was ist es, das du da wie einen kostbaren Schatz herumträgst?‘ </span><br><p id=mn5:30.8><span class=root>Tamenaṁ uṭṭhahitvā apāpuritvā olokeyya. </span><br> <span class=sabbamitta>Und er öffnete den Deckel, damit die Leute hineinschauen könnten. </span><br><p id=mn5:30.9><span class=root>Tassa saha dassanena manāpatā ca saṇṭhaheyya, appāṭikulyatā ca saṇṭhaheyya, ajegucchatā ca saṇṭhaheyya; </span><br> <span class=sabbamitta>Und sobald sie den Inhalt sähen, wären sie von Gefallen, Anziehung und Genuss erfüllt. </span><br><p id=mn5:30.10><span class=root>suhitānampi bhottukamyatā assa, pageva jighacchitānaṁ. </span><br> <span class=sabbamitta>Selbst die, die satt wären, wollten davon essen, und erst recht die Hungrigen. </span><br><p id=mn5:30.11><span class=root>Evameva kho, āvuso, yassa kassaci bhikkhuno ime pāpakā akusalā icchāvacarā pahīnā dissanti ceva sūyanti ca, kiñcāpi so hoti gāmantavihārī nemantaniko gahapaticīvaradharo, atha kho naṁ sabrahmacārī sakkaronti garuṁ karonti mānenti pūjenti. </span><br> <span class=sabbamitta>Ebenso ist es, wenn man sieht und hört, dass der Bereich dieser schlechten, untauglichen Wünsche von einem Mönch aufgegeben wurde. Selbst wenn er in einem Dorf lebt, Einladungen für Mahlzeiten annimmt und Roben trägt, die von Hausbesitzern gespendet wurden, ehren, achten, würdigen und verehren ihn seine geistlichen Gefährten. </span><br><p id=mn5:30.12><span class=root>Taṁ kissa hetu? </span><br> <span class=sabbamitta>Warum ist das so? </span><br><p id=mn5:30.13><span class=root>Te hi tassa āyasmato pāpakā akusalā icchāvacarā pahīnā dissanti ceva sūyanti cā”ti. </span><br> <span class=sabbamitta>Weil man sieht und hört, dass der Bereich dieser schlechten, untauglichen Wünsche von diesem Ehrwürdigen aufgegeben wurde.“ </span><br><p id=mn5:31.1><span class=root>Evaṁ vutte, āyasmā mahāmoggallāno āyasmantaṁ sāriputtaṁ etadavoca: </span><br> <span class=sabbamitta>Darauf sagte der Ehrwürdige Mahāmoggallāna zu ihm: </span><br><p id=mn5:31.2><span class=root>“upamā maṁ, āvuso sāriputta, paṭibhātī”ti. </span><br> <span class=sabbamitta>„Geehrter Sāriputta, mir fällt ein Gleichnis ein.“ </span><br><p id=mn5:31.3><span class=root>“Paṭibhātu taṁ, āvuso moggallānā”ti. </span><br> <span class=sabbamitta>„So sag, was dir einfällt“, sagte Sāriputta. </span><br><p id=mn5:31.4><span class=root>“Ekamidāhaṁ, āvuso, samayaṁ rājagahe viharāmi giribbaje. </span><br> <span class=sabbamitta>„Geehrter, dieses eine Mal hielt ich mich eben hier in diesem von Bergen eingekesselten Rājagaha auf. </span><br><p id=mn5:31.5><span class=root>Atha khvāhaṁ, āvuso, pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisiṁ. </span><br> <span class=sabbamitta>Da kleidete ich mich am Morgen an, nahm Schale und Robe und betrat Rājagaha zum Almosengang. </span><br><p id=mn5:31.6><span class=root>Tena kho pana samayena samīti yānakāraputto rathassa nemiṁ tacchati. </span><br> <span class=sabbamitta>Zu dieser Zeit war Samīti von den Wagnern dabei, die Felge eines Wagenrades glatt zu hobeln. </span><br><p id=mn5:31.7><span class=root>Tamenaṁ paṇḍuputto ājīvako purāṇayānakāraputto paccupaṭṭhito hoti. </span><br> <span class=sabbamitta>Der Ājīvaka-Asket Paṇḍuputta, der früher zu den Wagnern gehört hatte, stand dabei, </span><br><p id=mn5:31.8><span class=root>Atha kho, āvuso, paṇḍuputtassa ājīvakassa purāṇayānakāraputtassa evaṁ cetaso parivitakko udapādi: </span><br> <span class=sabbamitta>und dieser Gedanke kam ihm in den Sinn: </span><br><p id=mn5:31.9><span class=root>‘aho vatāyaṁ samīti yānakāraputto imissā nemiyā imañca vaṅkaṁ imañca jimhaṁ imañca dosaṁ taccheyya, evāyaṁ nemi apagatavaṅkā apagatajimhā apagatadosā suddhā assa sāre patiṭṭhitā’ti. </span><br> <span class=sabbamitta>‚Ach, ich hoffe, der Wagner Samīti gleicht die Krummheiten, Verformungen und Fehler in dieser Felge aus. Dann wird die Felge frei von Krummheiten, Verformungen und Fehlern sein, rein und im Kern gefestigt.‘ </span><br><p id=mn5:31.10><span class=root>Yathā yathā kho, āvuso, paṇḍuputtassa ājīvakassa purāṇayānakāraputtassa cetaso parivitakko hoti tathā tathā samīti yānakāraputto tassā nemiyā tañca vaṅkaṁ tañca jimhaṁ tañca dosaṁ tacchati. </span><br> <span class=sabbamitta>Und Samīti glich die Krummheiten, Verformungen und Fehler in der Felge aus, gerade wie Paṇḍuputta gedacht hatte. </span><br><p id=mn5:31.11><span class=root>Atha kho, āvuso, paṇḍuputto ājīvako purāṇayānakāraputto attamano attamanavācaṁ nicchāresi: </span><br> <span class=sabbamitta>Dann drückte Paṇḍuputta seine Befriedigung aus: </span><br><p id=mn5:31.12><span class=root>‘hadayā hadayaṁ maññe aññāya tacchatī’ti. </span><br> <span class=sabbamitta>‚Er hobelt, als würde er mein Herz mit seinem Herzen erkennen!‘ </span><br><p id=mn5:32.1><span class=root>Evameva kho, āvuso, ye te puggalā assaddhā, jīvikatthā na saddhā agārasmā anagāriyaṁ pabbajitā, saṭhā māyāvino ketabino uddhatā unnaḷā capalā mukharā vikiṇṇavācā, indriyesu aguttadvārā, bhojane amattaññuno, jāgariyaṁ ananuyuttā, sāmaññe anapekkhavanto, sikkhāya na tibbagāravā, bāhulikā sāthalikā, okkamane pubbaṅgamā, paviveke nikkhittadhurā, kusītā hīnavīriyā muṭṭhassatī asampajānā asamāhitā vibbhantacittā duppaññā eḷamūgā, tesaṁ āyasmā sāriputto iminā dhammapariyāyena hadayā hadayaṁ maññe aññāya tacchati. </span><br> <span class=sabbamitta>Ebenso gibt es diese Menschen ohne Vertrauen, die nicht aus Vertrauen, sondern um des Lebenserwerbs willen aus dem Haus fortgezogen sind ins hauslose Leben. Sie sind doppelzüngig, betrügerisch und hinterhältig. Sie sind rastlos, unverschämt, launisch und unflätig, mit loser Zunge. Sie bewachen die Tore der Sinne nicht, halten beim Essen kein Maß und weihen sich nicht dem Wachsein. Sie haben kein Interesse am Asketenleben und keine eifrige Achtung vor der Schulung. Sie sind genießerisch und lasch, die Ersten bei Rückfällen, sie vernachlässigen die Abgeschiedenheit, sind träge und mit wenig Energie. Sie sind unachtsam, ohne Situationsbewusstsein, ohne Versenkung, mit schweifendem Geist, geistlose Trottel. Der Ehrwürdige Sāriputta gleicht mit dieser Lehrdarlegung ihre Fehler aus, als würde er mein Herz mit seinem Herzen erkennen! </span><br><p id=mn5:32.2><span class=root>Ye pana te kulaputtā saddhā agārasmā anagāriyaṁ pabbajitā, asaṭhā amāyāvino aketabino anuddhatā anunnaḷā acapalā amukharā avikiṇṇavācā, indriyesu guttadvārā, bhojane mattaññuno, jāgariyaṁ anuyuttā, sāmaññe apekkhavanto, sikkhāya tibbagāravā, na bāhulikā na sāthalikā, okkamane nikkhittadhurā, paviveke pubbaṅgamā, āraddhavīriyā pahitattā upaṭṭhitassatī sampajānā samāhitā ekaggacittā paññavanto aneḷamūgā, te āyasmato sāriputtassa imaṁ dhammapariyāyaṁ sutvā pivanti maññe, ghasanti maññe vacasā ceva manasā ca: </span><br> <span class=sabbamitta>Aber es gibt diese ehrbaren Menschen, die aus Vertrauen aus dem Haus fortgezogen sind ins hauslose Leben. Sie sind nicht verschlagen, hinterhältig oder heimtückisch. Sie sind nicht rastlos, anmaßend, launisch oder unflätig, haben keine lose Zunge. Sie bewachen die Tore der Sinne, halten beim Essen Maß und weihen sich dem Wachsein. Sie haben Interesse am Asketenleben und eifrige Achtung vor der Schulung. Sie sind nicht genießerisch oder lasch und fallen nicht zurück, sie vernachlässigen die Abgeschiedenheit nicht, sind energisch und entschlossen. Sie sind achtsam, mit Situationsbewusstsein und Versenkung, mit geeintem Geist, weise und gescheit. Wenn sie diese Lehrdarlegung vom Ehrwürdigen Sāriputta hören, trinken sie sie und verschlingen sie sozusagen. Und sie sagen in Worten und Gedanken: </span><br><p id=mn5:32.3><span class=root>‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’ti. </span><br> <span class=sabbamitta>‚Gut, werte Herren, dass er seine geistlichen Gefährten vom Untauglichen wegführt und im Tauglichen verankert!‘ </span><br><p id=mn5:33.1><span class=root>Seyyathāpi, āvuso, itthī vā puriso vā daharo yuvā maṇḍanakajātiko sīsaṁnhāto uppalamālaṁ vā vassikamālaṁ vā atimuttakamālaṁ vā labhitvā ubhohi hatthehi paṭiggahetvā uttamaṅge sirasmiṁ patiṭṭhapeyya; </span><br> <span class=sabbamitta>Wie eine Frau oder ein Mann, jung, jugendlich, in Schmuck vernarrt, mit frisch gebadetem Kopf: Wenn dieser Mensch einen Kranz aus Lotus-, Jasmin- oder Lianenblüten bekäme, würde er ihn mit beiden Händen nehmen und oben auf seinen Kopf setzen. </span><br><p id=mn5:33.2><span class=root>evameva kho, āvuso, ye te kulaputtā saddhā agārasmā anagāriyaṁ pabbajitā, asaṭhā amāyāvino aketabino anuddhatā anunnaḷā acapalā amukharā avikiṇṇavācā, indriyesu guttadvārā, bhojane mattaññuno, jāgariyaṁ anuyuttā, sāmaññe apekkhavanto, sikkhāya tibbagāravā, na bāhulikā na sāthalikā, okkamane nikkhittadhurā, paviveke pubbaṅgamā, āraddhavīriyā pahitattā upaṭṭhitassatī sampajānā samāhitā ekaggacittā paññavanto aneḷamūgā, te āyasmato sāriputtassa imaṁ dhammapariyāyaṁ sutvā pivanti maññe, ghasanti maññe vacasā ceva manasā ca: </span><br> <span class=sabbamitta>Ebenso sagen diese ehrbaren Menschen, die aus Vertrauen aus dem Haus fortgezogen sind ins hauslose Leben …: </span><br><p id=mn5:33.3><span class=root>‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’”ti. </span><br> <span class=sabbamitta>‚Gut, werte Herren, dass er seine geistlichen Gefährten vom Untauglichen wegführt und im Tauglichen verankert!‘“ </span><br><p id=mn5:33.4><span class=root>Itiha te ubho mahānāgā aññamaññassa subhāsitaṁ samanumodiṁsūti. </span><br> <span class=sabbamitta>Und so stimmten diese beiden spirituellen Riesen wechselseitig ihren erlesenen Worten zu. </span><br><p id=mn5:33.5><span class=root>Anaṅgaṇasuttaṁ niṭṭhitaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>