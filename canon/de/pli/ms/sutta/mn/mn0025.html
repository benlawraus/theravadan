<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0025.html>English</a> , <a href=/canon/ru/pli/ms/sutta/mn/mn0025.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0024.html>Previous</a><a href=/canon/de/pli/ms/sutta/mn/mn0026.html>Next</a></div><p id=mn25:0.1><span class=root>Majjhima Nikāya 25 </span><br> <span class=sabbamitta>Mittlere Lehrreden 25 </span><br><p id=mn25:0.2><span class="root big-bold">Nivāpasutta </span><br> <span class=sabbamitta>Säen </span><br><p id=mn25:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn25:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sabbamitta>Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span><br><p id=mn25:1.3><span class=root>Tatra kho bhagavā bhikkhū āmantesi: </span><br> <span class=sabbamitta>Da wandte sich der Buddha an die Mönche und Nonnen: </span><br><p id=mn25:1.4><span class=root>“bhikkhavo”ti. </span><br> <span class=sabbamitta>„Mönche und Nonnen!“ </span><br><p id=mn25:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sabbamitta>„Ehrwürdiger Herr“, antworteten sie. </span><br><p id=mn25:1.6><span class=root>Bhagavā etadavoca: </span><br> <span class=sabbamitta>Der Buddha sagte: </span><br><p id=mn25:2.1><span class=root>“Na, bhikkhave, nevāpiko nivāpaṁ nivapati migajātānaṁ: </span><br> <span class=sabbamitta>„Mönche und Nonnen, der Sämann sät die Saat für das Wild nicht im Gedanken: </span><br><p id=mn25:2.2><span class=root>‘imaṁ me nivāpaṁ nivuttaṁ migajātā paribhuñjantā dīghāyukā vaṇṇavanto ciraṁ dīghamaddhānaṁ yāpentū’ti. </span><br> <span class=sabbamitta>‚Dass doch das Wild, wenn es diese Saat genießt, gesund und in guter Verfassung sei. Dass es lange lebe und gedeihe!‘ </span><br><p id=mn25:2.3><span class=root>Evañca kho, bhikkhave, nevāpiko nivāpaṁ nivapati migajātānaṁ: </span><br> <span class=sabbamitta>Der Sämann sät die Saat für das Wild im Gedanken: </span><br><p id=mn25:2.4><span class=root>‘imaṁ me nivāpaṁ nivuttaṁ migajātā anupakhajja mucchitā bhojanāni bhuñjissanti, anupakhajja mucchitā bhojanāni bhuñjamānā madaṁ āpajjissanti, mattā samānā pamādaṁ āpajjissanti, pamattā samānā yathākāmakaraṇīyā bhavissanti imasmiṁ nivāpe’ti. </span><br> <span class=sabbamitta>‚Wenn das Wild dorthin vordringt, wo ich die Saat gesät habe, wird es begierig das Futter fressen. Es wird betört werden, dann wird es nachlässig werden, und dann werde ich mit ihm machen können, was ich will, aufgrund dieser Saat.‘ </span><br><p id=mn25:3.1><span class=root>Tatra, bhikkhave, paṭhamā migajātā amuṁ nivāpaṁ nivuttaṁ nevāpikassa anupakhajja mucchitā bhojanāni bhuñjiṁsu, te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span><br> <span class=sabbamitta>Und tatsächlich drang das erste Rudel Wild dorthin vor, wo der Sämann die Saat gesät hatte, und fraß begierig das Futter. Es wurde betört, dann wurde es nachlässig, und dann konnte der Sämann mit ihm machen, was er wollte, aufgrund dieser Saat. </span><br><p id=mn25:3.2><span class=root>Evañhi te, bhikkhave, paṭhamā migajātā na parimucciṁsu nevāpikassa iddhānubhāvā. </span><br> <span class=sabbamitta>Und so gelang es dem ersten Rudel Wild nicht, der Macht des Sämanns zu entkommen. </span><br><p id=mn25:4.1><span class=root>Tatra, bhikkhave, dutiyā migajātā evaṁ samacintesuṁ: </span><br> <span class=sabbamitta>Dann dachte da ein zweites Rudel Wild einen Plan aus: </span><br><p id=mn25:4.2><span class=root>‘ye kho te paṭhamā migajātā amuṁ nivāpaṁ nivuttaṁ nevāpikassa anupakhajja mucchitā bhojanāni bhuñjiṁsu. </span><br> <span class=sabbamitta>‚Das erste Rudel Wild drang dorthin vor, wo der Sämann die Saat gesät hatte, und fraß begierig das Futter … </span><br><p id=mn25:4.3><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:4.4><span class=root>Evañhi te paṭhamā migajātā na parimucciṁsu nevāpikassa iddhānubhāvā. </span><br> <span class=sabbamitta>und es gelang ihm nicht, der Macht des Sämanns zu entkommen. </span><br><p id=mn25:4.5><span class=root>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><br> <span class=sabbamitta>Warum unterlassen wir nicht gänzlich, die Saat zu fressen? Wir können das gefährliche Futter meiden, tief in ein Wildnisgebiet eintauchen und dort leben.‘ </span><br><p id=mn25:4.6><span class=root>Te sabbaso nivāpabhojanā paṭiviramiṁsu, bhayabhogā paṭiviratā araññāyatanāni ajjhogāhetvā vihariṁsu. </span><br> <span class=sabbamitta>Und genau das tat es. </span><br><p id=mn25:4.7><span class=root>Tesaṁ gimhānaṁ pacchime māse, tiṇodakasaṅkhaye, adhimattakasimānaṁ patto kāyo hoti. </span><br> <span class=sabbamitta>Aber im letzten Sommermonat gingen Gras und Wasser aus. Ihre Körper zehrten zu sehr aus, </span><br><p id=mn25:4.8><span class=root>Tesaṁ adhimattakasimānaṁ pattakāyānaṁ balavīriyaṁ parihāyi. </span><br> <span class=sabbamitta>und sie verloren ihre Kraft und Energie. </span><br><p id=mn25:4.9><span class=root>Balavīriye parihīne tameva nivāpaṁ nivuttaṁ nevāpikassa paccāgamiṁsu. </span><br> <span class=sabbamitta>Daher kehrte das Rudel dorthin zurück, wo der Sämann die Saat gesät hatte. </span><br><p id=mn25:4.10><span class=root>Te tattha anupakhajja mucchitā bhojanāni bhuñjiṁsu. </span><br> <span class=sabbamitta>Es drang dorthin vor und fraß begierig das Futter … </span><br><p id=mn25:4.11><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:4.12><span class=root>Evañhi te, bhikkhave, dutiyāpi migajātā na parimucciṁsu nevāpikassa iddhānubhāvā. </span><br> <span class=sabbamitta>Und so gelang es dem zweiten Rudel Wild nicht, der Macht des Sämanns zu entkommen. </span><br><p id=mn25:5.1><span class=root>Tatra, bhikkhave, tatiyā migajātā evaṁ samacintesuṁ: </span><br> <span class=sabbamitta>Dann dachte da ein drittes Rudel Wild einen Plan aus: </span><br><p id=mn25:5.2><span class=root>‘ye kho te paṭhamā migajātā amuṁ nivāpaṁ nivuttaṁ nevāpikassa …pe… </span><br> <span class=sabbamitta>‚Das erste Rudel Wild drang dorthin vor, wo der Sämann die Saat gesät hatte, und fraß begierig das Futter … </span><br><p id=mn25:5.3><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br> <span class=sabbamitta>und es gelang ihm nicht, der Macht des Sämanns zu entkommen. </span><br><p id=mn25:5.4><span class=root>Yepi te dutiyā migajātā evaṁ samacintesuṁ: </span><br> <span class=sabbamitta>Das zweite Rudel Wild dachte einen Plan aus … </span><br><p id=mn25:5.5><span class=root>“ye kho te paṭhamā migajātā amuṁ nivāpaṁ nivuttaṁ nevāpikassa …pe… </span><br><p id=mn25:5.6><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:5.7><span class=root>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā”ti. </span><br><p id=mn25:5.8><span class=root>Te sabbaso nivāpabhojanā paṭiviramiṁsu, bhayabhogā paṭiviratā araññāyatanāni ajjhogāhetvā vihariṁsu. </span><br><p id=mn25:5.9><span class=root>Tesaṁ gimhānaṁ pacchime māse tiṇodakasaṅkhaye adhimattakasimānaṁ patto kāyo hoti. </span><br><p id=mn25:5.10><span class=root>Tesaṁ adhimattakasimānaṁ pattakāyānaṁ balavīriyaṁ parihāyi. </span><br><p id=mn25:5.11><span class=root>Balavīriye parihīne tameva nivāpaṁ nivuttaṁ nevāpikassa paccāgamiṁsu. </span><br><p id=mn25:5.12><span class=root>Te tattha anupakhajja mucchitā bhojanāni bhuñjiṁsu. </span><br><p id=mn25:5.13><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:5.14><span class=root>Evañhi te dutiyāpi migajātā na parimucciṁsu nevāpikassa iddhānubhāvā. </span><br> <span class=sabbamitta>und es gelang ihm nicht, der Macht des Sämanns zu entkommen. </span><br><p id=mn25:5.15><span class=root>Yannūna mayaṁ amuṁ nivāpaṁ nivuttaṁ nevāpikassa upanissāya āsayaṁ kappeyyāma. </span><br> <span class=sabbamitta>Warum richten wir nicht unser Lager in der Nähe des Ortes ein, wo der Sämann die Saat gesät hat? </span><br><p id=mn25:5.16><span class=root>Tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma nevāpikassa amusmiṁ nivāpe’ti. </span><br> <span class=sabbamitta>Dann können wir dorthin vordringen und fressen, ohne begierig zu sein. Wir werden nicht betört werden, dann werden wir nicht nachlässig werden, und dann wird der Sämann nicht mit uns machen können, was er will, aufgrund dieser Saat.‘ </span><br><p id=mn25:5.17><span class=root>Te amuṁ nivāpaṁ nivuttaṁ nevāpikassa upanissāya āsayaṁ kappayiṁsu. </span><br> <span class=sabbamitta>Und genau das tat es. </span><br><p id=mn25:5.18><span class=root>Tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:5.19><span class=root>Tatra, bhikkhave, nevāpikassa ca nevāpikaparisāya ca etadahosi: </span><br> <span class=sabbamitta>Da dachten der Sämann und seine Helfer: </span><br><p id=mn25:5.20><span class=root>‘saṭhāssunāmime tatiyā migajātā ketabino, iddhimantāssunāmime tatiyā migajātā parajanā; </span><br> <span class=sabbamitta>‚Dieses dritte Rudel Wild ist aber wirklich betrügerisch und hinterlistig! Es muss eine Art von fremden Geistern mit magischen Fähigkeiten sein! </span><br><p id=mn25:5.21><span class=root>imañca nāma nivāpaṁ nivuttaṁ paribhuñjanti, na ca nesaṁ jānāma āgatiṁ vā gatiṁ vā. </span><br> <span class=sabbamitta>Denn es frisst die Saat, die wir gesät haben, ohne dass wir wissen, wie es kommt und geht. </span><br><p id=mn25:5.22><span class=root>Yannūna mayaṁ imaṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāreyyāma, appeva nāma tatiyānaṁ migajātānaṁ āsayaṁ passeyyāma, yattha te gāhaṁ gaccheyyun’ti. </span><br> <span class=sabbamitta>Warum fassen wir nicht die Saat von allen Seiten ein, indem wir hohe Netze einstecken? Hoffentlich werden wir das Lager sehen können, wo es hingeht, um sich zu verstecken.‘ </span><br><p id=mn25:5.23><span class=root>Te amuṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāresuṁ. </span><br> <span class=sabbamitta>Und genau das taten sie. </span><br><p id=mn25:5.24><span class=root>Addasaṁsu kho, bhikkhave, nevāpiko ca nevāpikaparisā ca tatiyānaṁ migajātānaṁ āsayaṁ, yattha te gāhaṁ agamaṁsu. </span><br> <span class=sabbamitta>Und sie sahen das Lager, wo das dritte Rudel Wild hinging, um sich zu verstecken. </span><br><p id=mn25:5.25><span class=root>Evañhi te, bhikkhave, tatiyāpi migajātā na parimucciṁsu nevāpikassa iddhānubhāvā. </span><br> <span class=sabbamitta>Und so gelang es dem dritten Rudel Wild nicht, der Macht des Sämanns zu entkommen. </span><br><p id=mn25:6.1><span class=root>Tatra, bhikkhave, catutthā migajātā evaṁ samacintesuṁ: </span><br> <span class=sabbamitta>Dann dachte da ein viertes Rudel Wild einen Plan aus: </span><br><p id=mn25:6.2><span class=root>‘ye kho te paṭhamā migajātā …pe… </span><br> <span class=sabbamitta>‚Dem ersten … </span><br><p id=mn25:6.3><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:6.4><span class=root>Yepi te dutiyā migajātā evaṁ samacintesuṁ: </span><br> <span class=sabbamitta>dem zweiten … </span><br><p id=mn25:6.5><span class=root>“ye kho te paṭhamā migajātā …pe… </span><br><p id=mn25:6.6><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:6.7><span class=root>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā”ti. </span><br><p id=mn25:6.8><span class=root>Te sabbaso nivāpabhojanā paṭiviramiṁsu …pe… </span><br><p id=mn25:6.9><span class=root>evañhi te dutiyāpi migajātā na parimucciṁsu nevāpikassa iddhānubhāvā. </span><br><p id=mn25:6.10><span class=root>Yepi te tatiyā migajātā evaṁ samacintesuṁ: </span><br> <span class=sabbamitta>und dem dritten Rudel Wild … </span><br><p id=mn25:6.11><span class=root>“ye kho te paṭhamā migajātā …pe… </span><br><p id=mn25:6.12><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:6.13><span class=root>Yepi te dutiyā migajātā evaṁ samacintesuṁ: </span><br><p id=mn25:6.14><span class=root>‘ye kho te paṭhamā migajātā …pe… </span><br><p id=mn25:6.15><span class=root>evañhi te paṭhamā migajātā na parimucciṁsu nevāpikassa iddhānubhāvā. </span><br><p id=mn25:6.16><span class=root>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><br><p id=mn25:6.17><span class=root>Te sabbaso nivāpabhojanā paṭiviramiṁsu …pe… </span><br><p id=mn25:6.18><span class=root>evañhi te dutiyāpi migajātā na parimucciṁsu nevāpikassa iddhānubhāvā. </span><br><p id=mn25:6.19><span class=root>Yannūna mayaṁ amuṁ nivāpaṁ nivuttaṁ nevāpikassa upanissāya āsayaṁ kappeyyāma, tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma nevāpikassa amusmiṁ nivāpe”ti. </span><br><p id=mn25:6.20><span class=root>Te amuṁ nivāpaṁ nivuttaṁ nevāpikassa upanissāya āsayaṁ kappayiṁsu, tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:6.21><span class=root>Tatra nevāpikassa ca nevāpikaparisāya ca etadahosi: </span><br><p id=mn25:6.22><span class=root>“saṭhāssunāmime tatiyā migajātā ketabino, iddhimantāssunāmime tatiyā migajātā parajanā, imañca nāma nivāpaṁ nivuttaṁ paribhuñjanti. </span><br><p id=mn25:6.23><span class=root>Na ca nesaṁ jānāma āgatiṁ vā gatiṁ vā. </span><br><p id=mn25:6.24><span class=root>Yannūna mayaṁ imaṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāreyyāma, appeva nāma tatiyānaṁ migajātānaṁ āsayaṁ passeyyāma, yattha te gāhaṁ gaccheyyun”ti. </span><br><p id=mn25:6.25><span class=root>Te amuṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāresuṁ. </span><br><p id=mn25:6.26><span class=root>Addasaṁsu kho nevāpiko ca nevāpikaparisā ca tatiyānaṁ migajātānaṁ āsayaṁ, yattha te gāhaṁ agamaṁsu. </span><br><p id=mn25:6.27><span class=root>Evañhi te tatiyāpi migajātā na parimucciṁsu nevāpikassa iddhānubhāvā. </span><br> <span class=sabbamitta>gelang es nicht, der Macht des Sämanns zu entkommen. </span><br><p id=mn25:6.28><span class=root>Yannūna mayaṁ yattha agati nevāpikassa ca nevāpikaparisāya ca tatrāsayaṁ kappeyyāma, tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma nevāpikassa amusmiṁ nivāpe’ti. </span><br> <span class=sabbamitta>Warum richten wir nicht unser Lager irgendwo ein, wo der Sämann und seine Helfer nicht hingehen können? Dann können wir dorthin, wo der Sämann die Saat gesät hat, vordringen und fressen, ohne begierig zu sein. Wir werden nicht betört werden, dann werden wir nicht nachlässig werden, und dann wird der Sämann nicht mit uns machen können, was er will, aufgrund dieser Saat.‘ </span><br><p id=mn25:6.29><span class=root>Te yattha agati nevāpikassa ca nevāpikaparisāya ca tatrāsayaṁ kappayiṁsu. </span><br> <span class=sabbamitta>Und genau das tat es. </span><br><p id=mn25:6.30><span class=root>Tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ nevāpikassa amusmiṁ nivāpe. </span><br><p id=mn25:6.31><span class=root>Tatra, bhikkhave, nevāpikassa ca nevāpikaparisāya ca etadahosi: </span><br> <span class=sabbamitta>Da dachten der Sämann und seine Helfer: </span><br><p id=mn25:6.32><span class=root>‘saṭhāssunāmime catutthā migajātā ketabino, iddhimantāssunāmime catutthā migajātā parajanā. </span><br> <span class=sabbamitta>‚Dieses vierte Rudel Wild ist aber wirklich betrügerisch und hinterlistig! Es muss eine Art von fremden Geistern mit magischen Fähigkeiten sein! </span><br><p id=mn25:6.33><span class=root>Imañca nāma nivāpaṁ nivuttaṁ paribhuñjanti, na ca nesaṁ jānāma āgatiṁ vā gatiṁ vā. </span><br> <span class=sabbamitta>Denn es frisst die Saat, die wir gesät haben, ohne dass wir wissen, wie es kommt und geht. </span><br><p id=mn25:6.34><span class=root>Yannūna mayaṁ imaṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāreyyāma, appeva nāma catutthānaṁ migajātānaṁ āsayaṁ passeyyāma yattha te gāhaṁ gaccheyyun’ti. </span><br> <span class=sabbamitta>Warum fassen wir nicht die Saat von allen Seiten ein, indem wir hohe Netze einstecken? Hoffentlich werden wir das Lager sehen können, wo es hingeht, um sich zu verstecken.‘ </span><br><p id=mn25:6.35><span class=root>Te amuṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāresuṁ. </span><br> <span class=sabbamitta>Und genau das taten sie. </span><br><p id=mn25:6.36><span class=root>Neva kho, bhikkhave, addasaṁsu nevāpiko ca nevāpikaparisā ca catutthānaṁ migajātānaṁ āsayaṁ, yattha te gāhaṁ gaccheyyuṁ. </span><br> <span class=sabbamitta>Aber sie konnten das Lager nicht sehen, wo das vierte Rudel Wild hinging, um sich zu verstecken. </span><br><p id=mn25:6.37><span class=root>Tatra, bhikkhave, nevāpikassa ca nevāpikaparisāya ca etadahosi: </span><br> <span class=sabbamitta>Da dachten der Sämann und seine Helfer: </span><br><p id=mn25:6.38><span class=root>‘sace kho mayaṁ catutthe migajāte ghaṭṭessāma, te ghaṭṭitā aññe ghaṭṭissanti te ghaṭṭitā aññe ghaṭṭissanti. </span><br> <span class=sabbamitta>‚Wenn wir dieses vierte Rudel Wild aufstören, wird es andere aufstören, und diese wiederum werden noch mehr aufstören. </span><br><p id=mn25:6.39><span class=root>Evaṁ imaṁ nivāpaṁ nivuttaṁ sabbaso migajātā parimuñcissanti. </span><br> <span class=sabbamitta>Dann wird alles Wild der Saat, die wir gesät haben, entkommen. </span><br><p id=mn25:6.40><span class=root>Yannūna mayaṁ catutthe migajāte ajjhupekkheyyāmā’ti. </span><br> <span class=sabbamitta>Warum behalten wir nicht einfach dieses vierte Rudel Wild im Auge?‘ </span><br><p id=mn25:6.41><span class=root>Ajjhupekkhiṁsu kho, bhikkhave, nevāpiko ca nevāpikaparisā ca catutthe migajāte. </span><br> <span class=sabbamitta>Und genau das taten sie. </span><br><p id=mn25:6.42><span class=root>Evañhi te, bhikkhave, catutthā migajātā parimucciṁsu nevāpikassa iddhānubhāvā. </span><br> <span class=sabbamitta>Und so entkam das vierte Rudel Wild der Macht des Sämanns. </span><br><p id=mn25:7.1><span class=root>Upamā kho me ayaṁ, bhikkhave, katā atthassa viññāpanāya. </span><br> <span class=sabbamitta>Ich habe mir dieses Gleichnis ausgedacht, um etwas deutlich zu machen. </span><br><p id=mn25:7.2><span class=root>Ayaṁ cevettha attho—</span><br> <span class=sabbamitta>Und das ist die Bedeutung: </span><br><p id=mn25:7.3><span class=root>nivāpoti kho, bhikkhave, pañcannetaṁ kāmaguṇānaṁ adhivacanaṁ. </span><br> <span class=sabbamitta>‚Saat‘ ist ein Ausdruck für die fünf Arten sinnlicher Erregung. </span><br><p id=mn25:7.4><span class=root>Nevāpikoti kho, bhikkhave, mārassetaṁ pāpimato adhivacanaṁ. </span><br> <span class=sabbamitta>‚Sämann‘ ist ein Ausdruck für Māra den Bösen. </span><br><p id=mn25:7.5><span class=root>Nevāpikaparisāti kho, bhikkhave, māraparisāyetaṁ adhivacanaṁ. </span><br> <span class=sabbamitta>‚Die Helfer des Sämanns‘ ist ein Ausdruck für die Versammlung Māras. </span><br><p id=mn25:7.6><span class=root>Migajātāti kho, bhikkhave, samaṇabrāhmaṇānametaṁ adhivacanaṁ. </span><br> <span class=sabbamitta>‚Wild‘ ist ein Ausdruck für Asketen und Brahmanen. </span><br><p id=mn25:8.1><span class=root>Tatra, bhikkhave, paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni anupakhajja mucchitā bhojanāni bhuñjiṁsu. </span><br> <span class=sabbamitta>Die erste Gruppe von Asketen und Brahmanen drang dorthin vor, wo Māra die Saat und die weltlichen fleischlichen Genüsse gesät hatte, und aß begierig die Speise. </span><br><p id=mn25:8.2><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br> <span class=sabbamitta>Sie wurde betört, dann wurde sie nachlässig, und dann konnte Māra mit ihr machen, was er wollte, aufgrund dieser Saat und der weltlichen fleischlichen Genüsse. </span><br><p id=mn25:8.3><span class=root>Evañhi te, bhikkhave, paṭhamā samaṇabrāhmaṇā na parimucciṁsu mārassa iddhānubhāvā. </span><br> <span class=sabbamitta>Und so gelang es der ersten Gruppe von Asketen und Brahmanen nicht, Māras Macht zu entkommen. </span><br><p id=mn25:8.4><span class=root>Seyyathāpi te, bhikkhave, paṭhamā migajātā tathūpame ahaṁ ime paṭhame samaṇabrāhmaṇe vadāmi. </span><br> <span class=sabbamitta>Diese erste Gruppe von Asketen und Brahmanen ist gerade wie das erste Rudel Wild, sage ich. </span><br><p id=mn25:9.1><span class=root>Tatra, bhikkhave, dutiyā samaṇabrāhmaṇā evaṁ samacintesuṁ: </span><br> <span class=sabbamitta>Dann dachte da eine zweite Gruppe von Asketen und Brahmanen einen Plan aus: </span><br><p id=mn25:9.2><span class=root>‘ye kho te paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni anupakhajja mucchitā bhojanāni bhuñjiṁsu. </span><br> <span class=sabbamitta>‚Die erste Gruppe von Asketen und Brahmanen drang dorthin vor, wo Māra die Saat und die weltlichen fleischlichen Genüsse gesät hatte … </span><br><p id=mn25:9.3><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:9.4><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br> <span class=sabbamitta>und es gelang ihr nicht, Māras Macht zu entkommen. </span><br><p id=mn25:9.5><span class=root>Yannūna mayaṁ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><br> <span class=sabbamitta>Warum unterlassen wir nicht gänzlich, die Saat und die weltlichen fleischlichen Genüsse zu essen? Wir können die gefährliche Speise meiden, tief in ein Wildnisgebiet eintauchen und dort leben.‘ </span><br><p id=mn25:9.6><span class=root>Te sabbaso nivāpabhojanā lokāmisā paṭiviramiṁsu, bhayabhogā paṭiviratā araññāyatanāni ajjhogāhetvā vihareyyāmāti. </span><br><p id=mn25:9.7><span class=root>Te sabbaso nivāpabhojanā lokāmisā paṭiviramiṁsu, bhayabhogā paṭiviratā araññāyatanāni ajjhogāhetvā vihariṁsu. </span><br> <span class=sabbamitta>Und genau das taten sie. </span><br><p id=mn25:9.8><span class=root>Te tattha sākabhakkhāpi ahesuṁ, sāmākabhakkhāpi ahesuṁ, nīvārabhakkhāpi ahesuṁ, daddulabhakkhāpi ahesuṁ, haṭabhakkhāpi ahesuṁ, kaṇabhakkhāpi ahesuṁ, ācāmabhakkhāpi ahesuṁ, piññākabhakkhāpi ahesuṁ, tiṇabhakkhāpi ahesuṁ, gomayabhakkhāpi ahesuṁ, vanamūlaphalāhārā yāpesuṁ pavattaphalabhojī. </span><br> <span class=sabbamitta>Sie aßen Kräuter, Hirse, wilden Reis, mageren Reis, Wasserlattich, Reiskleie, Schaum von gekochtem Reis, Sesammehl, Gras oder Kuhmist. Sie überlebten mit Wurzeln und Waldbeeren oder aßen herabgefallene Früchte. </span><br><p id=mn25:9.9><span class=root>Tesaṁ gimhānaṁ pacchime māse, tiṇodakasaṅkhaye, adhimattakasimānaṁ patto kāyo hoti. </span><br> <span class=sabbamitta>Aber im letzten Sommermonat gingen Gras und Wasser aus. Ihre Körper zehrten zu sehr aus, </span><br><p id=mn25:9.10><span class=root>Tesaṁ adhimattakasimānaṁ pattakāyānaṁ balavīriyaṁ parihāyi. </span><br> <span class=sabbamitta>und sie verloren ihre Kraft und Energie. </span><br><p id=mn25:9.11><span class=root>Balavīriye parihīne cetovimutti parihāyi. </span><br> <span class=sabbamitta>Infolgedessen verloren sie ihre Erlösung des Herzens. </span><br><p id=mn25:9.12><span class=root>Cetovimuttiyā parihīnāya tameva nivāpaṁ nivuttaṁ mārassa paccāgamiṁsu tāni ca lokāmisāni. </span><br> <span class=sabbamitta>Daher kehrten sie dorthin zurück, wo Māra die Saat und die weltlichen fleischlichen Genüsse gesät hatte. </span><br><p id=mn25:9.13><span class=root>Te tattha anupakhajja mucchitā bhojanāni bhuñjiṁsu. </span><br> <span class=sabbamitta>Sie drangen dorthin vor und aßen begierig die Speise … </span><br><p id=mn25:9.14><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:9.15><span class=root>Evañhi te, bhikkhave, dutiyāpi samaṇabrāhmaṇā na parimucciṁsu mārassa iddhānubhāvā. </span><br> <span class=sabbamitta>Und so gelang es der zweiten Gruppe von Asketen und Brahmanen nicht, Māras Macht zu entkommen. </span><br><p id=mn25:9.16><span class=root>Seyyathāpi te, bhikkhave, dutiyā migajātā tathūpame ahaṁ ime dutiye samaṇabrāhmaṇe vadāmi. </span><br> <span class=sabbamitta>Diese zweite Gruppe von Asketen und Brahmanen ist gerade wie das zweite Rudel Wild, sage ich. </span><br><p id=mn25:10.1><span class=root>Tatra, bhikkhave, tatiyā samaṇabrāhmaṇā evaṁ samacintesuṁ: </span><br> <span class=sabbamitta>Dann dachte da eine dritte Gruppe von Asketen und Brahmanen einen Plan aus: </span><br><p id=mn25:10.2><span class=root>‘ye kho te paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni …pe…. </span><br> <span class=sabbamitta>‚Die erste Gruppe von Asketen und Brahmanen drang dorthin vor, wo Māra die Saat und die weltlichen fleischlichen Genüsse gesät hatte … </span><br><p id=mn25:10.3><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br> <span class=sabbamitta>und es gelang ihr nicht, Māras Macht zu entkommen. </span><br><p id=mn25:10.4><span class=root>Yepi te dutiyā samaṇabrāhmaṇā evaṁ samacintesuṁ: </span><br> <span class=sabbamitta>Die zweite Gruppe von Asketen und Brahmanen dachte einen Plan aus … </span><br><p id=mn25:10.5><span class=root>“ye kho te paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni …pe…. </span><br><p id=mn25:10.6><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:10.7><span class=root>Yannūna mayaṁ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā”ti. </span><br><p id=mn25:10.8><span class=root>Te sabbaso nivāpabhojanā lokāmisā paṭiviramiṁsu. </span><br><p id=mn25:10.9><span class=root>Bhayabhogā paṭiviratā araññāyatanāni ajjhogāhetvā vihariṁsu. </span><br><p id=mn25:10.10><span class=root>Te tattha sākabhakkhāpi ahesuṁ …pe… pavattaphalabhojī. </span><br><p id=mn25:10.11><span class=root>Tesaṁ gimhānaṁ pacchime māse tiṇodakasaṅkhaye adhimattakasimānaṁ patto kāyo hoti. </span><br><p id=mn25:10.12><span class=root>Tesaṁ adhimattakasimānaṁ pattakāyānaṁ balavīriyaṁ parihāyi, balavīriye parihīne cetovimutti parihāyi, cetovimuttiyā parihīnāya tameva nivāpaṁ nivuttaṁ mārassa paccāgamiṁsu tāni ca lokāmisāni. </span><br><p id=mn25:10.13><span class=root>Te tattha anupakhajja mucchitā bhojanāni bhuñjiṁsu. </span><br><p id=mn25:10.14><span class=root>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:10.15><span class=root>Evañhi te dutiyāpi samaṇabrāhmaṇā na parimucciṁsu mārassa iddhānubhāvā. </span><br> <span class=sabbamitta>und es gelang ihr nicht, Māras Macht zu entkommen. </span><br><p id=mn25:10.16><span class=root>Yannūna mayaṁ amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappeyyāma, tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma mārassa amusmiṁ nivāpe amusmiñca lokāmise’ti. </span><br> <span class=sabbamitta>Warum richten wir nicht unser Lager in der Nähe des Ortes ein, wo Māra die Saat und diese weltlichen fleischlichen Genüsse gesät hat? Dann können wir dorthin vordringen und essen, ohne begierig zu sein. Wir werden nicht betört werden, dann werden wir nicht nachlässig werden, und dann wird Māra nicht mit uns machen können, was er will, aufgrund dieser Saat und dieser weltlichen fleischlichen Genüsse.‘ </span><br><p id=mn25:10.17><span class=root>Te amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappayiṁsu. </span><br> <span class=sabbamitta>Und genau das taten sie. </span><br><p id=mn25:10.18><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjiṁsu. </span><br><p id=mn25:10.19><span class=root>Te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:10.20><span class=root>Api ca kho evaṁdiṭṭhikā ahesuṁ—</span><br> <span class=sabbamitta>Doch sie hatten solche Ansichten wie: </span><br><p id=mn25:10.21><span class=root>sassato loko itipi, asassato loko itipi; </span><br> <span class=sabbamitta>‚Das Weltall ist ewig‘ oder ‚Das Weltall ist zeitlich‘; </span><br><p id=mn25:10.22><span class=root>antavā loko itipi, anantavā loko itipi; </span><br> <span class=sabbamitta>‚Das Weltall ist endlich‘ oder ‚Das Weltall ist unendlich‘; </span><br><p id=mn25:10.23><span class=root>taṁ jīvaṁ taṁ sarīraṁ itipi, aññaṁ jīvaṁ aññaṁ sarīraṁ itipi; </span><br> <span class=sabbamitta>‚Seele und Körper sind dasselbe‘ oder ‚Seele und Körper sind verschiedene Dinge‘; </span><br><p id=mn25:10.24><span class=root>hoti tathāgato paraṁ maraṇā itipi, na hoti tathāgato paraṁ maraṇā itipi, hoti ca na ca hoti tathāgato paraṁ maraṇā itipi, neva hoti na na hoti tathāgato paraṁ maraṇā itipi. </span><br> <span class=sabbamitta>‚Ein Klargewordener besteht nach dem Tod fort‘, ‚Ein Klargewordener besteht nach dem Tod nicht fort‘, ‚Ein Klargewordener besteht nach dem Tod fort und besteht auch nicht fort‘ oder ‚Ein Klargewordener besteht nach dem Tod weder fort, noch besteht er nicht fort‘. </span><br><p id=mn25:10.25><span class=root>Evañhi te, bhikkhave, tatiyāpi samaṇabrāhmaṇā na parimucciṁsu mārassa iddhānubhāvā. </span><br> <span class=sabbamitta>Und so gelang es der dritten Gruppe von Asketen und Brahmanen nicht, Māras Macht zu entkommen. </span><br><p id=mn25:10.26><span class=root>Seyyathāpi te, bhikkhave, tatiyā migajātā tathūpame ahaṁ ime tatiye samaṇabrāhmaṇe vadāmi. </span><br> <span class=sabbamitta>Diese dritte Gruppe von Asketen und Brahmanen ist gerade wie das dritte Rudel Wild, sage ich. </span><br><p id=mn25:11.1><span class=root>Tatra, bhikkhave, catutthā samaṇabrāhmaṇā evaṁ samacintesuṁ: </span><br> <span class=sabbamitta>Dann dachte da eine vierte Gruppe von Asketen und Brahmanen einen Plan aus: </span><br><p id=mn25:11.2><span class=root>‘ye kho te paṭhamā samaṇabrāhmaṇā amuṁ nivāpaṁ nivuttaṁ mārassa …pe…. </span><br> <span class=sabbamitta>‚Der ersten … </span><br><p id=mn25:11.3><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.4><span class=root>Yepi te dutiyā samaṇabrāhmaṇā evaṁ samacintesuṁ: </span><br> <span class=sabbamitta>der zweiten … </span><br><p id=mn25:11.5><span class=root>‘ye kho te paṭhamā samaṇabrāhmaṇā …pe…. </span><br><p id=mn25:11.6><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.7><span class=root>Yannūna mayaṁ sabbaso nivāpabhojanā lokāmisā paṭivirameyyāma bhayabhogā paṭiviratā araññāyatanāni ajjhogāhetvā vihareyyāmā’ti. </span><br><p id=mn25:11.8><span class=root>Te sabbaso nivāpabhojanā lokāmisā paṭiviramiṁsu …pe…. </span><br><p id=mn25:11.9><span class=root>Evañhi te dutiyāpi samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.10><span class=root>Yepi te tatiyā samaṇabrāhmaṇā evaṁ samacintesuṁ ye kho te paṭhamā samaṇabrāhmaṇā …pe…. </span><br> <span class=sabbamitta>und der dritten Gruppe von Asketen und Brahmanen … </span><br><p id=mn25:11.11><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.12><span class=root>Yepi te dutiyā samaṇabrāhmaṇā evaṁ samacintesuṁ ye kho te paṭhamā samaṇabrāhmaṇā …pe…. </span><br><p id=mn25:11.13><span class=root>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.14><span class=root>Yannūna mayaṁ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><br><p id=mn25:11.15><span class=root>Te sabbaso nivāpabhojanā lokāmisā paṭiviramiṁsu …pe…. </span><br><p id=mn25:11.16><span class=root>Evañhi te dutiyāpi samaṇabrāhmaṇā na parimucciṁsu mārassa iddhānubhāvā. </span><br><p id=mn25:11.17><span class=root>Yannūna mayaṁ amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappeyyāma. </span><br><p id=mn25:11.18><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma mārassa amusmiṁ nivāpe amusmiñca lokāmiseti. </span><br><p id=mn25:11.19><span class=root>Te amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappayiṁsu. </span><br><p id=mn25:11.20><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjiṁsu. </span><br><p id=mn25:11.21><span class=root>Te tattha ananupakhajja amucchitā bhojanāni bhuñjamānā na madaṁ āpajjiṁsu. </span><br><p id=mn25:11.22><span class=root>Amattā samānā na pamādaṁ āpajjiṁsu. </span><br><p id=mn25:11.23><span class=root>Appamattā samānā na yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:11.24><span class=root>Api ca kho evaṁdiṭṭhikā ahesuṁ sassato loko itipi …pe… </span><br><p id=mn25:11.25><span class=root>neva hoti na na hoti tathāgato paraṁ maraṇā itipi. </span><br><p id=mn25:11.26><span class=root>Evañhi te tatiyāpi samaṇabrāhmaṇā na parimucciṁsu mārassa iddhānubhāvā. </span><br> <span class=sabbamitta>gelang es nicht, Māras Macht zu entkommen. </span><br><p id=mn25:11.27><span class=root>Yannūna mayaṁ yattha agati mārassa ca māraparisāya ca tatrāsayaṁ kappeyyāma. </span><br> <span class=sabbamitta>Warum richten wir nicht unser Lager irgendwo ein, wo Māra und seine Versammlung nicht hingehen können? </span><br><p id=mn25:11.28><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma mārassa amusmiṁ nivāpe amusmiñca lokāmiseti. </span><br> <span class=sabbamitta>Dann können wir dorthin vordringen, wo Māra die Saat und diese weltlichen fleischlichen Genüsse gesät hat, und essen, ohne begierig zu sein. Wir werden nicht betört werden, dann werden wir nicht nachlässig werden, und dann wird Māra nicht mit uns machen können, was er will, aufgrund dieser Saat und dieser weltlichen fleischlichen Genüsse.‘ </span><br><p id=mn25:11.29><span class=root>Te yattha agati mārassa ca māraparisāya ca tatrāsayaṁ kappayiṁsu. </span><br> <span class=sabbamitta>Und genau das taten sie. </span><br><p id=mn25:11.30><span class=root>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><br><p id=mn25:11.31><span class=root>Evañhi te, bhikkhave, catutthā samaṇabrāhmaṇā parimucciṁsu mārassa iddhānubhāvā. </span><br> <span class=sabbamitta>Und so gelang es der vierten Gruppe von Asketen und Brahmanen, Māras Macht zu entkommen. </span><br><p id=mn25:11.32><span class=root>Seyyathāpi te, bhikkhave, catutthā migajātā tathūpame ahaṁ ime catutthe samaṇabrāhmaṇe vadāmi. </span><br> <span class=sabbamitta>Diese vierte Gruppe von Asketen und Brahmanen ist gerade wie das vierte Rudel Wild, sage ich. </span><br><p id=mn25:12.1><span class=root>Kathañca, bhikkhave, agati mārassa ca māraparisāya ca? </span><br> <span class=sabbamitta>Und wo ist der Ort, wo Māra und seine Versammlung nicht hingehen können? </span><br><p id=mn25:12.2><span class=root>Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sabbamitta>Da tritt ein Mönch, ganz abgeschieden von den Sinnenfreuden, abgeschieden von untauglichen Eigenschaften, in die erste Vertiefung ein und verweilt darin; da gibt es aus Abgeschiedenheit geborene Ekstase und Seligkeit, während er den Geist ausrichtet und hält. </span><br><p id=mn25:12.3><span class=root>Ayaṁ vuccati, bhikkhave, bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato. </span><br> <span class=sabbamitta>Das nennt man einen Mönch, der Māra geblendet hat, der Māras Auge spurlos ausgelöscht hat, der dorthin gegangen ist, wo der Böse nicht sehen kann. </span><br><p id=mn25:13.1><span class=root>Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sabbamitta>Wenn dann das Ausrichten und Halten des Geistes sich beruhigt, tritt ein Mönch in die zweite Vertiefung ein und verweilt darin; da gibt es aus Versenkung geborene Ekstase und Seligkeit, mit innerer Klarheit und geeintem Geist, ohne Ausrichten und Halten. </span><br><p id=mn25:13.2><span class=root>Ayaṁ vuccati, bhikkhave …pe… pāpimato. </span><br> <span class=sabbamitta>Das nennt man einen Mönch, der Māra geblendet hat … </span><br><p id=mn25:14.1><span class=root>Puna caparaṁ, bhikkhave, bhikkhu pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti yaṁ taṁ ariyā ācikkhanti ‘upekkhako satimā sukhavihārī’ti tatiyaṁ jhānaṁ upasampajja viharati. </span><br> <span class=sabbamitta>Mit dem Schwinden der Ekstase tritt ein Mönch dann in die dritte Vertiefung ein und verweilt darin; da meditiert er mit Gleichmut, achtsam und bewusst, und erfährt persönlich die Seligkeit, von der die Edlen erklären: ‚Gleichmütig und achtsam meditiert man in Seligkeit.‘ </span><br><p id=mn25:14.2><span class=root>Ayaṁ vuccati, bhikkhave …pe… pāpimato. </span><br> <span class=sabbamitta>Das nennt man einen Mönch, der Māra geblendet hat … </span><br><p id=mn25:15.1><span class=root>Puna caparaṁ, bhikkhave, bhikkhu sukhassa ca pahānā dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sabbamitta>Indem er Glück und Schmerz aufgibt und frühere Fröhlichkeit und Traurigkeit beendet, tritt ein Mönch dann in die vierte Vertiefung ein und verweilt darin, ohne Glück oder Schmerz, mit reinem Gleichmut und reiner Achtsamkeit. </span><br><p id=mn25:15.2><span class=root>Ayaṁ vuccati, bhikkhave …pe… pāpimato. </span><br> <span class=sabbamitta>Das nennt man einen Mönch, der Māra geblendet hat … </span><br><p id=mn25:16.1><span class=root>Puna caparaṁ, bhikkhave, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><br> <span class=sabbamitta>Dann übersteigt da ein Mönch jegliche Formwahrnehmung, beendet die Wahrnehmung von Eindrücken, richtet den Geist nicht auf die Wahrnehmung von Vielfalt, tritt im Wissen: ‚Raum ist unendlich‘ in die Dimension des unendlichen Raumes ein und verweilt darin. </span><br><p id=mn25:16.2><span class=root>Ayaṁ vuccati, bhikkhave …pe… pāpimato. </span><br> <span class=sabbamitta>Das nennt man einen Mönch, der Māra geblendet hat … </span><br><p id=mn25:17.1><span class=root>Puna caparaṁ, bhikkhave, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><br> <span class=sabbamitta>Dann übersteigt da ein Mönch vollständig die Dimension des unendlichen Raumes, tritt im Wissen: ‚Bewusstsein ist unendlich‘ in die Dimension des unendlichen Bewusstseins ein und verweilt darin. </span><br><p id=mn25:17.2><span class=root>Ayaṁ vuccati, bhikkhave …pe… pāpimato. </span><br> <span class=sabbamitta>Das nennt man einen Mönch, der Māra geblendet hat … </span><br><p id=mn25:18.1><span class=root>Puna caparaṁ, bhikkhave, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><br> <span class=sabbamitta>Dann übersteigt da ein Mönch vollständig die Dimension des unendlichen Bewusstseins, tritt im Wissen: ‚Da ist überhaupt nichts‘ in die Dimension des Nichts ein und verweilt darin. </span><br><p id=mn25:18.2><span class=root>Ayaṁ vuccati, bhikkhave …pe… pāpimato. </span><br> <span class=sabbamitta>Das nennt man einen Mönch, der Māra geblendet hat … </span><br><p id=mn25:19.1><span class=root>Puna caparaṁ, bhikkhave, bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><br> <span class=sabbamitta>Dann übersteigt da ein Mönch vollständig die Dimension des Nichts, tritt in die Dimension ein, die weder Wahrnehmung noch keine Wahrnehmung hat, und verweilt darin. </span><br><p id=mn25:19.2><span class=root>Ayaṁ vuccati, bhikkhave …pe… pāpimato. </span><br> <span class=sabbamitta>Das nennt man einen Mönch, der Māra geblendet hat … </span><br><p id=mn25:20.1><span class=root>Puna caparaṁ, bhikkhave, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. Paññāya cassa disvā āsavā parikkhīṇā honti. </span><br> <span class=sabbamitta>Dann übersteigt da ein Mönch vollständig die Dimension, die weder Wahrnehmung noch keine Wahrnehmung hat, tritt in das Aufhören von Wahrnehmung und Gefühl ein und verweilt darin. Und wenn er mit Weisheit gesehen hat, lösen sich seine Befleckungen auf. </span><br><p id=mn25:20.2><span class=root>Ayaṁ vuccati, bhikkhave, bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato tiṇṇo loke visattikan”ti. </span><br> <span class=sabbamitta>Das nennt man einen Mönch, der Māra geblendet hat, der Māras Auge spurlos ausgelöscht hat, der dorthin gegangen ist, wo der Böse nicht sehen kann, und der über das Klammern an der Welt hinausgegangen ist.“ </span><br><p id=mn25:20.3><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=mn25:20.4><span class=root>Attamanā te bhikkhū bhagavato bhāsitaṁ abhinandunti. </span><br> <span class=sabbamitta>Zufrieden begrüßten die Mönche und Nonnen die Worte des Buddha. </span><br><p id=mn25:20.5><span class=root>Nivāpasuttaṁ niṭṭhitaṁ pañcamaṁ. </span><br></main><footer class="container footer"><small><a href=/about>Contact info</a></small></footer>