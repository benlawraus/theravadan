<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0113.html>English</a> , <a href=/canon/ru/pli/ms/sutta/mn/mn0113.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0109.html>Previous</a><a href=/canon/de/pli/ms/sutta/mn/mn0116.html>Next</a></div><p id=mn113:0.1><span class=root>Majjhima Nikāya 113 </span><br> <span class=sabbamitta>Mittlere Lehrreden 113 </span><br><p id=mn113:0.2><span class="root big-bold">Sappurisasutta </span><br> <span class=sabbamitta>Ein wahrer Mensch </span><br><p id=mn113:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn113:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sabbamitta>Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span><br><p id=mn113:1.3><span class=root>Tatra kho bhagavā bhikkhū āmantesi: </span><br> <span class=sabbamitta>Da wandte sich der Buddha an die Mönche und Nonnen: </span><br><p id=mn113:1.4><span class=root>“bhikkhavo”ti. </span><br> <span class=sabbamitta>„Mönche und Nonnen!“ </span><br><p id=mn113:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sabbamitta>„Ehrwürdiger Herr“, antworteten sie. </span><br><p id=mn113:1.6><span class=root>Bhagavā etadavoca: </span><br> <span class=sabbamitta>Der Buddha sagte: </span><br><p id=mn113:2.1><span class=root>“sappurisadhammañca vo, bhikkhave, desessāmi asappurisadhammañca. </span><br> <span class=sabbamitta>„Ich will euch die Eigenschaften eines wahren Menschen und die Eigenschaften eines unwahren Menschen lehren. </span><br><p id=mn113:2.2><span class=root>Taṁ suṇātha, sādhukaṁ manasi karotha, bhāsissāmī”ti. </span><br> <span class=sabbamitta>Hört zu und gebraucht den Geist gut, ich werde sprechen.“ </span><br><p id=mn113:2.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sabbamitta>„Ja, Herr“, antworteten sie. </span><br><p id=mn113:2.4><span class=root>Bhagavā etadavoca: </span><br> <span class=sabbamitta>Der Buddha sagte: </span><br><p id=mn113:3.1><span class=root>“Katamo ca, bhikkhave, asappurisadhammo? </span><br> <span class=sabbamitta>„Und was ist eine Eigenschaft eines unwahren Menschen? </span><br><p id=mn113:3.2><span class=root>Idha, bhikkhave, asappuriso uccākulā pabbajito hoti. </span><br> <span class=sabbamitta>Da ist ein unwahrer Mensch von einer bedeutenden Familie fortgezogen. </span><br><p id=mn113:3.3><span class=root>So iti paṭisañcikkhati: </span><br> <span class=sabbamitta>Er denkt: </span><br><p id=mn113:3.4><span class=root>‘ahaṁ khomhi uccākulā pabbajito, ime panaññe bhikkhū na uccākulā pabbajitā’ti. </span><br> <span class=sabbamitta>‚Ich bin von einer bedeutenden Familie fortgezogen, nicht wie diese anderen Mönche und Nonnen.‘ </span><br><p id=mn113:3.5><span class=root>So tāya uccākulīnatāya attānukkaṁseti, paraṁ vambheti. </span><br> <span class=sabbamitta>Und er verherrlicht sich deshalb selbst und setzt andere herab. </span><br><p id=mn113:3.6><span class=root>Ayaṁ, bhikkhave, asappurisadhammo. </span><br> <span class=sabbamitta>Das ist eine Eigenschaft eines unwahren Menschen. </span><br><p id=mn113:3.7><span class=root>Sappuriso ca kho, bhikkhave, iti paṭisañcikkhati: </span><br> <span class=sabbamitta>Ein wahrer Mensch denkt: </span><br><p id=mn113:3.8><span class=root>‘na kho uccākulīnatāya lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br> <span class=sabbamitta>‚Nicht, weil man von einer bedeutenden Familie fortgezogen ist, lösen sich Gedanken voller Gier, Hass und Täuschung auf. </span><br><p id=mn113:3.9><span class=root>No cepi uccākulā pabbajito hoti; </span><br> <span class=sabbamitta>Selbst wenn jemand nicht von einer bedeutenden Familie fortgezogen ist, </span><br><p id=mn113:3.10><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br> <span class=sabbamitta>gebührt ihm, wenn er im Einklang mit der Lehre übt, wenn er übt, indem er diesem Vorgehen richtig folgt, und wenn er im Einklang mit dieser Lehre lebt, dafür Ehre und Lob.‘ </span><br><p id=mn113:3.11><span class=root>So paṭipadaṁyeva antaraṁ karitvā tāya uccākulīnatāya nevattānukkaṁseti na paraṁ vambheti. </span><br> <span class=sabbamitta>Und indem er die Übung für sich behält, verherrlicht er sich wegen seiner bedeutenden Familie nicht selbst oder setzt andere herab. </span><br><p id=mn113:3.12><span class=root>Ayaṁ, bhikkhave, sappurisadhammo. </span><br> <span class=sabbamitta>Das ist eine Eigenschaft eines wahren Menschen. </span><br><p id=mn113:4-6.1><span class=root>Puna caparaṁ, bhikkhave, asappuriso mahākulā pabbajito hoti …pe… </span><br> <span class=sabbamitta>Weiterhin ist da ein unwahrer Mensch von einer großen Familie fortgezogen … </span><br><p id=mn113:4-6.2><span class=root>mahābhogakulā pabbajito hoti …pe… </span><br> <span class=sabbamitta>von einer wohlhabenden Familie fortgezogen … </span><br><p id=mn113:4-6.3><span class=root>uḷārabhogakulā pabbajito hoti. </span><br> <span class=sabbamitta>von einer äußerst reichen Familie fortgezogen. </span><br><p id=mn113:4-6.4><span class=root>So iti paṭisañcikkhati: </span><br> <span class=sabbamitta>Er denkt: </span><br><p id=mn113:4-6.5><span class=root>‘ahaṁ khomhi uḷārabhogakulā pabbajito, ime panaññe bhikkhū na uḷārabhogakulā pabbajitā’ti. </span><br> <span class=sabbamitta>‚Ich bin von einer äußerst reichen Familie fortgezogen, nicht wie diese anderen Mönche und Nonnen.‘ </span><br><p id=mn113:4-6.6><span class=root>So tāya uḷārabhogatāya attānukkaṁseti, paraṁ vambheti. </span><br> <span class=sabbamitta>Und er verherrlicht sich deshalb selbst und setzt andere herab. </span><br><p id=mn113:4-6.7><span class=root>Ayampi, bhikkhave, asappurisadhammo. </span><br> <span class=sabbamitta>Auch das ist eine Eigenschaft eines unwahren Menschen. </span><br><p id=mn113:4-6.8><span class=root>Sappuriso ca kho, bhikkhave, iti paṭisañcikkhati: </span><br> <span class=sabbamitta>Ein wahrer Mensch denkt: </span><br><p id=mn113:4-6.9><span class=root>‘na kho uḷārabhogatāya lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br> <span class=sabbamitta>‚Nicht, weil man von einer äußerst reichen Familie fortgezogen ist, lösen sich Gedanken voller Gier, Hass und Täuschung auf. </span><br><p id=mn113:4-6.10><span class=root>No cepi uḷārabhogakulā pabbajito hoti; </span><br> <span class=sabbamitta>Selbst wenn jemand nicht von einer äußerst reichen Familie fortgezogen ist, </span><br><p id=mn113:4-6.11><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br> <span class=sabbamitta>gebührt ihm, wenn er im Einklang mit der Lehre übt, wenn er übt, indem er diesem Vorgehen richtig folgt, und wenn er im Einklang mit dieser Lehre lebt, dafür Ehre und Lob.‘ </span><br><p id=mn113:4-6.12><span class=root>So paṭipadaṁyeva antaraṁ karitvā tāya uḷārabhogatāya nevattānukkaṁseti, na paraṁ vambheti. </span><br> <span class=sabbamitta>Und indem er die Übung für sich behält, verherrlicht er sich wegen seiner äußerst reichen Familie nicht selbst oder setzt andere herab. </span><br><p id=mn113:4-6.13><span class=root>Ayampi, bhikkhave, sappurisadhammo. </span><br> <span class=sabbamitta>Auch das ist eine Eigenschaft eines wahren Menschen. </span><br><p id=mn113:7.1><span class=root>Puna caparaṁ, bhikkhave, asappuriso ñāto hoti yasassī. </span><br> <span class=sabbamitta>Weiterhin ist da ein unwahrer Mensch namhaft und berühmt. </span><br><p id=mn113:7.2><span class=root>So iti paṭisañcikkhati: </span><br> <span class=sabbamitta>Er denkt: </span><br><p id=mn113:7.3><span class=root>‘ahaṁ khomhi ñāto yasassī, ime panaññe bhikkhū appaññātā appesakkhā’ti. </span><br> <span class=sabbamitta>‚Ich bin namhaft und berühmt. Diese anderen Mönche und Nonnen sind unbekannt und unbedeutend.‘ </span><br><p id=mn113:7.4><span class=root>So tena ñattena attānukkaṁseti, paraṁ vambheti. </span><br> <span class=sabbamitta>Und er verherrlicht sich deshalb selbst und setzt andere herab. </span><br><p id=mn113:7.5><span class=root>Ayampi, bhikkhave, asappurisadhammo. </span><br> <span class=sabbamitta>Auch das ist eine Eigenschaft eines unwahren Menschen. </span><br><p id=mn113:7.6><span class=root>Sappuriso ca kho, bhikkhave, iti paṭisañcikkhati: </span><br> <span class=sabbamitta>Ein wahrer Mensch denkt: </span><br><p id=mn113:7.7><span class=root>‘na kho ñattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br> <span class=sabbamitta>‚Nicht, weil man namhaft und berühmt ist, lösen sich Gedanken voller Gier, Hass und Täuschung auf. </span><br><p id=mn113:7.8><span class=root>No cepi ñāto hoti yasassī; </span><br> <span class=sabbamitta>Selbst wenn jemand nicht namhaft und berühmt ist, </span><br><p id=mn113:7.9><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br> <span class=sabbamitta>gebührt ihm, wenn er im Einklang mit der Lehre übt, wenn er übt, indem er diesem Vorgehen richtig folgt, und wenn er im Einklang mit dieser Lehre lebt, dafür Ehre und Lob.‘ </span><br><p id=mn113:7.10><span class=root>So paṭipadaṁyeva antaraṁ karitvā tena ñattena nevattānukkaṁseti, na paraṁ vambheti. </span><br> <span class=sabbamitta>Und indem er die Übung für sich behält, verherrlicht er sich wegen seines Ruhms nicht selbst oder setzt andere herab. </span><br><p id=mn113:7.11><span class=root>Ayampi, bhikkhave, sappurisadhammo. </span><br> <span class=sabbamitta>Auch das ist eine Eigenschaft eines wahren Menschen. </span><br><p id=mn113:8.1><span class=root>Puna caparaṁ, bhikkhave, asappuriso lābhī hoti cīvarapiṇḍapātasenāsanagilānappaccayabhesajjaparikkhārānaṁ. </span><br> <span class=sabbamitta>Weiterhin erhält da ein unwahrer Mensch Roben, Almosen, Unterkunft sowie Arznei und Krankenversorgung. </span><br><p id=mn113:8.2><span class=root>So iti paṭisañcikkhati: </span><br> <span class=sabbamitta>Er denkt: </span><br><p id=mn113:8.3><span class=root>‘ahaṁ khomhi lābhī cīvarapiṇḍapātasenāsanagilānappaccayabhesajjaparikkhārānaṁ, ime panaññe bhikkhū na lābhino cīvarapiṇḍapātasenāsanagilānappaccayabhesajjaparikkhārānan’ti. </span><br> <span class=sabbamitta>‚Ich erhalte Roben, Almosen, Unterkunft sowie Arznei und Krankenversorgung, nicht wie diese anderen Mönche und Nonnen.‘ </span><br><p id=mn113:8.4><span class=root>So tena lābhena attānukkaṁseti, paraṁ vambheti. </span><br> <span class=sabbamitta>Und er verherrlicht sich deshalb selbst und setzt andere herab. </span><br><p id=mn113:8.5><span class=root>Ayampi, bhikkhave, asappurisadhammo. </span><br> <span class=sabbamitta>Auch das ist eine Eigenschaft eines unwahren Menschen. </span><br><p id=mn113:8.6><span class=root>Sappuriso ca kho, bhikkhave, iti paṭisañcikkhati: </span><br> <span class=sabbamitta>Ein wahrer Mensch denkt: </span><br><p id=mn113:8.7><span class=root>‘na kho lābhena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br> <span class=sabbamitta>‚Nicht, weil man materiellen Besitz erhält, lösen sich Gedanken voller Gier, Hass und Täuschung auf. </span><br><p id=mn113:8.8><span class=root>No cepi lābhī hoti cīvarapiṇḍapātasenāsanagilānappaccayabhesajjaparikkhārānaṁ; </span><br> <span class=sabbamitta>Selbst wenn jemand keine Roben, kein Almosen, keine Unterkunft und keine Arznei und Krankenversorgung erhält, </span><br><p id=mn113:8.9><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br> <span class=sabbamitta>gebührt ihm, wenn er im Einklang mit der Lehre übt, wenn er übt, indem er diesem Vorgehen richtig folgt, und wenn er im Einklang mit dieser Lehre lebt, dafür Ehre und Lob.‘ </span><br><p id=mn113:8.10><span class=root>So paṭipadaṁyeva antaraṁ karitvā tena lābhena nevattānukkaṁseti, na paraṁ vambheti. </span><br> <span class=sabbamitta>Und indem er die Übung für sich behält, verherrlicht er sich wegen seines materiellen Besitzes nicht selbst oder setzt andere herab. </span><br><p id=mn113:8.11><span class=root>Ayampi, bhikkhave, sappurisadhammo. </span><br> <span class=sabbamitta>Auch das ist eine Eigenschaft eines wahren Menschen. </span><br><p id=mn113:9.1><span class=root>Puna caparaṁ, bhikkhave, asappuriso bahussuto hoti. </span><br> <span class=sabbamitta>Weiterhin ist da ein unwahrer Mensch sehr gelehrt … </span><br><p id=mn113:9.2><span class=root>So iti paṭisañcikkhati: </span><br><p id=mn113:9.3><span class=root>‘ahaṁ khomhi bahussuto, ime panaññe bhikkhū na bahussutā’ti. </span><br><p id=mn113:9.4><span class=root>So tena bāhusaccena attānukkaṁseti, paraṁ vambheti. </span><br><p id=mn113:9.5><span class=root>Ayampi, bhikkhave, asappurisadhammo. </span><br><p id=mn113:9.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:9.7><span class=root>‘na kho bāhusaccena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br><p id=mn113:9.8><span class=root>No cepi bahussuto hoti; </span><br><p id=mn113:9.9><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br><p id=mn113:9.10><span class=root>So paṭipadaṁyeva antaraṁ karitvā tena bāhusaccena nevattānukkaṁseti, na paraṁ vambheti. </span><br><p id=mn113:9.11><span class=root>Ayampi, bhikkhave, sappurisadhammo. </span><br><p id=mn113:10.1><span class=root>Puna caparaṁ, bhikkhave, asappuriso vinayadharo hoti. </span><br> <span class=sabbamitta>ein Kenner des Ordensrechts … </span><br><p id=mn113:10.2><span class=root>So iti paṭisañcikkhati: </span><br><p id=mn113:10.3><span class=root>‘ahaṁ khomhi vinayadharo, ime panaññe bhikkhū na vinayadharā’ti. </span><br><p id=mn113:10.4><span class=root>So tena vinayadharattena attānukkaṁseti, paraṁ vambheti. </span><br><p id=mn113:10.5><span class=root>Ayampi, bhikkhave, asappurisadhammo. </span><br><p id=mn113:10.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:10.7><span class=root>‘na kho vinayadharattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br><p id=mn113:10.8><span class=root>No cepi vinayadharo hoti; </span><br><p id=mn113:10.9><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br><p id=mn113:10.10><span class=root>So paṭipadaṁyeva antaraṁ karitvā tena vinayadharattena nevattānukkaṁseti, na paraṁ vambheti. </span><br><p id=mn113:10.11><span class=root>Ayampi, bhikkhave, sappurisadhammo. </span><br><p id=mn113:11.1><span class=root>Puna caparaṁ, bhikkhave, asappuriso dhammakathiko hoti. </span><br> <span class=sabbamitta>ein Dhammalehrer … </span><br><p id=mn113:11.2><span class=root>So iti paṭisañcikkhati: </span><br><p id=mn113:11.3><span class=root>‘ahaṁ khomhi dhammakathiko, ime panaññe bhikkhū na dhammakathikā’ti. </span><br><p id=mn113:11.4><span class=root>So tena dhammakathikattena attānukkaṁseti, paraṁ vambheti. </span><br><p id=mn113:11.5><span class=root>Ayampi, bhikkhave, asappurisadhammo. </span><br><p id=mn113:11.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:11.7><span class=root>‘na kho dhammakathikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br><p id=mn113:11.8><span class=root>No cepi dhammakathiko hoti; </span><br><p id=mn113:11.9><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br><p id=mn113:11.10><span class=root>So paṭipadaṁyeva antaraṁ karitvā tena dhammakathikattena nevattānukkaṁseti, na paraṁ vambheti. </span><br><p id=mn113:11.11><span class=root>Ayampi, bhikkhave, sappurisadhammo. </span><br><p id=mn113:12.1><span class=root>Puna caparaṁ, bhikkhave, asappuriso āraññiko hoti. </span><br> <span class=sabbamitta>einer, der in der Wildnis lebt … </span><br><p id=mn113:12.2><span class=root>So iti paṭisañcikkhati: </span><br><p id=mn113:12.3><span class=root>‘ahaṁ khomhi āraññiko ime panaññe bhikkhū na āraññikā’ti. </span><br><p id=mn113:12.4><span class=root>So tena āraññikattena attānukkaṁseti, paraṁ vambheti. </span><br><p id=mn113:12.5><span class=root>Ayampi, bhikkhave, asappurisadhammo. </span><br><p id=mn113:12.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:12.7><span class=root>‘na kho āraññikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br><p id=mn113:12.8><span class=root>No cepi āraññiko hoti; </span><br><p id=mn113:12.9><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br><p id=mn113:12.10><span class=root>So paṭipadaṁyeva antaraṁ karitvā tena āraññikattena nevattānukkaṁseti, na paraṁ vambheti. </span><br><p id=mn113:12.11><span class=root>Ayampi, bhikkhave, sappurisadhammo. </span><br><p id=mn113:13.1><span class=root>Puna caparaṁ, bhikkhave, asappuriso paṁsukūliko hoti. </span><br> <span class=sabbamitta>einer, der Fetzenroben trägt … </span><br><p id=mn113:13.2><span class=root>So iti paṭisañcikkhati: </span><br><p id=mn113:13.3><span class=root>‘ahaṁ khomhi paṁsukūliko, ime panaññe bhikkhū na paṁsukūlikā’ti. </span><br><p id=mn113:13.4><span class=root>So tena paṁsukūlikattena attānukkaṁseti, paraṁ vambheti. </span><br><p id=mn113:13.5><span class=root>Ayampi, bhikkhave, asappurisadhammo. </span><br><p id=mn113:13.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:13.7><span class=root>‘na kho paṁsukūlikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br><p id=mn113:13.8><span class=root>No cepi paṁsukūliko hoti; </span><br><p id=mn113:13.9><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br><p id=mn113:13.10><span class=root>So paṭipadaṁyeva antaraṁ karitvā tena paṁsukūlikattena nevattānukkaṁseti, na paraṁ vambheti. </span><br><p id=mn113:13.11><span class=root>Ayampi, bhikkhave, sappurisadhammo. </span><br><p id=mn113:14.1><span class=root>Puna caparaṁ, bhikkhave, asappuriso piṇḍapātiko hoti. </span><br> <span class=sabbamitta>einer, der nur Almosen isst … </span><br><p id=mn113:14.2><span class=root>So iti paṭisañcikkhati: </span><br><p id=mn113:14.3><span class=root>‘ahaṁ khomhi piṇḍapātiko, ime panaññe bhikkhū na piṇḍapātikā’ti. </span><br><p id=mn113:14.4><span class=root>So tena piṇḍapātikattena attānukkaṁseti, paraṁ vambheti. </span><br><p id=mn113:14.5><span class=root>Ayampi, bhikkhave, asappurisadhammo. </span><br><p id=mn113:14.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:14.7><span class=root>‘na kho piṇḍapātikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br><p id=mn113:14.8><span class=root>No cepi piṇḍapātiko hoti; </span><br><p id=mn113:14.9><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br><p id=mn113:14.10><span class=root>So paṭipadaṁyeva antaraṁ karitvā tena piṇḍapātikattena nevattānukkaṁseti, na paraṁ vambheti. </span><br><p id=mn113:14.11><span class=root>Ayampi, bhikkhave, sappurisadhammo. </span><br><p id=mn113:15.1><span class=root>Puna caparaṁ, bhikkhave, asappuriso rukkhamūliko hoti. </span><br> <span class=sabbamitta>einer, der am Fuß eines Baumes lebt … </span><br><p id=mn113:15.2><span class=root>So iti paṭisañcikkhati: </span><br><p id=mn113:15.3><span class=root>‘ahaṁ khomhi rukkhamūliko, ime panaññe bhikkhū na rukkhamūlikā’ti. </span><br><p id=mn113:15.4><span class=root>So tena rukkhamūlikattena attānukkaṁseti, paraṁ vambheti. </span><br><p id=mn113:15.5><span class=root>Ayampi, bhikkhave, asappurisadhammo. </span><br><p id=mn113:15.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:15.7><span class=root>‘na kho rukkhamūlikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br><p id=mn113:15.8><span class=root>No cepi rukkhamūliko hoti; </span><br><p id=mn113:15.9><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br><p id=mn113:15.10><span class=root>So paṭipadaṁyeva antaraṁ karitvā tena rukkhamūlikattena nevattānukkaṁseti, na paraṁ vambheti. </span><br><p id=mn113:15.11><span class=root>Ayampi, bhikkhave, sappurisadhammo. </span><br><p id=mn113:16-20.1><span class=root>Puna caparaṁ, bhikkhave, asappuriso sosāniko hoti …pe… </span><br> <span class=sabbamitta>einer, der auf einem Leichenfeld lebt … </span><br><p id=mn113:16-20.2><span class=root>abbhokāsiko hoti … </span><br> <span class=sabbamitta>einer, der unter freiem Himmel lebt … </span><br><p id=mn113:16-20.3><span class=root>nesajjiko hoti …pe… </span><br> <span class=sabbamitta>einer, der sich nie hinlegt … </span><br><p id=mn113:16-20.4><span class=root>yathāsanthatiko hoti …pe… </span><br> <span class=sabbamitta>einer, der da schläft, wo er seine Matte hinlegt … </span><br><p id=mn113:16-20.5><span class=root>ekāsaniko hoti. </span><br> <span class=sabbamitta>einer, der nur einmal am Tag isst. </span><br><p id=mn113:16-20.6><span class=root>So iti paṭisañcikkhati: </span><br> <span class=sabbamitta>Er denkt: </span><br><p id=mn113:16-20.7><span class=root>‘ahaṁ khomhi ekāsaniko, ime panaññe bhikkhū na ekāsanikā’ti. </span><br> <span class=sabbamitta>‚Ich esse nur einmal am Tag, nicht wie diese anderen Mönche und Nonnen.‘ </span><br><p id=mn113:16-20.8><span class=root>So tena ekāsanikattena attānukkaṁseti, paraṁ vambheti. </span><br> <span class=sabbamitta>Und er verherrlicht sich deshalb selbst und setzt andere herab. </span><br><p id=mn113:16-20.9><span class=root>Ayampi, bhikkhave, asappurisadhammo. </span><br> <span class=sabbamitta>Auch das ist eine Eigenschaft eines unwahren Menschen. </span><br><p id=mn113:16-20.10><span class=root>Sappuriso ca kho, bhikkhave, iti paṭisañcikkhati: </span><br> <span class=sabbamitta>Ein wahrer Mensch denkt: </span><br><p id=mn113:16-20.11><span class=root>‘na kho ekāsanikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><br> <span class=sabbamitta>‚Nicht, weil man nur einmal am Tag isst, lösen sich Gedanken voller Gier, Hass und Täuschung auf. </span><br><p id=mn113:16-20.12><span class=root>No cepi ekāsaniko hoti; </span><br> <span class=sabbamitta>Selbst wenn jemand mehr als einmal am Tag isst, </span><br><p id=mn113:16-20.13><span class=root>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><br> <span class=sabbamitta>gebührt ihm, wenn er im Einklang mit der Lehre übt, wenn er übt, indem er diesem Vorgehen richtig folgt, und wenn er im Einklang mit dieser Lehre lebt, dafür Ehre und Lob.‘ </span><br><p id=mn113:16-20.14><span class=root>So paṭipadaṁyeva antaraṁ karitvā tena ekāsanikattena nevattānukkaṁseti, na paraṁ vambheti. </span><br> <span class=sabbamitta>Und indem er die Übung für sich behält, verherrlicht er sich nicht selbst oder setzt andere herab, weil er nur einmal am Tag isst. </span><br><p id=mn113:16-20.15><span class=root>Ayampi, bhikkhave, sappurisadhammo. </span><br> <span class=sabbamitta>Auch das ist eine Eigenschaft eines wahren Menschen. </span><br><p id=mn113:21.1><span class=root>Puna caparaṁ, bhikkhave, asappuriso vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sabbamitta>Weiterhin tritt da ein unwahrer Mensch, ganz abgeschieden von den Sinnenfreuden, abgeschieden von untauglichen Eigenschaften, in die erste Vertiefung ein und verweilt darin; da gibt es aus Abgeschiedenheit geborene Ekstase und Seligkeit, während man den Geist ausrichtet und hält. </span><br><p id=mn113:21.2><span class=root>So iti paṭisañcikkhati: </span><br> <span class=sabbamitta>Er denkt: </span><br><p id=mn113:21.3><span class=root>‘ahaṁ khomhi paṭhamajjhānasamāpattiyā lābhī, ime panaññe bhikkhū paṭhamajjhānasamāpattiyā na lābhino’ti. </span><br> <span class=sabbamitta>‚Ich habe die erste Vertiefung erreicht, nicht wie diese anderen Mönche und Nonnen.‘ </span><br><p id=mn113:21.4><span class=root>So tāya paṭhamajjhānasamāpattiyā attānukkaṁseti, paraṁ vambheti. </span><br> <span class=sabbamitta>Und er verherrlicht sich deshalb selbst und setzt andere herab. </span><br><p id=mn113:21.5><span class=root>Ayampi, bhikkhave, asappurisadhammo. </span><br> <span class=sabbamitta>Auch das ist eine Eigenschaft eines unwahren Menschen. </span><br><p id=mn113:21.6><span class=root>Sappuriso ca kho, bhikkhave, iti paṭisañcikkhati: </span><br> <span class=sabbamitta>Ein wahrer Mensch denkt: </span><br><p id=mn113:21.7><span class=root>‘paṭhamajjhānasamāpattiyāpi kho atammayatā vuttā bhagavatā. </span><br> <span class=sabbamitta>‚Der Buddha hat davon gesprochen, dass man selbst vom Erreichen der ersten Vertiefung nicht geprägt ist. </span><br><p id=mn113:21.8><span class=root>Yena yena hi maññanti tato taṁ hoti aññathā’ti. </span><br> <span class=sabbamitta>Denn was man sich auch darüber vorstellt, sie stellt sich als etwas anderes heraus.‘ </span><br><p id=mn113:21.9><span class=root>So atammayataññeva antaraṁ karitvā tāya paṭhamajjhānasamāpattiyā nevattānukkaṁseti, na paraṁ vambheti. </span><br> <span class=sabbamitta>Und indem er die Tatsache, dass er davon nicht geprägt ist, für sich behält, verherrlicht er sich wegen der ersten Vertiefung nicht selbst oder setzt andere herab. </span><br><p id=mn113:21.10><span class=root>Ayampi, bhikkhave, sappurisadhammo. </span><br> <span class=sabbamitta>Auch das ist eine Eigenschaft eines wahren Menschen. </span><br><p id=mn113:22-24.1><span class=root>Puna caparaṁ, bhikkhave, asappuriso vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …pe… </span><br> <span class=sabbamitta>Weiterhin tritt da ein unwahrer Mensch, wenn das Ausrichten und Halten des Geistes sich beruhigt, in die zweite Vertiefung ein und verweilt darin … </span><br><p id=mn113:22-24.2><span class=root>tatiyaṁ jhānaṁ … </span><br> <span class=sabbamitta>in die dritte Vertiefung … </span><br><p id=mn113:22-24.3><span class=root>catutthaṁ jhānaṁ upasampajja viharati. </span><br> <span class=sabbamitta>in die vierte Vertiefung. </span><br><p id=mn113:22-24.4><span class=root>So iti paṭisañcikkhati: </span><br> <span class=sabbamitta>Er denkt: </span><br><p id=mn113:22-24.5><span class=root>‘ahaṁ khomhi catutthajjhānasamāpattiyā lābhī, ime panaññe bhikkhū catutthajjhānasamāpattiyā na lābhino’ti. </span><br> <span class=sabbamitta>‚Ich habe die vierte Vertiefung erreicht, nicht wie diese anderen Mönche und Nonnen.‘ </span><br><p id=mn113:22-24.6><span class=root>So tāya catutthajjhānasamāpattiyā attānukkaṁseti, paraṁ vambheti. </span><br> <span class=sabbamitta>Und er verherrlicht sich deshalb selbst und setzt andere herab. </span><br><p id=mn113:22-24.7><span class=root>Ayampi, bhikkhave, asappurisadhammo. </span><br> <span class=sabbamitta>Auch das ist eine Eigenschaft eines unwahren Menschen. </span><br><p id=mn113:22-24.8><span class=root>Sappuriso ca kho, bhikkhave, iti paṭisañcikkhati: </span><br> <span class=sabbamitta>Ein wahrer Mensch denkt: </span><br><p id=mn113:22-24.9><span class=root>‘catutthajjhānasamāpattiyāpi kho atammayatā vuttā bhagavatā. </span><br> <span class=sabbamitta>‚Der Buddha hat davon gesprochen, dass man selbst vom Erreichen der vierten Vertiefung nicht geprägt ist. </span><br><p id=mn113:22-24.10><span class=root>Yena yena hi maññanti tato taṁ hoti aññathā’ti. </span><br> <span class=sabbamitta>Denn was man sich auch darüber vorstellt, sie stellt sich als etwas anderes heraus.‘ </span><br><p id=mn113:22-24.11><span class=root>So atammayataññeva antaraṁ karitvā tāya catutthajjhānasamāpattiyā nevattānukkaṁseti, na paraṁ vambheti. </span><br> <span class=sabbamitta>Und indem er die Tatsache, dass er davon nicht geprägt ist, für sich behält, verherrlicht er sich wegen der vierten Vertiefung nicht selbst oder setzt andere herab. </span><br><p id=mn113:22-24.12><span class=root>Ayampi, bhikkhave, sappurisadhammo. </span><br> <span class=sabbamitta>Auch das ist eine Eigenschaft eines wahren Menschen. </span><br><p id=mn113:25.1><span class=root>Puna caparaṁ, bhikkhave, asappuriso sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><br> <span class=sabbamitta>Weiterhin übersteigt da ein unwahrer Mensch jegliche Formwahrnehmung, beendet die Wahrnehmung von Eindrücken, richtet den Geist nicht auf die Wahrnehmung von Vielfalt, tritt im Wissen: ‚Raum ist unendlich‘ in die Dimension des unendlichen Raumes ein und verweilt darin. … </span><br><p id=mn113:25.2><span class=root>So iti paṭisañcikkhati: </span><br><p id=mn113:25.3><span class=root>‘ahaṁ khomhi ākāsānañcāyatanasamāpattiyā lābhī, ime panaññe bhikkhū ākāsānañcāyatanasamāpattiyā na lābhino’ti. </span><br><p id=mn113:25.4><span class=root>So tāya ākāsānañcāyatanasamāpattiyā attānukkaṁseti, paraṁ vambheti. </span><br><p id=mn113:25.5><span class=root>Ayampi, bhikkhave, asappurisadhammo. </span><br><p id=mn113:25.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:25.7><span class=root>‘ākāsānañcāyatanasamāpattiyāpi kho atammayatā vuttā bhagavatā. </span><br><p id=mn113:25.8><span class=root>Yena yena hi maññanti tato taṁ hoti aññathā’ti. </span><br><p id=mn113:25.9><span class=root>So atammayataññeva antaraṁ karitvā tāya ākāsānañcāyatanasamāpattiyā nevattānukkaṁseti, na paraṁ vambheti. </span><br><p id=mn113:25.10><span class=root>Ayampi, bhikkhave, sappurisadhammo. </span><br><p id=mn113:26.1><span class=root>Puna caparaṁ, bhikkhave, asappuriso sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><br> <span class=sabbamitta>Er tritt in die Dimension des unendlichen Bewusstseins ein und verweilt darin … </span><br><p id=mn113:26.2><span class=root>So iti paṭisañcikkhati: </span><br><p id=mn113:26.3><span class=root>‘ahaṁ khomhi viññāṇañcāyatanasamāpattiyā lābhī, ime panaññe bhikkhū viññāṇañcāyatanasamāpattiyā na lābhino’ti. </span><br><p id=mn113:26.4><span class=root>So tāya viññāṇañcāyatanasamāpattiyā attānukkaṁseti, paraṁ vambheti. </span><br><p id=mn113:26.5><span class=root>Ayampi, bhikkhave, asappurisadhammo. </span><br><p id=mn113:26.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:26.7><span class=root>‘viññāṇañcāyatanasamāpattiyāpi kho atammayatā vuttā bhagavatā. </span><br><p id=mn113:26.8><span class=root>Yena yena hi maññanti tato taṁ hoti aññathā’ti. </span><br><p id=mn113:26.9><span class=root>So atammayataññeva antaraṁ karitvā tāya viññāṇañcāyatanasamāpattiyā nevattānukkaṁseti, na paraṁ vambheti. </span><br><p id=mn113:26.10><span class=root>Ayampi, bhikkhave, sappurisadhammo. </span><br><p id=mn113:27.1><span class=root>Puna caparaṁ, bhikkhave, asappuriso sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><br> <span class=sabbamitta>in die Dimension des Nichts … </span><br><p id=mn113:27.2><span class=root>So iti paṭisañcikkhati: </span><br><p id=mn113:27.3><span class=root>‘ahaṁ khomhi ākiñcaññāyatanasamāpattiyā lābhī, ime panaññe bhikkhū ākiñcaññāyatanasamāpattiyā na lābhino’ti. </span><br><p id=mn113:27.4><span class=root>So tāya ākiñcaññāyatanasamāpattiyā attānukkaṁseti, paraṁ vambheti. </span><br><p id=mn113:27.5><span class=root>Ayampi, bhikkhave, asappurisadhammo. </span><br><p id=mn113:27.6><span class=root>Sappuriso ca kho, bhikkhave, iti paṭisañcikkhati: </span><br><p id=mn113:27.7><span class=root>‘ākiñcaññāyatanasamāpattiyāpi kho atammayatā vuttā bhagavatā. </span><br><p id=mn113:27.8><span class=root>Yena yena hi maññanti tato taṁ hoti aññathā’ti. </span><br><p id=mn113:27.9><span class=root>So atammayataññeva antaraṁ karitvā tāya ākiñcaññāyatanasamāpattiyā nevattānukkaṁseti, na paraṁ vambheti. </span><br><p id=mn113:27.10><span class=root>Ayampi, bhikkhave, sappurisadhammo. </span><br><p id=mn113:28.1><span class=root>Puna caparaṁ, bhikkhave, asappuriso sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><br> <span class=sabbamitta>in die Dimension, die weder Wahrnehmung noch keine Wahrnehmung hat. </span><br><p id=mn113:28.2><span class=root>So iti paṭisañcikkhati: </span><br> <span class=sabbamitta>Er denkt: </span><br><p id=mn113:28.3><span class=root>‘ahaṁ khomhi nevasaññānāsaññāyatanasamāpattiyā lābhī, ime panaññe bhikkhū nevasaññānāsaññāyatanasamāpattiyā na lābhino’ti. </span><br> <span class=sabbamitta>‚Ich habe die Dimension erreicht, die weder Wahrnehmung noch keine Wahrnehmung hat, nicht wie diese anderen Mönche und Nonnen.‘ </span><br><p id=mn113:28.4><span class=root>So tāya nevasaññānāsaññāyatanasamāpattiyā attānukkaṁseti, paraṁ vambheti. </span><br> <span class=sabbamitta>Und er verherrlicht sich deshalb selbst und setzt andere herab. </span><br><p id=mn113:28.5><span class=root>Ayampi, bhikkhave, asappurisadhammo. </span><br> <span class=sabbamitta>Auch das ist eine Eigenschaft eines unwahren Menschen. </span><br><p id=mn113:28.6><span class=root>Sappuriso ca kho, bhikkhave, iti paṭisañcikkhati: </span><br> <span class=sabbamitta>Ein wahrer Mensch denkt: </span><br><p id=mn113:28.7><span class=root>‘nevasaññānāsaññāyatanasamāpattiyāpi kho atammayatā vuttā bhagavatā. </span><br> <span class=sabbamitta>‚Der Buddha hat davon gesprochen, dass man selbst vom Erreichen der Dimension, die weder Wahrnehmung noch keine Wahrnehmung hat, nicht geprägt ist. </span><br><p id=mn113:28.8><span class=root>Yena yena hi maññanti tato taṁ hoti aññathā’ti. </span><br> <span class=sabbamitta>Denn was man sich auch darüber vorstellt, sie stellt sich als etwas anderes heraus.‘ </span><br><p id=mn113:28.9><span class=root>So atammayataññeva antaraṁ karitvā tāya nevasaññānāsaññāyatanasamāpattiyā nevattānukkaṁseti, na paraṁ vambheti. </span><br> <span class=sabbamitta>Und indem er die Tatsache, dass er davon nicht geprägt ist, für sich behält, verherrlicht er sich wegen der Dimension, die weder Wahrnehmung noch keine Wahrnehmung hat, nicht selbst oder setzt andere herab. </span><br><p id=mn113:28.10><span class=root>Ayampi, bhikkhave, sappurisadhammo. </span><br> <span class=sabbamitta>Auch das ist eine Eigenschaft eines wahren Menschen. </span><br><p id=mn113:29.1><span class=root>Puna caparaṁ, bhikkhave, sappuriso sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. Paññāya cassa disvā āsavā parikkhīṇā honti. </span><br> <span class=sabbamitta>Weiterhin übersteigt da ein wahrer Mensch vollständig die Dimension, die weder Wahrnehmung noch keine Wahrnehmung hat, tritt in das Aufhören von Wahrnehmung und Gefühl ein und verweilt darin. Und wenn er mit Weisheit gesehen hat, lösen sich seine Befleckungen auf. </span><br><p id=mn113:29.2><span class=root>Ayaṁ, bhikkhave, bhikkhu na kiñci maññati, na kuhiñci maññati, na kenaci maññatī”ti. </span><br> <span class=sabbamitta>Das ist ein Mönch, der sich nichts vorstellt, der sich nichts in Bezug auf etwas vorstellt, der sich nichts durch etwas vorstellt.“ </span><br><p id=mn113:29.3><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=mn113:29.4><span class=root>Attamanā te bhikkhū bhagavato bhāsitaṁ abhinandunti. </span><br> <span class=sabbamitta>Zufrieden begrüßten die Mönche und Nonnen die Worte des Buddha. </span><br><p id=mn113:29.5><span class=root>Sappurisasuttaṁ niṭṭhitaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>