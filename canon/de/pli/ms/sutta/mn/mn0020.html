<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0020.html>English</a> , <a href=/canon/lt/pli/ms/sutta/mn/mn0020.html>Lietuvių kalba</a> , <a href=/canon/ru/pli/ms/sutta/mn/mn0020.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0019.html>Previous</a><a href=/canon/de/pli/ms/sutta/mn/mn0021.html>Next</a></div><p id=mn20:0.1><span class=root>Majjhima Nikāya 20 </span><br> <span class=sabbamitta>Mittlere Lehrreden 20 </span><br><p id=mn20:0.2><span class="root big-bold">Vitakkasaṇṭhānasutta </span><br> <span class=sabbamitta>Wie man das Denken anhält </span><br><p id=mn20:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn20:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sabbamitta>Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span><br><p id=mn20:1.3><span class=root>Tatra kho bhagavā bhikkhū āmantesi: </span><br> <span class=sabbamitta>Da wandte sich der Buddha an die Mönche und Nonnen: </span><br><p id=mn20:1.4><span class=root>“bhikkhavo”ti. </span><br> <span class=sabbamitta>„Mönche und Nonnen!“ </span><br><p id=mn20:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sabbamitta>„Ehrwürdiger Herr“, antworteten sie. </span><br><p id=mn20:1.6><span class=root>Bhagavā etadavoca: </span><br> <span class=sabbamitta>Der Buddha sagte: </span><br><p id=mn20:2.1><span class=root>“Adhicittamanuyuttena, bhikkhave, bhikkhunā pañca nimittāni kālena kālaṁ manasi kātabbāni. </span><br> <span class=sabbamitta>„Mönche und Nonnen, ein Mönch, der sich der höheren Geistesübung weiht, soll den Geist von Zeit zu Zeit auf fünf Gegenstände richten. </span><br><p id=mn20:2.2><span class=root>Katamāni pañca? </span><br> <span class=sabbamitta>Welche fünf? </span><br><p id=mn20:3.1><span class=root>Idha, bhikkhave, bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tamhā nimittā aññaṁ nimittaṁ manasi kātabbaṁ kusalūpasaṁhitaṁ. </span><br> <span class=sabbamitta>Da richtet ein Mönch den Geist auf einen Gegenstand, der schlechte, untaugliche, mit Gier, Hass und Täuschung verbundene Gedanken entstehen lässt. Dieser Mönch soll den Geist auf einen anderen Gegenstand richten, der mit dem Tauglichen verbunden ist. </span><br><p id=mn20:3.2><span class=root>Tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Während er das tut, werden diese schlechten Gedanken aufgegeben und gehen zu Ende. </span><br><p id=mn20:3.3><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sabbamitta>Sein Geist wird innerlich gestillt; er setzt sich, wird eins und versinkt im Samādhi. </span><br><p id=mn20:3.4><span class=root>Seyyathāpi, bhikkhave, dakkho palagaṇḍo vā palagaṇḍantevāsī vā sukhumāya āṇiyā oḷārikaṁ āṇiṁ abhinihaneyya abhinīhareyya abhinivatteyya; </span><br> <span class=sabbamitta>Wie ein geschickter Zimmermann oder Zimmermannslehrling, der einen groben Keil mit einem feineren Keil ausschlagen würde. </span><br><p id=mn20:3.5><span class=root>evameva kho, bhikkhave, bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tamhā nimittā aññaṁ nimittaṁ manasi kātabbaṁ kusalūpasaṁhitaṁ. </span><br> <span class=sabbamitta>Ebenso soll ein Mönch … den Geist auf einen anderen Gegenstand richten, der mit dem Tauglichen verbunden ist. … </span><br><p id=mn20:3.6><span class=root>Tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br><p id=mn20:3.7><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:4.1><span class=root>Tassa ce, bhikkhave, bhikkhuno tamhā nimittā aññaṁ nimittaṁ manasikaroto kusalūpasaṁhitaṁ uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ ādīnavo upaparikkhitabbo: </span><br> <span class=sabbamitta>Nun richtet dieser Mönch den Geist auf einen anderen Gegenstand, der mit dem Tauglichen verbunden ist, aber schlechte, untaugliche, mit Gier, Hass und Täuschung verbundene Gedanken entstehen weiterhin. Dieser Mönch soll die Nachteile dieser Gedanken untersuchen: </span><br><p id=mn20:4.2><span class=root>‘itipime vitakkā akusalā, itipime vitakkā sāvajjā, itipime vitakkā dukkhavipākā’ti. </span><br> <span class=sabbamitta>‚Diese Dinge sind untauglich, tadelnswert und führen zu Leiden.‘ </span><br><p id=mn20:4.3><span class=root>Tassa tesaṁ vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Während er das tut, werden diese schlechten Gedanken aufgegeben und gehen zu Ende. </span><br><p id=mn20:4.4><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sabbamitta>Sein Geist wird innerlich gestillt; er setzt sich, wird eins und versinkt im Samādhi. </span><br><p id=mn20:4.5><span class=root>Seyyathāpi, bhikkhave, itthī vā puriso vā daharo yuvā maṇḍanakajātiko ahikuṇapena vā kukkurakuṇapena vā manussakuṇapena vā kaṇṭhe āsattena aṭṭiyeyya harāyeyya jiguccheyya; </span><br> <span class=sabbamitta>Wie eine Frau oder ein Mann, jung, jugendlich, in Schmuck vernarrt: Wenn man diesem Menschen einen Schlangen- oder Hunde- oder Menschenkadaver um den Hals legen würde, wäre er entsetzt, abgestoßen und angewidert. </span><br><p id=mn20:4.6><span class=root>evameva kho, bhikkhave, tassa ce bhikkhuno tamhāpi nimittā aññaṁ nimittaṁ manasikaroto kusalūpasaṁhitaṁ uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ ādīnavo upaparikkhitabbo: </span><br> <span class=sabbamitta>Ebenso soll ein Mönch … die Nachteile dieser Gedanken untersuchen. … </span><br><p id=mn20:4.7><span class=root>‘itipime vitakkā akusalā, itipime vitakkā sāvajjā, itipime vitakkā dukkhavipākā’ti. </span><br><p id=mn20:4.8><span class=root>Tassa tesaṁ vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br><p id=mn20:4.9><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:5.1><span class=root>Tassa ce, bhikkhave, bhikkhuno tesampi vitakkānaṁ ādīnavaṁ upaparikkhato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ asatiamanasikāro āpajjitabbo. </span><br> <span class=sabbamitta>Nun untersucht dieser Mönch die Nachteile dieser Gedanken, aber schlechte, untaugliche, mit Gier, Hass und Täuschung verbundene Gedanken entstehen weiterhin. Dieser Mönch soll versuchen, sie zu vergessen und nicht zu beachten. </span><br><p id=mn20:5.2><span class=root>Tassa tesaṁ vitakkānaṁ asatiamanasikāraṁ āpajjato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Während er das tut, werden diese schlechten Gedanken aufgegeben und gehen zu Ende. </span><br><p id=mn20:5.3><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sabbamitta>Sein Geist wird innerlich gestillt; er setzt sich, wird eins und versinkt im Samādhi. </span><br><p id=mn20:5.4><span class=root>Seyyathāpi, bhikkhave, cakkhumā puriso āpāthagatānaṁ rūpānaṁ adassanakāmo assa; </span><br> <span class=sabbamitta>Wie ein Mensch mit klaren Augen, in dessen Blickfeld unwillkommene Bilder kämen: </span><br><p id=mn20:5.5><span class=root>so nimīleyya vā aññena vā apalokeyya; </span><br> <span class=sabbamitta>Er würde einfach die Augen schließen oder wegschauen. </span><br><p id=mn20:5.6><span class=root>evameva kho, bhikkhave, tassa ce bhikkhuno tesampi vitakkānaṁ ādīnavaṁ upaparikkhato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, te pahīyanti te abbhatthaṁ gacchanti. </span><br> <span class=sabbamitta>Ebenso soll ein Mönch … versuchen, diese Gedanken zu vergessen und nicht zu beachten. … </span><br><p id=mn20:5.7><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:6.1><span class=root>Tassa ce, bhikkhave, bhikkhuno tesampi vitakkānaṁ asatiamanasikāraṁ āpajjato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena, bhikkhave, bhikkhunā tesaṁ vitakkānaṁ vitakkasaṅkhārasaṇṭhānaṁ manasikātabbaṁ. </span><br> <span class=sabbamitta>Nun vergisst dieser Mönch diese Gedanken und beachtet sie nicht, aber schlechte, untaugliche, mit Gier, Hass und Täuschung verbundene Gedanken entstehen weiterhin. Dieser Mönch soll den Geist auf das Anhalten des Bildens von Gedanken richten. </span><br><p id=mn20:6.2><span class=root>Tassa tesaṁ vitakkānaṁ vitakkasaṅkhārasaṇṭhānaṁ manasikaroto ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Während er das tut, werden diese schlechten Gedanken aufgegeben und gehen zu Ende. </span><br><p id=mn20:6.3><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sabbamitta>Sein Geist wird innerlich gestillt; er setzt sich, wird eins und versinkt im Samādhi. </span><br><p id=mn20:6.4><span class=root>Seyyathāpi, bhikkhave, puriso sīghaṁ gaccheyya. </span><br> <span class=sabbamitta>Wie wenn ein Mensch schnell gehen würde </span><br><p id=mn20:6.5><span class=root>Tassa evamassa: </span><br> <span class=sabbamitta>und dächte: </span><br><p id=mn20:6.6><span class=root>‘kiṁ nu kho ahaṁ sīghaṁ gacchāmi? </span><br> <span class=sabbamitta>‚Warum gehe ich so schnell? </span><br><p id=mn20:6.7><span class=root>Yannūnāhaṁ saṇikaṁ gaccheyyan’ti. </span><br> <span class=sabbamitta>Warum gehe ich nicht langsam?‘ </span><br><p id=mn20:6.8><span class=root>So saṇikaṁ gaccheyya. </span><br> <span class=sabbamitta>Und er ginge langsam. </span><br><p id=mn20:6.9><span class=root>Tassa evamassa: </span><br> <span class=sabbamitta>Er dächte: </span><br><p id=mn20:6.10><span class=root>‘kiṁ nu kho ahaṁ saṇikaṁ gacchāmi? </span><br> <span class=sabbamitta>‚Warum gehe ich langsam? </span><br><p id=mn20:6.11><span class=root>Yannūnāhaṁ tiṭṭheyyan’ti. </span><br> <span class=sabbamitta>Warum bleibe ich nicht stehen?‘ </span><br><p id=mn20:6.12><span class=root>So tiṭṭheyya. </span><br> <span class=sabbamitta>Und er bliebe stehen. </span><br><p id=mn20:6.13><span class=root>Tassa evamassa: </span><br> <span class=sabbamitta>Er dächte: </span><br><p id=mn20:6.14><span class=root>‘kiṁ nu kho ahaṁ ṭhito? </span><br> <span class=sabbamitta>‚Warum stehe ich? </span><br><p id=mn20:6.15><span class=root>Yannūnāhaṁ nisīdeyyan’ti. </span><br> <span class=sabbamitta>Warum setze ich mich nicht hin?‘ </span><br><p id=mn20:6.16><span class=root>So nisīdeyya. </span><br> <span class=sabbamitta>Und er setzte sich hin. </span><br><p id=mn20:6.17><span class=root>Tassa evamassa: </span><br> <span class=sabbamitta>Er dächte: </span><br><p id=mn20:6.18><span class=root>‘kiṁ nu kho ahaṁ nisinno? </span><br> <span class=sabbamitta>‚Warum sitze ich? </span><br><p id=mn20:6.19><span class=root>Yannūnāhaṁ nipajjeyyan’ti. </span><br> <span class=sabbamitta>Warum lege ich mich nicht nieder?‘ </span><br><p id=mn20:6.20><span class=root>So nipajjeyya. </span><br> <span class=sabbamitta>Und er legte sich nieder. </span><br><p id=mn20:6.21><span class=root>Evañhi so, bhikkhave, puriso oḷārikaṁ oḷārikaṁ iriyāpathaṁ abhinivajjetvā sukhumaṁ sukhumaṁ iriyāpathaṁ kappeyya. </span><br> <span class=sabbamitta>Und dieser Mensch würde nacheinander gröbere Stellungen aufgeben und subtilere annehmen. </span><br><p id=mn20:6.22><span class=root>Evameva kho, bhikkhave, tassa ce bhikkhuno tesampi vitakkānaṁ asatiamanasikāraṁ āpajjato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Ebenso soll ein Mönch … den Geist auf das Anhalten des Bildens von Gedanken richten. … </span><br><p id=mn20:6.23><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:7.1><span class=root>Tassa ce, bhikkhave, bhikkhuno tesampi vitakkānaṁ vitakkasaṅkhārasaṇṭhānaṁ manasikaroto uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi. </span><br> <span class=sabbamitta>Nun richtet dieser Mönch den Geist auf das Anhalten des Bildens von Gedanken, aber schlechte, untaugliche, mit Gier, Hass und Täuschung verbundene Gedanken entstehen weiterhin. </span><br><p id=mn20:7.2><span class=root>Tena, bhikkhave, bhikkhunā dantebhidantamādhāya jivhāya tāluṁ āhacca cetasā cittaṁ abhiniggaṇhitabbaṁ abhinippīḷetabbaṁ abhisantāpetabbaṁ. </span><br> <span class=sabbamitta>Er soll mit zusammengebissenen Zähnen und gegen den Gaumen gepresster Zunge den Geist mit dem Geist quetschen, drücken und niederquälen. </span><br><p id=mn20:7.3><span class=root>Tassa dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Während er das tut, werden diese schlechten Gedanken aufgegeben und gehen zu Ende. </span><br><p id=mn20:7.4><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sabbamitta>Sein Geist wird innerlich gestillt; er setzt sich, wird eins und versinkt im Samādhi. </span><br><p id=mn20:7.5><span class=root>Seyyathāpi, bhikkhave, balavā puriso dubbalataraṁ purisaṁ sīse vā gale vā khandhe vā gahetvā abhiniggaṇheyya abhinippīḷeyya abhisantāpeyya; </span><br> <span class=sabbamitta>Wie wenn ein starker Mann einen schwächeren an Kopf, Hals oder Schulter packen und ihn quetschen, drücken und niederquälen würde: </span><br><p id=mn20:7.6><span class=root>evameva kho, bhikkhave, tassa ce bhikkhuno tesampi vitakkānaṁ vitakkasaṅkhārasaṇṭhānaṁ manasikaroto uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi. </span><br> <span class=sabbamitta>Ebenso soll ein Mönch … </span><br><p id=mn20:7.7><span class=root>Tena, bhikkhave, bhikkhunā dantebhidantamādhāya jivhāya tāluṁ āhacca cetasā cittaṁ abhiniggaṇhitabbaṁ abhinippīḷetabbaṁ abhisantāpetabbaṁ. </span><br> <span class=sabbamitta>mit zusammengebissenen Zähnen und gegen den Gaumen gepresster Zunge den Geist mit dem Geist quetschen, drücken und niederquälen. </span><br><p id=mn20:7.8><span class=root>Tassa dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Während er das tut, werden diese schlechten Gedanken aufgegeben und gehen zu Ende. </span><br><p id=mn20:7.9><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sabbamitta>Sein Geist wird innerlich gestillt; er setzt sich, wird eins und versinkt im Samādhi. </span><br><p id=mn20:8.1><span class=root>Yato kho, bhikkhave, bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Nun richtet da ein Mönch den Geist auf einen Gegenstand, der schlechte, untaugliche, mit Gier, Hass und Täuschung verbundene Gedanken entstehen lässt. Er richtet den Geist auf einen anderen Gegenstand, der mit dem Tauglichen verbunden ist … </span><br><p id=mn20:8.2><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:8.3><span class=root>Tesampi vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Er untersucht die Nachteile dieser Gedanken … </span><br><p id=mn20:8.4><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:8.5><span class=root>Tesampi vitakkānaṁ asatiamanasikāraṁ āpajjato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Er versucht, diese Gedanken zu vergessen und nicht zu beachten … </span><br><p id=mn20:8.6><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:8.7><span class=root>Tesampi vitakkānaṁ vitakkasaṅkhārasaṇṭhānaṁ manasikaroto ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Er richtet den Geist auf das Anhalten des Bildens von Gedanken … </span><br><p id=mn20:8.8><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br><p id=mn20:8.9><span class=root>Dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti. </span><br> <span class=sabbamitta>Mit zusammengebissenen Zähnen und gegen den Gaumen gepresster Zunge quetscht und drückt er den Geist mit dem Geist und quält ihn nieder. Jedes Mal werden, wenn er mit einer Methode Erfolg hat, diese schlechten Gedanken aufgegeben und gehen zu Ende. </span><br><p id=mn20:8.10><span class=root>Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati. </span><br> <span class=sabbamitta>Sein Geist wird innerlich gestillt; er setzt sich, wird eins und versinkt im Samādhi. </span><br><p id=mn20:8.11><span class=root>Ayaṁ vuccati, bhikkhave, bhikkhu vasī vitakkapariyāyapathesu. </span><br> <span class=sabbamitta>Diesen Mönch nennt man einen Meister der Denkprozesse. </span><br><p id=mn20:8.12><span class=root>Yaṁ vitakkaṁ ākaṅkhissati taṁ vitakkaṁ vitakkessati, yaṁ vitakkaṁ nākaṅkhissati na taṁ vitakkaṁ vitakkessati. </span><br> <span class=sabbamitta>Er wird denken, was er denken will, und nicht denken, was er nicht denken will. </span><br><p id=mn20:8.13><span class=root>Acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassā”ti. </span><br> <span class=sabbamitta>Er hat das Verlangen abgeschnitten, die Fesseln gelöst und die Einbildung richtig erfasst und dadurch dem Leiden ein Ende gemacht.“ </span><br><p id=mn20:8.14><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=mn20:8.15><span class=root>Attamanā te bhikkhū bhagavato bhāsitaṁ abhinandunti. </span><br> <span class=sabbamitta>Zufrieden begrüßten die Mönche und Nonnen die Worte des Buddha. </span><br><p id=mn20:8.16><span class=root>Vitakkasaṇṭhānasuttaṁ niṭṭhitaṁ dasamaṁ. </span><br><p id=mn20:8.17><span class=root>Sīhanādavaggo niṭṭhito dutiyo. </span><br><p id=mn20:9.0><span class=root>Tassuddānaṁ </span><br><p id=mn20:9.1><span class=root>Cūḷasīhanādalomahaṁsavaro, </span><br><p id=mn20:9.2><span class=root>Mahācūḷadukkhakkhandhaanumānikasuttaṁ; </span><br><p id=mn20:9.3><span class=root>Khilapatthamadhupiṇḍikadvidhāvitakka, </span><br><p id=mn20:9.4><span class=root>Pañcanimittakathā puna vaggo. </span><br></main><footer class="container footer"><small><a href=/about>Contact info</a></small></footer>