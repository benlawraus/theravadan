<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0118.html>English</a> , <a href=/canon/gu/pli/ms/sutta/mn/mn0118.html>ગુજરાતી</a> , <a href=/canon/hi/pli/ms/sutta/mn/mn0118.html>हिन्दी</a> , <a href=/canon/ru/pli/ms/sutta/mn/mn0118.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0117.html>Previous</a><a href=/canon/de/pli/ms/sutta/mn/mn0119.html>Next</a></div><p id=mn118:0.1><span class=root>Majjhima Nikāya 118 </span><br> <span class=sabbamitta>Mittlere Lehrreden 118 </span><br><p id=mn118:0.2><span class="root big-bold">Ānāpānassatisutta </span><br> <span class=sabbamitta>Achtsamkeit auf den Atem </span><br><p id=mn118:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn118:1.2><span class=root>ekaṁ samayaṁ bhagavā sāvatthiyaṁ viharati pubbārāme migāramātupāsāde sambahulehi abhiññātehi abhiññātehi therehi sāvakehi saddhiṁ—</span><br> <span class=sabbamitta>Einmal hielt sich der Buddha bei Sāvatthī im Ostkloster auf, im Pfahl-Langhaus der Mutter Migāras, zusammen mit einigen sehr namhaften altehrwürdigen Schülern wie etwa </span><br><p id=mn118:1.3><span class=root>āyasmatā ca sāriputtena āyasmatā ca mahāmoggallānena āyasmatā ca mahākassapena āyasmatā ca mahākaccāyanena āyasmatā ca mahākoṭṭhikena āyasmatā ca mahākappinena āyasmatā ca mahācundena āyasmatā ca anuruddhena āyasmatā ca revatena āyasmatā ca ānandena, aññehi ca abhiññātehi abhiññātehi therehi sāvakehi saddhiṁ. </span><br> <span class=sabbamitta>den Ehrwürdigen Sāriputta, Mahāmoggallāna, Mahākassapa, Mahākaccāna, Mahākoṭṭhita, Mahākappina, Mahācunda, Anuruddha, Revata, Ānanda und anderen. </span><br><p id=mn118:2.1><span class=root>Tena kho pana samayena therā bhikkhū nave bhikkhū ovadanti anusāsanti. </span><br> <span class=sabbamitta>Nun unterwiesen zu dieser Zeit die älteren Mönche und Nonnen die jüngeren und leiteten sie an. </span><br><p id=mn118:2.2><span class=root>Appekacce therā bhikkhū dasapi bhikkhū ovadanti anusāsanti, appekacce therā bhikkhū vīsampi bhikkhū ovadanti anusāsanti, appekacce therā bhikkhū tiṁsampi bhikkhū ovadanti anusāsanti, appekacce therā bhikkhū cattārīsampi bhikkhū ovadanti anusāsanti. </span><br> <span class=sabbamitta>Manche der älteren Mönche und Nonnen unterwiesen zehn Mönche oder Nonnen, andere unterwiesen zwanzig, dreißig oder vierzig. </span><br><p id=mn118:2.3><span class=root>Te ca navā bhikkhū therehi bhikkhūhi ovadiyamānā anusāsiyamānā uḷāraṁ pubbenāparaṁ visesaṁ jānanti. </span><br> <span class=sabbamitta>Da sie so von den älteren Mönchen und Nonnen unterwiesen wurden, erreichten die jüngeren einen höheren erhabenen Zustand als sie vorher hatten. </span><br><p id=mn118:3.1><span class=root>Tena kho pana samayena bhagavā tadahuposathe pannarase pavāraṇāya puṇṇāya puṇṇamāya rattiyā bhikkhusaṅghaparivuto abbhokāse nisinno hoti. </span><br> <span class=sabbamitta>Zu der Zeit, es war der Besinnungstag, der Vollmond am fünfzehnten Tag, saß der Buddha inmitten eines Saṅgha von Mönchen für die Einladung zum Ermahnen. </span><br><p id=mn118:3.2><span class=root>Atha kho bhagavā tuṇhībhūtaṁ tuṇhībhūtaṁ bhikkhusaṅghaṁ anuviloketvā bhikkhū āmantesi: </span><br> <span class=sabbamitta>Da blickte der Buddha über den Saṅgha der Mönche und Nonnen, die so völlig still waren, und redete sie an: </span><br><p id=mn118:4.1><span class=root>“āraddhosmi, bhikkhave, imāya paṭipadāya; </span><br> <span class=sabbamitta>„Ich bin befriedigt, Mönche und Nonnen, von dieser Übung. </span><br><p id=mn118:4.2><span class=root>āraddhacittosmi, bhikkhave, imāya paṭipadāya. </span><br> <span class=sabbamitta>Mein Herz ist befriedigt von dieser Übung. </span><br><p id=mn118:4.3><span class=root>Tasmātiha, bhikkhave, bhiyyoso mattāya vīriyaṁ ārabhatha appattassa pattiyā, anadhigatassa adhigamāya, asacchikatassa sacchikiriyāya. </span><br> <span class=sabbamitta>Daher sollt ihr eure Energie noch stärker aufrütteln, um zu erreichen, was noch nicht erreicht ist, zu erringen, was noch nicht errungen ist, und zu erkennen, was noch nicht erkannt ist. </span><br><p id=mn118:4.4><span class=root>Idhevāhaṁ sāvatthiyaṁ komudiṁ cātumāsiniṁ āgamessāmī”ti. </span><br> <span class=sabbamitta>Ich werde hier in Sāvatthī den Komudī-Vollmond des vierten Monats erwarten.“ </span><br><p id=mn118:5.1><span class=root>Assosuṁ kho jānapadā bhikkhū: </span><br> <span class=sabbamitta>Mönche und Nonnen aus dem ganzen Land hörten davon </span><br><p id=mn118:5.2><span class=root>“bhagavā kira tattheva sāvatthiyaṁ komudiṁ cātumāsiniṁ āgamessatī”ti. </span><br><p id=mn118:5.3><span class=root>Te jānapadā bhikkhū sāvatthiṁ osaranti bhagavantaṁ dassanāya. </span><br> <span class=sabbamitta>und kamen nach Sāvatthī, um den Buddha zu sehen. </span><br><p id=mn118:6.1><span class=root>Te ca kho therā bhikkhū bhiyyoso mattāya nave bhikkhū ovadanti anusāsanti. </span><br> <span class=sabbamitta>Und diese älteren Mönche und Nonnen unterwiesen die jüngeren umso mehr. </span><br><p id=mn118:6.2><span class=root>Appekacce therā bhikkhū dasapi bhikkhū ovadanti anusāsanti, appekacce therā bhikkhū vīsampi bhikkhū ovadanti anusāsanti, appekacce therā bhikkhū tiṁsampi bhikkhū ovadanti anusāsanti, appekacce therā bhikkhū cattārīsampi bhikkhū ovadanti anusāsanti. </span><br> <span class=sabbamitta>Manche der älteren Mönche und Nonnen unterwiesen zehn Mönche oder Nonnen, andere unterwiesen zwanzig, dreißig oder vierzig. </span><br><p id=mn118:6.3><span class=root>Te ca navā bhikkhū therehi bhikkhūhi ovadiyamānā anusāsiyamānā uḷāraṁ pubbenāparaṁ visesaṁ jānanti. </span><br> <span class=sabbamitta>Da sie so von den älteren Mönchen und Nonnen unterwiesen wurden, erreichten die jüngeren einen höheren erhabenen Zustand als sie vorher hatten. </span><br><p id=mn118:7.1><span class=root>Tena kho pana samayena bhagavā tadahuposathe pannarase komudiyā cātumāsiniyā puṇṇāya puṇṇamāya rattiyā bhikkhusaṅghaparivuto abbhokāse nisinno hoti. </span><br> <span class=sabbamitta>Zu der Zeit, es war der Besinnungstag, der Komudī-Vollmond am fünfzehnten Tag, saß der Buddha inmitten eines Saṅgha von Mönchen unter freiem Himmel. </span><br><p id=mn118:7.2><span class=root>Atha kho bhagavā tuṇhībhūtaṁ tuṇhībhūtaṁ bhikkhusaṅghaṁ anuviloketvā bhikkhū āmantesi: </span><br> <span class=sabbamitta>Da blickte der Buddha über den Saṅgha der Mönche und Nonnen, die so völlig still waren, und redete sie an: </span><br><p id=mn118:8.1><span class=root>“Apalāpāyaṁ, bhikkhave, parisā; nippalāpāyaṁ, bhikkhave, parisā; suddhā sāre patiṭṭhitā. </span><br> <span class=sabbamitta>„Diese Versammlung enthält keine Spreu, Mönche und Nonnen, sie ist frei von Spreu, ist rein und im Kern gefestigt. </span><br><p id=mn118:8.2><span class=root>Tathārūpo ayaṁ, bhikkhave, bhikkhusaṅgho; tathārūpā ayaṁ, bhikkhave, parisā </span><br> <span class=sabbamitta>So ist dieser Saṅgha von Mönchen und Nonnen, so ist diese Versammlung! </span><br><p id=mn118:8.3><span class=root>yathārūpā parisā āhuneyyā pāhuneyyā dakkhiṇeyyā añjalikaraṇīyā anuttaraṁ puññakkhettaṁ lokassa. </span><br> <span class=sabbamitta>Eine Versammlung wie diese ist einer den Göttern gewidmeten Gabe würdig, der Gastfreundschaft würdig, einer religiösen Gabe würdig, des Grußes mit zusammengelegten Händen würdig und ist das unübertreffliche Feld für Verdienst für die Welt. </span><br><p id=mn118:8.4><span class=root>Tathārūpo ayaṁ, bhikkhave, bhikkhusaṅgho; tathārūpā ayaṁ, bhikkhave, parisā </span><br> <span class=sabbamitta>So ist dieser Saṅgha von Mönchen und Nonnen, so ist diese Versammlung! </span><br><p id=mn118:8.5><span class=root>yathārūpāya parisāya appaṁ dinnaṁ bahu hoti, bahu dinnaṁ bahutaraṁ. </span><br> <span class=sabbamitta>Wenn man einer Versammlung wie dieser wenig gibt, wird es viel, und wenn man viel gibt, wird es noch mehr. </span><br><p id=mn118:8.6><span class=root>Tathārūpo ayaṁ, bhikkhave, bhikkhusaṅgho; tathārūpā ayaṁ, bhikkhave, parisā </span><br> <span class=sabbamitta>So ist dieser Saṅgha von Mönchen und Nonnen, so ist diese Versammlung! </span><br><p id=mn118:8.7><span class=root>yathārūpā parisā dullabhā dassanāya lokassa. </span><br> <span class=sabbamitta>Eine Versammlung wie diese sieht man selten in der Welt. </span><br><p id=mn118:8.8><span class=root>Tathārūpo ayaṁ, bhikkhave, bhikkhusaṅgho; tathārūpā ayaṁ, bhikkhave, parisā </span><br> <span class=sabbamitta>So ist dieser Saṅgha von Mönchen und Nonnen, so ist diese Versammlung! </span><br><p id=mn118:8.9><span class=root>yathārūpaṁ parisaṁ alaṁ yojanagaṇanāni dassanāya gantuṁ puṭosenāpi. </span><br> <span class=sabbamitta>Um eine Versammlung wie diese zu sehen, lohnt es sich, viele Meilen weit zu reisen, selbst wenn man seine eigenen Vorräte in einem Ranzen tragen muss. </span><br><p id=mn118:9.1><span class=root>Santi, bhikkhave, bhikkhū imasmiṁ bhikkhusaṅghe arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā sammadaññāvimuttā—</span><br> <span class=sabbamitta>Denn in diesem Saṅgha gibt es Mönche und Nonnen, die vollendet sind, die die Befleckungen aufgelöst, das geistliche Leben erfüllt und getan haben, was zu tun war, die Last abgelegt, ihr eigenes wahres Ziel erreicht, die die Fessel des fortgesetzten Daseins endgültig gelöst haben und durch Erleuchtung richtig befreit sind. </span><br><p id=mn118:9.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=sabbamitta>Solche Mönche und Nonnen gibt es in diesem Saṅgha. </span><br><p id=mn118:10.1><span class=root>Santi, bhikkhave, bhikkhū imasmiṁ bhikkhusaṅghe pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyino anāvattidhammā tasmā lokā—</span><br> <span class=sabbamitta>In diesem Saṅgha gibt es Mönche und Nonnen, die mit dem Auflösen der fünf niederen Fesseln durch unmittelbares Erscheinen wiedergeboren werden, die dort erlöschen und von jener Welt nicht zurückkehren müssen. </span><br><p id=mn118:10.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=sabbamitta>Solche Mönche und Nonnen gibt es in diesem Saṅgha. </span><br><p id=mn118:11.1><span class=root>Santi, bhikkhave, bhikkhū imasmiṁ bhikkhusaṅghe tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmino sakideva imaṁ lokaṁ āgantvā dukkhassantaṁ karissanti—</span><br> <span class=sabbamitta>In diesem Saṅgha gibt es Mönche und Nonnen, die mit dem Auflösen von drei Fesseln und dem Abschwächen von Gier, Hass und Täuschung Einmalwiederkehrer sind, die nur einmal in diese Welt zurückkehren, um dann dem Leiden ein Ende zu machen. </span><br><p id=mn118:11.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=sabbamitta>Solche Mönche und Nonnen gibt es in diesem Saṅgha. </span><br><p id=mn118:12.1><span class=root>Santi, bhikkhave, bhikkhū imasmiṁ bhikkhusaṅghe tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyanā—</span><br> <span class=sabbamitta>In diesem Saṅgha gibt es Mönche und Nonnen, die mit dem Auflösen von drei Fesseln in den Strom eingetreten sind, die nicht mehr in der Unterwelt wiedergeboren werden müssen und für das Erwachen bestimmt sind. </span><br><p id=mn118:12.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=sabbamitta>Solche Mönche und Nonnen gibt es in diesem Saṅgha. </span><br><p id=mn118:13.1><span class=root>Santi, bhikkhave, bhikkhū imasmiṁ bhikkhusaṅghe catunnaṁ satipaṭṭhānānaṁ bhāvanānuyogamanuyuttā viharanti—</span><br> <span class=sabbamitta>In diesem Saṅgha gibt es Mönche und Nonnen, die sich dem Entwickeln der vier Arten der Achtsamkeitsmeditation weihen. … </span><br><p id=mn118:13.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br><p id=mn118:14.1><span class=root>Santi, bhikkhave, bhikkhū imasmiṁ bhikkhusaṅghe catunnaṁ sammappadhānānaṁ bhāvanānuyogamanuyuttā viharanti …pe… </span><br> <span class=sabbamitta>die sich dem Entwickeln der vier Arten rechten Bemühens weihen … </span><br><p id=mn118:14.2><span class=root>catunnaṁ iddhipādānaṁ … </span><br> <span class=sabbamitta>die sich dem Entwickeln der vier Grundlagen übersinnlicher Kraft weihen … </span><br><p id=mn118:14.3><span class=root>pañcannaṁ indriyānaṁ … </span><br> <span class=sabbamitta>die sich dem Entwickeln der fünf Fähigkeiten weihen … </span><br><p id=mn118:14.4><span class=root>pañcannaṁ balānaṁ … </span><br> <span class=sabbamitta>die sich dem Entwickeln der fünf Kräfte weihen … </span><br><p id=mn118:14.5><span class=root>sattannaṁ bojjhaṅgānaṁ … </span><br> <span class=sabbamitta>die sich dem Entwickeln der sieben Faktoren des Erwachens weihen … </span><br><p id=mn118:14.6><span class=root>ariyassa aṭṭhaṅgikassa maggassa bhāvanānuyogamanuyuttā viharanti—</span><br> <span class=sabbamitta>die sich dem Entwickeln des edlen achtfachen Pfades weihen. </span><br><p id=mn118:14.7><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=sabbamitta>Solche Mönche und Nonnen gibt es in diesem Saṅgha. </span><br><p id=mn118:14.8><span class=root>Santi, bhikkhave, bhikkhū imasmiṁ bhikkhusaṅghe mettābhāvanānuyogamanuyuttā viharanti … </span><br> <span class=sabbamitta>In diesem Saṅgha gibt es Mönche und Nonnen, die sich dem Entwickeln der Meditation über die Liebe … </span><br><p id=mn118:14.9><span class=root>karuṇābhāvanānuyogamanuyuttā viharanti … </span><br> <span class=sabbamitta>über Mitgefühl … </span><br><p id=mn118:14.10><span class=root>muditābhāvanānuyogamanuyuttā viharanti … </span><br> <span class=sabbamitta>über freudige Anteilnahme … </span><br><p id=mn118:14.11><span class=root>upekkhābhāvanānuyogamanuyuttā viharanti … </span><br> <span class=sabbamitta>über Gleichmut … </span><br><p id=mn118:14.12><span class=root>asubhabhāvanānuyogamanuyuttā viharanti … </span><br> <span class=sabbamitta>über das Abstoßende … </span><br><p id=mn118:14.13><span class=root>aniccasaññābhāvanānuyogamanuyuttā viharanti—</span><br> <span class=sabbamitta>über die Unbeständigkeit weihen. </span><br><p id=mn118:14.14><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=sabbamitta>Solche Mönche und Nonnen gibt es in diesem Saṅgha. </span><br><p id=mn118:14.15><span class=root>Santi, bhikkhave, bhikkhū imasmiṁ bhikkhusaṅghe ānāpānassatibhāvanānuyogamanuyuttā viharanti. </span><br> <span class=sabbamitta>In diesem Saṅgha gibt es Mönche und Nonnen, die sich dem Entwickeln der Achtsamkeit auf den Atem weihen. </span><br><p id=mn118:15.1><span class=root>Ānāpānassati, bhikkhave, bhāvitā bahulīkatā mahapphalā hoti mahānisaṁsā. </span><br> <span class=sabbamitta>Mönche und Nonnen, wenn Achtsamkeit auf den Atem entwickelt und gemehrt wird, bringt sie reiche Frucht und großen Vorteil. </span><br><p id=mn118:15.2><span class=root>Ānāpānassati, bhikkhave, bhāvitā bahulīkatā cattāro satipaṭṭhāne paripūreti. </span><br> <span class=sabbamitta>Wenn Achtsamkeit auf den Atem entwickelt und gemehrt wird, erfüllt sie die vier Arten der Achtsamkeitsmeditation. </span><br><p id=mn118:15.3><span class=root>Cattāro satipaṭṭhānā bhāvitā bahulīkatā satta bojjhaṅge paripūrenti. </span><br> <span class=sabbamitta>Wenn die vier Arten der Achtsamkeitsmeditation entwickelt und gemehrt werden, erfüllen sie die sieben Faktoren des Erwachens. </span><br><p id=mn118:15.4><span class=root>Satta bojjhaṅgā bhāvitā bahulīkatā vijjāvimuttiṁ paripūrenti. </span><br> <span class=sabbamitta>Und wenn die sieben Faktoren des Erwachens entwickelt und gemehrt werden, erfüllen sie Wissen und Freiheit. </span><br><p id=mn118:16.1><span class=root>Kathaṁ bhāvitā ca, bhikkhave, ānāpānassati kathaṁ bahulīkatā mahapphalā hoti mahānisaṁsā? </span><br> <span class=sabbamitta>Und wie wird Achtsamkeit auf den Atem entwickelt und gemehrt, sodass sie reiche Frucht und großen Vorteil bringt? </span><br><p id=mn118:17.1><span class=root>Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=sabbamitta>Da geht ein Mönch in die Wildnis, zum Fuß eines Baumes oder in eine leere Hütte, setzt sich dort mit gekreuzten Beinen hin, richtet den Körper gerade auf und verankert die Achtsamkeit bei sich. </span><br><p id=mn118:17.2><span class=root>So satova assasati satova passasati. </span><br> <span class=sabbamitta>Ganz achtsam atmet er ein. Achtsam atmet er aus. </span><br><p id=mn118:18.1><span class=root>Dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti; </span><br> <span class=sabbamitta>Wenn er schwer einatmet, weiß er: ‚Ich atme schwer ein.‘ Wenn er schwer ausatmet, weiß er: ‚Ich atme schwer aus.‘ </span><br><p id=mn118:18.2><span class=root>rassaṁ vā assasanto ‘rassaṁ assasāmī’ti pajānāti, rassaṁ vā passasanto ‘rassaṁ passasāmī’ti pajānāti; </span><br> <span class=sabbamitta>Wenn er leicht einatmet, weiß er: ‚Ich atme leicht ein.‘ Wenn er leicht ausatmet, weiß er: ‚Ich atme leicht aus.‘ </span><br><p id=mn118:18.3><span class=root>‘sabbakāyapaṭisaṁvedī assasissāmī’ti sikkhati, ‘sabbakāyapaṭisaṁvedī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den ganzen Körper spüren.‘ Er schult sich: ‚Ich werde beim Ausatmen den ganzen Körper spüren.‘ </span><br><p id=mn118:18.4><span class=root>‘passambhayaṁ kāyasaṅkhāraṁ assasissāmī’ti sikkhati, ‘passambhayaṁ kāyasaṅkhāraṁ passasissāmī’ti sikkhati. </span><br> <span class=sabbamitta>Er schult sich: ‚Ich werde beim Einatmen den körperlichen Vorgang stillen.‘ Er schult sich: ‚Ich werde beim Ausatmen den körperlichen Vorgang stillen.‘ </span><br><p id=mn118:19.1><span class=root>‘Pītipaṭisaṁvedī assasissāmī’ti sikkhati, ‘pītipaṭisaṁvedī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen Ekstase erfahren.‘ Er schult sich: ‚Ich werde beim Ausatmen Ekstase erfahren.‘ </span><br><p id=mn118:19.2><span class=root>‘sukhapaṭisaṁvedī assasissāmī’ti sikkhati, ‘sukhapaṭisaṁvedī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen Seligkeit erfahren.‘ Er schult sich: ‚Ich werde beim Ausatmen Seligkeit erfahren.‘ </span><br><p id=mn118:19.3><span class=root>‘cittasaṅkhārapaṭisaṁvedī assasissāmī’ti sikkhati, ‘cittasaṅkhārapaṭisaṁvedī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den geistigen Vorgang erfahren.‘ Er schult sich: ‚Ich werde beim Ausatmen den geistigen Vorgang erfahren.‘ </span><br><p id=mn118:19.4><span class=root>‘passambhayaṁ cittasaṅkhāraṁ assasissāmī’ti sikkhati, ‘passambhayaṁ cittasaṅkhāraṁ passasissāmī’ti sikkhati. </span><br> <span class=sabbamitta>Er schult sich: ‚Ich werde beim Einatmen den geistigen Vorgang stillen.‘ Er schult sich: ‚Ich werde beim Ausatmen den geistigen Vorgang stillen.‘ </span><br><p id=mn118:20.1><span class=root>‘Cittapaṭisaṁvedī assasissāmī’ti sikkhati, ‘cittapaṭisaṁvedī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den Geist erfahren.‘ Er schult sich: ‚Ich werde beim Ausatmen den Geist erfahren.‘ </span><br><p id=mn118:20.2><span class=root>‘abhippamodayaṁ cittaṁ assasissāmī’ti sikkhati, ‘abhippamodayaṁ cittaṁ passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den Geist froh machen.‘ Er schult sich: ‚Ich werde beim Ausatmen den Geist froh machen.‘ </span><br><p id=mn118:20.3><span class=root>‘samādahaṁ cittaṁ assasissāmī’ti sikkhati, ‘samādahaṁ cittaṁ passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den Geist im Samādhi versinken lassen.‘ Er schult sich: ‚Ich werde beim Ausatmen den Geist im Samādhi versinken lassen.‘ </span><br><p id=mn118:20.4><span class=root>‘vimocayaṁ cittaṁ assasissāmī’ti sikkhati, ‘vimocayaṁ cittaṁ passasissāmī’ti sikkhati. </span><br> <span class=sabbamitta>Er schult sich: ‚Ich werde beim Einatmen den Geist befreien.‘ Er schult sich: ‚Ich werde beim Ausatmen den Geist befreien.‘ </span><br><p id=mn118:21.1><span class=root>‘Aniccānupassī assasissāmī’ti sikkhati, ‘aniccānupassī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen die Unbeständigkeit beobachten.‘ Er schult sich: ‚Ich werde beim Ausatmen die Unbeständigkeit beobachten.‘ </span><br><p id=mn118:21.2><span class=root>‘virāgānupassī assasissāmī’ti sikkhati, ‘virāgānupassī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen das Schwinden beobachten.‘ Er schult sich: ‚Ich werde beim Ausatmen das Schwinden beobachten.‘ </span><br><p id=mn118:21.3><span class=root>‘nirodhānupassī assasissāmī’ti sikkhati, ‘nirodhānupassī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen das Aufhören beobachten.‘ Er schult sich: ‚Ich werde beim Ausatmen das Aufhören beobachten.‘ </span><br><p id=mn118:21.4><span class=root>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati. </span><br> <span class=sabbamitta>Er schult sich: ‚Ich werde beim Einatmen das Loslassen beobachten.‘ Er schult sich: ‚Ich werde beim Ausatmen das Loslassen beobachten.‘ </span><br><p id=mn118:22.1><span class=root>Evaṁ bhāvitā kho, bhikkhave, ānāpānassati evaṁ bahulīkatā mahapphalā hoti mahānisaṁsā. </span><br> <span class=sabbamitta>So wird Achtsamkeit auf den Atem entwickelt und gemehrt, sodass sie reiche Frucht und großen Vorteil bringt. </span><br><p id=mn118:23.1><span class=root>Kathaṁ bhāvitā ca, bhikkhave, ānāpānassati kathaṁ bahulīkatā cattāro satipaṭṭhāne paripūreti? </span><br> <span class=sabbamitta>Und wie wird Achtsamkeit auf den Atem entwickelt und gemehrt, sodass sie die vier Arten der Achtsamkeitsmeditation erfüllt? </span><br><p id=mn118:24.1><span class=root>Yasmiṁ samaye, bhikkhave, bhikkhu dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti; </span><br> <span class=sabbamitta>Es gibt eine Zeit, da ein Mönch schwer einatmet, und er weiß: ‚Ich atme schwer ein.‘ Wenn er schwer ausatmet, weiß er: ‚Ich atme schwer aus.‘ </span><br><p id=mn118:24.2><span class=root>rassaṁ vā assasanto ‘rassaṁ assasāmī’ti pajānāti, rassaṁ vā passasanto ‘rassaṁ passasāmī’ti pajānāti; </span><br> <span class=sabbamitta>Wenn er leicht einatmet, weiß er: ‚Ich atme leicht ein.‘ Wenn er leicht ausatmet, weiß er: ‚Ich atme leicht aus.‘ </span><br><p id=mn118:24.3><span class=root>‘sabbakāyapaṭisaṁvedī assasissāmī’ti sikkhati, ‘sabbakāyapaṭisaṁvedī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den ganzen Körper spüren.‘ Er schult sich: ‚Ich werde beim Ausatmen den ganzen Körper spüren.‘ </span><br><p id=mn118:24.4><span class=root>‘passambhayaṁ kāyasaṅkhāraṁ assasissāmī’ti sikkhati, ‘passambhayaṁ kāyasaṅkhāraṁ passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den körperlichen Vorgang stillen.‘ Er schult sich: ‚Ich werde beim Ausatmen den körperlichen Vorgang stillen.‘ </span><br><p id=mn118:24.5><span class=root>kāye kāyānupassī, bhikkhave, tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=sabbamitta>Zu einer solchen Zeit meditiert ein Mönch, indem er einen Aspekt des Körpers beobachtet – eifrig, bewusst und achtsam, frei von Begehrlichkeit und Verdrießlichkeit gegenüber der Welt. </span><br><p id=mn118:24.6><span class=root>Kāyesu kāyaññatarāhaṁ, bhikkhave, evaṁ vadāmi yadidaṁ—assāsapassāsā. </span><br> <span class=sabbamitta>Denn ich sage, der Atem ist ein gewisser Aspekt des Körpers. </span><br><p id=mn118:24.7><span class=root>Tasmātiha, bhikkhave, kāye kāyānupassī tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=sabbamitta>Daher meditiert ein Mönch zu einer solchen Zeit, indem er einen Aspekt des Körpers beobachtet – eifrig, bewusst und achtsam, frei von Begehrlichkeit und Verdrießlichkeit gegenüber der Welt. </span><br><p id=mn118:25.1><span class=root>Yasmiṁ samaye, bhikkhave, bhikkhu ‘pītipaṭisaṁvedī assasissāmī’ti sikkhati, ‘pītipaṭisaṁvedī passasissāmī’ti sikkhati; </span><br> <span class=sabbamitta>Es gibt eine Zeit, da ein Mönch sich schult: ‚Ich werde beim Einatmen Ekstase erfahren.‘ Er schult sich: ‚Ich werde beim Ausatmen Ekstase erfahren.‘ </span><br><p id=mn118:25.2><span class=root>‘sukhapaṭisaṁvedī assasissāmī’ti sikkhati, ‘sukhapaṭisaṁvedī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen Seligkeit erfahren.‘ Er schult sich: ‚Ich werde beim Ausatmen Seligkeit erfahren.‘ </span><br><p id=mn118:25.3><span class=root>‘cittasaṅkhārapaṭisaṁvedī assasissāmī’ti sikkhati, ‘cittasaṅkhārapaṭisaṁvedī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den geistigen Vorgang erfahren.‘ Er schult sich: ‚Ich werde beim Ausatmen den geistigen Vorgang erfahren.‘ </span><br><p id=mn118:25.4><span class=root>‘passambhayaṁ cittasaṅkhāraṁ assasissāmī’ti sikkhati, ‘passambhayaṁ cittasaṅkhāraṁ passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den geistigen Vorgang stillen.‘ Er schult sich: ‚Ich werde beim Ausatmen den geistigen Vorgang stillen.‘ </span><br><p id=mn118:25.5><span class=root>vedanāsu vedanānupassī, bhikkhave, tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=sabbamitta>Zu einer solchen Zeit meditiert ein Mönch, indem er einen Aspekt der Gefühle beobachtet – eifrig, bewusst und achtsam, frei von Begehrlichkeit und Verdrießlichkeit gegenüber der Welt. </span><br><p id=mn118:25.6><span class=root>Vedanāsu vedanāññatarāhaṁ, bhikkhave, evaṁ vadāmi yadidaṁ—assāsapassāsānaṁ sādhukaṁ manasikāraṁ. </span><br> <span class=sabbamitta>Denn ich sage, den Geist für das Ein- und Ausatmen sorgfältig zu gebrauchen, ist ein gewisser Aspekt der Gefühle. </span><br><p id=mn118:25.7><span class=root>Tasmātiha, bhikkhave, vedanāsu vedanānupassī tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=sabbamitta>Daher meditiert ein Mönch zu einer solchen Zeit, indem er einen Aspekt der Gefühle beobachtet – eifrig, bewusst und achtsam, frei von Begehrlichkeit und Verdrießlichkeit gegenüber der Welt. </span><br><p id=mn118:26.1><span class=root>Yasmiṁ samaye, bhikkhave, bhikkhu ‘cittapaṭisaṁvedī assasissāmī’ti sikkhati, ‘cittapaṭisaṁvedī passasissāmī’ti sikkhati; </span><br> <span class=sabbamitta>Es gibt eine Zeit, da ein Mönch sich schult: ‚Ich werde beim Einatmen den Geist erfahren.‘ Er schult sich: ‚Ich werde beim Ausatmen den Geist erfahren.‘ </span><br><p id=mn118:26.2><span class=root>‘abhippamodayaṁ cittaṁ assasissāmī’ti sikkhati, ‘abhippamodayaṁ cittaṁ passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den Geist froh machen.‘ Er schult sich: ‚Ich werde beim Ausatmen den Geist froh machen.‘ </span><br><p id=mn118:26.3><span class=root>‘samādahaṁ cittaṁ assasissāmī’ti sikkhati, ‘samādahaṁ cittaṁ passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den Geist im Samādhi versinken lassen.‘ Er schult sich: ‚Ich werde beim Ausatmen den Geist im Samādhi versinken lassen.‘ </span><br><p id=mn118:26.4><span class=root>‘vimocayaṁ cittaṁ assasissāmī’ti sikkhati, ‘vimocayaṁ cittaṁ passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen den Geist befreien.‘ Er schult sich: ‚Ich werde beim Ausatmen den Geist befreien.‘ </span><br><p id=mn118:26.5><span class=root>citte cittānupassī, bhikkhave, tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=sabbamitta>Zu einer solchen Zeit meditiert ein Mönch, indem er einen Aspekt des Geistes beobachtet – eifrig, bewusst und achtsam, frei von Begehrlichkeit und Verdrießlichkeit gegenüber der Welt. </span><br><p id=mn118:26.6><span class=root>Nāhaṁ, bhikkhave, muṭṭhassatissa asampajānassa ānāpānassatiṁ vadāmi. </span><br> <span class=sabbamitta>Denn ich sage, es gibt keine Entwicklung der Achtsamkeit auf den Atem für jemanden, der unachtsam und ohne Situationsbewusstsein ist. </span><br><p id=mn118:26.7><span class=root>Tasmātiha, bhikkhave, citte cittānupassī tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=sabbamitta>Daher meditiert ein Mönch zu einer solchen Zeit, indem er einen Aspekt des Geistes beobachtet – eifrig, bewusst und achtsam, frei von Begehrlichkeit und Verdrießlichkeit gegenüber der Welt. </span><br><p id=mn118:27.1><span class=root>Yasmiṁ samaye, bhikkhave, bhikkhu ‘aniccānupassī assasissāmī’ti sikkhati, ‘aniccānupassī passasissāmī’ti sikkhati; </span><br> <span class=sabbamitta>Es gibt eine Zeit, da ein Mönch sich schult: ‚Ich werde beim Einatmen die Unbeständigkeit beobachten.‘ Er schult sich: ‚Ich werde beim Ausatmen die Unbeständigkeit beobachten.‘ </span><br><p id=mn118:27.2><span class=root>‘virāgānupassī assasissāmī’ti sikkhati, ‘virāgānupassī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen das Schwinden beobachten.‘ Er schult sich: ‚Ich werde beim Ausatmen das Schwinden beobachten.‘ </span><br><p id=mn118:27.3><span class=root>‘nirodhānupassī assasissāmī’ti sikkhati, ‘nirodhānupassī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen das Aufhören beobachten.‘ Er schult sich: ‚Ich werde beim Ausatmen das Aufhören beobachten.‘ </span><br><p id=mn118:27.4><span class=root>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati; </span><br> <span class=sabbamitta>Er schult sich: ‚Ich werde beim Einatmen das Loslassen beobachten.‘ Er schult sich: ‚Ich werde beim Ausatmen das Loslassen beobachten.‘ </span><br><p id=mn118:27.5><span class=root>dhammesu dhammānupassī, bhikkhave, tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=sabbamitta>Zu einer solchen Zeit meditiert ein Mönch, indem er einen Aspekt der natürlichen Gesetzmäßigkeiten beobachtet – eifrig, bewusst und achtsam, frei von Begehrlichkeit und Verdrießlichkeit gegenüber der Welt. </span><br><p id=mn118:27.6><span class=root>So yaṁ taṁ abhijjhādomanassānaṁ pahānaṁ taṁ paññāya disvā sādhukaṁ ajjhupekkhitā hoti. </span><br> <span class=sabbamitta>Wenn er das Aufgeben von Begehrlichkeit und Verdrießlichkeit mit Weisheit gesehen hat, wacht er darüber genau mit Gleichmut. </span><br><p id=mn118:27.7><span class=root>Tasmātiha, bhikkhave, dhammesu dhammānupassī tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=sabbamitta>Daher meditiert ein Mönch zu einer solchen Zeit, indem er einen Aspekt der natürlichen Gesetzmäßigkeiten beobachtet – eifrig, bewusst und achtsam, frei von Begehrlichkeit und Verdrießlichkeit gegenüber der Welt. </span><br><p id=mn118:28.1><span class=root>Evaṁ bhāvitā kho, bhikkhave, ānāpānassati evaṁ bahulīkatā cattāro satipaṭṭhāne paripūreti. </span><br> <span class=sabbamitta>So wird Achtsamkeit auf den Atem entwickelt und gemehrt, sodass sie die vier Arten der Achtsamkeitsmeditation erfüllt. </span><br><p id=mn118:29.1><span class=root>Kathaṁ bhāvitā ca, bhikkhave, cattāro satipaṭṭhānā kathaṁ bahulīkatā satta bojjhaṅge paripūrenti? </span><br> <span class=sabbamitta>Und wie werden die vier Arten der Achtsamkeitsmeditation entwickelt und gemehrt, sodass sie die sieben Faktoren des Erwachens erfüllen? </span><br><p id=mn118:30.1><span class=root>Yasmiṁ samaye, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ, upaṭṭhitāssa tasmiṁ samaye sati hoti asammuṭṭhā. </span><br> <span class=sabbamitta>Wann immer ein Mönch meditiert, indem er einen Aspekt des Körpers beobachtet, ist seine Achtsamkeit verankert und klar. </span><br><p id=mn118:30.2><span class=root>Yasmiṁ samaye, bhikkhave, bhikkhuno upaṭṭhitā sati hoti asammuṭṭhā, satisambojjhaṅgo tasmiṁ samaye bhikkhuno āraddho hoti. Satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>Zu einer solchen Zeit hat ein Mönch den Faktor des Erwachens Achtsamkeit in Gang gesetzt; er entwickelt ihn und vervollkommnet ihn. </span><br><p id=mn118:31.1><span class=root>So tathāsato viharanto taṁ dhammaṁ paññāya pavicinati pavicayati parivīmaṁsaṁ āpajjati. </span><br> <span class=sabbamitta>Wenn er auf diese Art achtsam lebt, erforscht, erkundet und untersucht er diese Lehre mit Weisheit. </span><br><p id=mn118:31.2><span class=root>Yasmiṁ samaye, bhikkhave, bhikkhu tathāsato viharanto taṁ dhammaṁ paññāya pavicinati pavicayati parivīmaṁsaṁ āpajjati, dhammavicayasambojjhaṅgo tasmiṁ samaye bhikkhuno āraddho hoti, dhammavicayasambojjhaṅgaṁ tasmiṁ samaye bhikkhu bhāveti, dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>Zu einer solchen Zeit hat ein Mönch den Faktor des Erwachens Erforschung der Gesetzmäßigkeiten in Gang gesetzt; er entwickelt ihn und vervollkommnet ihn. </span><br><p id=mn118:32.1><span class=root>Tassa taṁ dhammaṁ paññāya pavicinato pavicayato parivīmaṁsaṁ āpajjato āraddhaṁ hoti vīriyaṁ asallīnaṁ. </span><br> <span class=sabbamitta>Wenn er auf diese Art die Gesetzmäßigkeiten mit Weisheit erforscht, wird seine Energie aufgerüttelt und unermüdlich. </span><br><p id=mn118:32.2><span class=root>Yasmiṁ samaye, bhikkhave, bhikkhuno taṁ dhammaṁ paññāya pavicinato pavicayato parivīmaṁsaṁ āpajjato āraddhaṁ hoti vīriyaṁ asallīnaṁ, vīriyasambojjhaṅgo tasmiṁ samaye bhikkhuno āraddho hoti, vīriyasambojjhaṅgaṁ tasmiṁ samaye bhikkhu bhāveti, vīriyasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>Zu einer solchen Zeit hat ein Mönch den Faktor des Erwachens Energie in Gang gesetzt; er entwickelt ihn und vervollkommnet ihn. </span><br><p id=mn118:33.1><span class=root>Āraddhavīriyassa uppajjati pīti nirāmisā. </span><br> <span class=sabbamitta>Wenn er energisch ist, kommt nicht-fleischliche Ekstase auf. </span><br><p id=mn118:33.2><span class=root>Yasmiṁ samaye, bhikkhave, bhikkhuno āraddhavīriyassa uppajjati pīti nirāmisā, pītisambojjhaṅgo tasmiṁ samaye bhikkhuno āraddho hoti, pītisambojjhaṅgaṁ tasmiṁ samaye bhikkhu bhāveti, pītisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>Zu einer solchen Zeit hat ein Mönch den Faktor des Erwachens Ekstase in Gang gesetzt; er entwickelt ihn und vervollkommnet ihn. </span><br><p id=mn118:34.1><span class=root>Pītimanassa kāyopi passambhati, cittampi passambhati. </span><br> <span class=sabbamitta>Wenn der Geist in Ekstase ist, werden Körper und Geist still. </span><br><p id=mn118:34.2><span class=root>Yasmiṁ samaye, bhikkhave, bhikkhuno pītimanassa kāyopi passambhati, cittampi passambhati, passaddhisambojjhaṅgo tasmiṁ samaye bhikkhuno āraddho hoti, passaddhisambojjhaṅgaṁ tasmiṁ samaye bhikkhu bhāveti, passaddhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>Zu einer solchen Zeit hat ein Mönch den Faktor des Erwachens Stille in Gang gesetzt; er entwickelt ihn und vervollkommnet ihn. </span><br><p id=mn118:35.1><span class=root>Passaddhakāyassa sukhino cittaṁ samādhiyati. </span><br> <span class=sabbamitta>Wenn der Körper still ist und man voller Seligkeit ist, versenkt sich der Geist im Samādhi. </span><br><p id=mn118:35.2><span class=root>Yasmiṁ samaye, bhikkhave, bhikkhuno passaddhakāyassa sukhino cittaṁ samādhiyati, samādhisambojjhaṅgo tasmiṁ samaye bhikkhuno āraddho hoti, samādhisambojjhaṅgaṁ tasmiṁ samaye bhikkhu bhāveti, samādhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>Zu einer solchen Zeit hat ein Mönch den Faktor des Erwachens Versenkung in Gang gesetzt; er entwickelt ihn und vervollkommnet ihn. </span><br><p id=mn118:36.1><span class=root>So tathāsamāhitaṁ cittaṁ sādhukaṁ ajjhupekkhitā hoti. </span><br> <span class=sabbamitta>Über diesen im Samādhi versunkenen Geist wacht er genau mit Gleichmut. </span><br><p id=mn118:36.2><span class=root>Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti, upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>Zu einer solchen Zeit hat ein Mönch den Faktor des Erwachens Gleichmut in Gang gesetzt; er entwickelt ihn und vervollkommnet ihn. </span><br><p id=mn118:37.1><span class=root>Yasmiṁ samaye, bhikkhave, bhikkhu vedanāsu …pe… </span><br> <span class=sabbamitta>Wann immer ein Mönch meditiert, indem er einen Aspekt der Gefühle beobachtet … </span><br><p id=mn118:38.1><span class=root>citte … </span><br> <span class=sabbamitta>indem er einen Aspekt des Geistes beobachtet … </span><br><p id=mn118:38.2><span class=root>dhammesu dhammānupassī viharati ātāpī sampajāno satimā vineyya loke abhijjhādomanassaṁ, upaṭṭhitāssa tasmiṁ samaye sati hoti asammuṭṭhā. </span><br> <span class=sabbamitta>indem er einen Aspekt der natürlichen Gesetzmäßigkeiten beobachtet, ist seine Achtsamkeit verankert und klar. </span><br><p id=mn118:38.3><span class=root>Yasmiṁ samaye, bhikkhave, bhikkhuno upaṭṭhitā sati hoti asammuṭṭhā, satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>Zu einer solchen Zeit hat ein Mönch den Faktor des Erwachens Achtsamkeit in Gang gesetzt … </span><br><p id=mn118:38.4><span class=root>So tathāsato viharanto taṁ dhammaṁ paññāya pavicinati pavicayati parivīmaṁsaṁ āpajjati. </span><br><p id=mn118:38.5><span class=root>Yasmiṁ samaye, bhikkhave, bhikkhu tathāsato viharanto taṁ dhammaṁ paññāya pavicinati pavicayati parivīmaṁsaṁ āpajjati, dhammavicayasambojjhaṅgo tasmiṁ samaye bhikkhuno āraddho hoti, dhammavicayasambojjhaṅgaṁ tasmiṁ samaye bhikkhu bhāveti, dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>hat er den Faktor des Erwachens Erforschung der Gesetzmäßigkeiten in Gang gesetzt … </span><br><p id=mn118:38.6><span class=root>Tassa taṁ dhammaṁ paññāya pavicinato pavicayato parivīmaṁsaṁ āpajjato āraddhaṁ hoti vīriyaṁ asallīnaṁ. </span><br><p id=mn118:38.7><span class=root>Yasmiṁ samaye, bhikkhave, bhikkhuno taṁ dhammaṁ paññāya pavicinato pavicayato parivīmaṁsaṁ āpajjato āraddhaṁ hoti vīriyaṁ asallīnaṁ, vīriyasambojjhaṅgo tasmiṁ samaye bhikkhuno āraddho hoti, vīriyasambojjhaṅgaṁ tasmiṁ samaye bhikkhu bhāveti, vīriyasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>hat er den Faktor des Erwachens Energie in Gang gesetzt … </span><br><p id=mn118:38.8><span class=root>Āraddhavīriyassa uppajjati pīti nirāmisā. </span><br><p id=mn118:38.9><span class=root>Yasmiṁ samaye, bhikkhave, bhikkhuno āraddhavīriyassa uppajjati pīti nirāmisā, pītisambojjhaṅgo tasmiṁ samaye bhikkhuno āraddho hoti, pītisambojjhaṅgaṁ tasmiṁ samaye bhikkhu bhāveti, pītisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>hat er den Faktor des Erwachens Ekstase in Gang gesetzt … </span><br><p id=mn118:38.10><span class=root>Pītimanassa kāyopi passambhati, cittampi passambhati. </span><br><p id=mn118:38.11><span class=root>Yasmiṁ samaye, bhikkhave, bhikkhuno pītimanassa kāyopi passambhati, cittampi passambhati, passaddhisambojjhaṅgo tasmiṁ samaye bhikkhuno āraddho hoti, passaddhisambojjhaṅgaṁ tasmiṁ samaye bhikkhu bhāveti, passaddhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>hat er den Faktor des Erwachens Stille in Gang gesetzt … </span><br><p id=mn118:38.12><span class=root>Passaddhakāyassa sukhino cittaṁ samādhiyati. </span><br><p id=mn118:38.13><span class=root>Yasmiṁ samaye, bhikkhave, bhikkhuno passaddhakāyassa sukhino cittaṁ samādhiyati, samādhisambojjhaṅgo tasmiṁ samaye bhikkhuno āraddho hoti, samādhisambojjhaṅgaṁ tasmiṁ samaye bhikkhu bhāveti, samādhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>hat er den Faktor des Erwachens Versenkung in Gang gesetzt … </span><br><p id=mn118:39.1><span class=root>So tathāsamāhitaṁ cittaṁ sādhukaṁ ajjhupekkhitā hoti. </span><br><p id=mn118:39.2><span class=root>Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti, upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=sabbamitta>hat er den Faktor des Erwachens Gleichmut in Gang gesetzt; er entwickelt ihn und vervollkommnet ihn. </span><br><p id=mn118:40.1><span class=root>Evaṁ bhāvitā kho, bhikkhave, cattāro satipaṭṭhānā evaṁ bahulīkatā satta sambojjhaṅge paripūrenti. </span><br> <span class=sabbamitta>So werden die vier Arten der Achtsamkeitsmeditation entwickelt und gemehrt, sodass sie die sieben Faktoren des Erwachens erfüllen. </span><br><p id=mn118:41.1><span class=root>Kathaṁ bhāvitā ca, bhikkhave, satta bojjhaṅgā kathaṁ bahulīkatā vijjāvimuttiṁ paripūrenti? </span><br> <span class=sabbamitta>Und wie werden die sieben Faktoren des Erwachens entwickelt und gemehrt, sodass sie Wissen und Freiheit erfüllen? </span><br><p id=mn118:42.1><span class=root>Idha, bhikkhave, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sabbamitta>Da entwickelt ein Mönch die Faktoren des Erwachens Achtsamkeit, </span><br><p id=mn118:42.2><span class=root>Dhammavicayasambojjhaṅgaṁ bhāveti …pe… </span><br> <span class=sabbamitta>Erforschung der Gesetzmäßigkeiten, </span><br><p id=mn118:42.3><span class=root>vīriyasambojjhaṅgaṁ bhāveti … </span><br> <span class=sabbamitta>Energie, </span><br><p id=mn118:42.4><span class=root>pītisambojjhaṅgaṁ bhāveti … </span><br> <span class=sabbamitta>Ekstase, </span><br><p id=mn118:42.5><span class=root>passaddhisambojjhaṅgaṁ bhāveti … </span><br> <span class=sabbamitta>Stille, </span><br><p id=mn118:42.6><span class=root>samādhisambojjhaṅgaṁ bhāveti … </span><br> <span class=sabbamitta>Versenkung </span><br><p id=mn118:42.7><span class=root>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=sabbamitta>und Gleichmut, die sich auf Abgeschiedenheit, Schwinden und Aufhören stützen und zum Loslassen heranreifen. </span><br><p id=mn118:43.1><span class=root>Evaṁ bhāvitā kho, bhikkhave, satta bojjhaṅgā evaṁ bahulīkatā vijjāvimuttiṁ paripūrentī”ti. </span><br> <span class=sabbamitta>So werden die sieben Faktoren des Erwachens entwickelt und gemehrt, sodass sie Wissen und Freiheit erfüllen.“ </span><br><p id=mn118:43.2><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=mn118:43.3><span class=root>Attamanā te bhikkhū bhagavato bhāsitaṁ abhinandunti. </span><br> <span class=sabbamitta>Zufrieden begrüßten die Mönche und Nonnen die Worte des Buddha. </span><br><p id=mn118:43.4><span class=root>Ānāpānassatisuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about>Contact info</a></small></footer>