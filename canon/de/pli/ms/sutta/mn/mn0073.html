<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0073.html>English</a> , <a href=/canon/ru/pli/ms/sutta/mn/mn0073.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0072.html>Previous</a><a href=/canon/de/pli/ms/sutta/mn/mn0074.html>Next</a></div><p id=mn73:0.1><span class=root>Majjhima Nikāya 73 </span><br> <span class=sabbamitta>Mittlere Lehrreden 73 </span><br><p id=mn73:0.2><span class="root big-bold">Mahāvacchasutta </span><br> <span class=sabbamitta>Die längere Lehrrede mit Vacchagotta </span><br><p id=mn73:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn73:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sabbamitta>Einmal hielt sich der Buddha bei Rājagaha auf, im Bambuswäldchen, am Futterplatz der Eichhörnchen. </span><br><p id=mn73:2.1><span class=root>Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sabbamitta>Da ging der Wanderer Vacchagotta zum Buddha und tauschte Willkommensgrüße mit ihm aus. </span><br><p id=mn73:2.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako bhagavantaṁ etadavoca: </span><br> <span class=sabbamitta>Nach der Begrüßung und dem Austausch von Höflichkeiten setzte er sich zur Seite hin und sagte zum Buddha: </span><br><p id=mn73:3.1><span class=root>“dīgharattāhaṁ bhotā gotamena sahakathī. </span><br> <span class=sabbamitta>„Lange Zeit schon hatte ich Gespräche mit dem werten Gotama. </span><br><p id=mn73:3.2><span class=root>Sādhu me bhavaṁ gotamo saṅkhittena kusalākusalaṁ desetū”ti. </span><br> <span class=sabbamitta>Bitte lehre mich kurz, was tauglich und was untauglich ist.“ </span><br><p id=mn73:3.3><span class=root>“Saṅkhittenapi kho te ahaṁ, vaccha, kusalākusalaṁ deseyyaṁ, vitthārenapi kho te ahaṁ, vaccha, kusalākusalaṁ deseyyaṁ; </span><br> <span class=sabbamitta>„Vaccha, ich kann dich kurz oder ausführlich lehren, was tauglich und was untauglich ist. </span><br><p id=mn73:3.4><span class=root>api ca te ahaṁ, vaccha, saṅkhittena kusalākusalaṁ desessāmi. </span><br> <span class=sabbamitta>Doch lass es mich kurz tun. </span><br><p id=mn73:3.5><span class=root>Taṁ suṇāhi, sādhukaṁ manasi karohi, bhāsissāmī”ti. </span><br> <span class=sabbamitta>Hör zu und gebrauche den Geist gut, ich werde sprechen.“ </span><br><p id=mn73:3.6><span class=root>“Evaṁ, bho”ti kho vacchagotto paribbājako bhagavato paccassosi. </span><br> <span class=sabbamitta>„Ja, werter Herr“, antwortete Vacchagotta. </span><br><p id=mn73:3.7><span class=root>Bhagavā etadavoca: </span><br> <span class=sabbamitta>Der Buddha sagte: </span><br><p id=mn73:4.1><span class=root>“Lobho kho, vaccha, akusalaṁ, alobho kusalaṁ; </span><br> <span class=sabbamitta>„Gier ist untauglich, Zufriedenheit ist tauglich. </span><br><p id=mn73:4.2><span class=root>doso kho, vaccha, akusalaṁ, adoso kusalaṁ; </span><br> <span class=sabbamitta>Hass ist untauglich, Liebe ist tauglich. </span><br><p id=mn73:4.3><span class=root>moho kho, vaccha, akusalaṁ, amoho kusalaṁ. </span><br> <span class=sabbamitta>Täuschung ist untauglich, richtiges Verstehen ist tauglich. </span><br><p id=mn73:4.4><span class=root>Iti kho, vaccha, ime tayo dhammā akusalā, tayo dhammā kusalā. </span><br> <span class=sabbamitta>Somit gibt es diese drei untauglichen Dinge und diese drei tauglichen Dinge. </span><br><p id=mn73:5.1><span class=root>Pāṇātipāto kho, vaccha, akusalaṁ, pāṇātipātā veramaṇī kusalaṁ; </span><br> <span class=sabbamitta>Lebende Geschöpfe töten ist untauglich, keine lebenden Geschöpfe töten ist tauglich. </span><br><p id=mn73:5.2><span class=root>adinnādānaṁ kho, vaccha, akusalaṁ, adinnādānā veramaṇī kusalaṁ; </span><br> <span class=sabbamitta>Stehlen ist untauglich, nicht stehlen ist tauglich. </span><br><p id=mn73:5.3><span class=root>kāmesumicchācāro kho, vaccha, akusalaṁ, kāmesumicchācārā veramaṇī kusalaṁ; </span><br> <span class=sabbamitta>Sexuelle Verfehlungen begehen ist untauglich, keine sexuellen Verfehlungen begehen ist tauglich. </span><br><p id=mn73:5.4><span class=root>musāvādo kho, vaccha, akusalaṁ, musāvādā veramaṇī kusalaṁ; </span><br> <span class=sabbamitta>Lügen ist untauglich, nicht lügen ist tauglich. </span><br><p id=mn73:5.5><span class=root>pisuṇā vācā kho, vaccha, akusalaṁ, pisuṇāya vācāya veramaṇī kusalaṁ; </span><br> <span class=sabbamitta>Entzweiende Rede ist untauglich, keine entzweiende Rede zu gebrauchen, ist tauglich. </span><br><p id=mn73:5.6><span class=root>pharusā vācā kho, vaccha, akusalaṁ, pharusāya vācāya veramaṇī kusalaṁ; </span><br> <span class=sabbamitta>Harte Rede ist untauglich, keine harte Rede zu gebrauchen, ist tauglich. </span><br><p id=mn73:5.7><span class=root>samphappalāpo kho, vaccha, akusalaṁ, samphappalāpā veramaṇī kusalaṁ; </span><br> <span class=sabbamitta>Unsinnreden ist untauglich, keinen Unsinn reden ist tauglich. </span><br><p id=mn73:5.8><span class=root>abhijjhā kho, vaccha, akusalaṁ, anabhijjhā kusalaṁ; </span><br> <span class=sabbamitta>Begehrlichkeit ist untauglich, Zufriedenheit ist tauglich. </span><br><p id=mn73:5.9><span class=root>byāpādo kho, vaccha, akusalaṁ, abyāpādo kusalaṁ; </span><br> <span class=sabbamitta>Böser Wille ist untauglich, Wohlwollen ist tauglich. </span><br><p id=mn73:5.10><span class=root>micchādiṭṭhi kho, vaccha, akusalaṁ sammādiṭṭhi kusalaṁ. </span><br> <span class=sabbamitta>Falsche Ansicht ist untauglich, rechte Ansicht ist tauglich. </span><br><p id=mn73:5.11><span class=root>Iti kho, vaccha, ime dasa dhammā akusalā, dasa dhammā kusalā. </span><br> <span class=sabbamitta>Somit gibt es diese zehn untauglichen Dinge und diese zehn tauglichen Dinge. </span><br><p id=mn73:6.1><span class=root>Yato kho, vaccha, bhikkhuno taṇhā pahīnā hoti ucchinnamūlā tālāvatthukatā anabhāvaṅkatā āyatiṁ anuppādadhammā, so hoti bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto”ti. </span><br> <span class=sabbamitta>Wenn ein Mönch das Verlangen aufgegeben hat, sodass es an der Wurzel abgeschnitten ist, dass es wie der Stumpf einer Palme ist, dass es ausgelöscht ist und sich in Zukunft nicht mehr erheben kann, so ist dieser Mönch vollendet. Seine Befleckungen sind aufgelöst, das geistliche Leben ist erfüllt, er hat getan, was zu tun war, die Last abgelegt, sein eigenes wahres Ziel erreicht, hat die Fessel des fortgesetzten Daseins endgültig gelöst und ist durch Erleuchtung richtig befreit.“ </span><br><p id=mn73:7.1><span class=root>“Tiṭṭhatu bhavaṁ gotamo. </span><br> <span class=sabbamitta>„Gibt es außer dem werten Gotama </span><br><p id=mn73:7.2><span class=root>Atthi pana te bhoto gotamassa ekabhikkhupi sāvako yo āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī”ti? </span><br> <span class=sabbamitta>auch nur einen einzigen Mönchsschüler des werten Gotama, der mit der Auflösung der Befleckungen in eben diesem Leben die fleckenlose Freiheit des Herzens erlangt hat, die fleckenlose Freiheit durch Weisheit, sie durch eigene Einsicht erkennt und darin lebt?“ </span><br><p id=mn73:7.3><span class=root>“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova ye bhikkhū mama sāvakā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharantī”ti. </span><br> <span class=sabbamitta>„Es gibt nicht nur hundert solcher Mönchsschüler von mir, Vaccha, auch nicht zweihundert, dreihundert, vierhundert oder fünfhundert, sondern viel mehr.“ </span><br><p id=mn73:8.1><span class=root>“Tiṭṭhatu bhavaṁ gotamo, tiṭṭhantu bhikkhū. </span><br> <span class=sabbamitta>„Gibt es außer dem werten Gotama und den Mönchen </span><br><p id=mn73:8.2><span class=root>Atthi pana bhoto gotamassa ekā bhikkhunīpi sāvikā yā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī”ti? </span><br> <span class=sabbamitta>auch nur eine einzige Nonnenschülerin des werten Gotama, die mit der Auflösung der Befleckungen in eben diesem Leben die fleckenlose Freiheit des Herzens erlangt hat, die fleckenlose Freiheit durch Weisheit, sie durch eigene Einsicht erkennt und darin lebt?“ </span><br><p id=mn73:8.3><span class=root>“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova yā bhikkhuniyo mama sāvikā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharantī”ti. </span><br> <span class=sabbamitta>„Es gibt nicht nur hundert solcher Nonnenschülerinnen von mir, Vaccha, auch nicht zweihundert, dreihundert, vierhundert oder fünfhundert, sondern viel mehr.“ </span><br><p id=mn73:9.1><span class=root>“Tiṭṭhatu bhavaṁ gotamo, tiṭṭhantu bhikkhū, tiṭṭhantu bhikkhuniyo. </span><br> <span class=sabbamitta>„Gibt es außer dem werten Gotama, den Mönchen und den Nonnen </span><br><p id=mn73:9.2><span class=root>Atthi pana bhoto gotamassa ekupāsakopi sāvako gihī odātavasano brahmacārī yo pañcannaṁ orambhāgiyānaṁ saṁyojanānaṁ parikkhayā opapātiko tattha parinibbāyī anāvattidhammo tasmā lokā”ti? </span><br> <span class=sabbamitta>auch nur einen einzigen Laienschüler des werten Gotama, weiß gekleidet und keusch, der mit der Auflösung der fünf niederen Fesseln durch unmittelbares Erscheinen wiedergeboren wird und der dort erlischt und von jener Welt nicht mehr zurückkehren muss?“ </span><br><p id=mn73:9.3><span class=root>“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova ye upāsakā mama sāvakā gihī odātavasanā brahmacārino pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyino anāvattidhammā tasmā lokā”ti. </span><br> <span class=sabbamitta>„Es gibt nicht nur hundert solcher keuscher Laienschüler von mir, Vaccha, auch nicht zweihundert, dreihundert, vierhundert oder fünfhundert, sondern viel mehr.“ </span><br><p id=mn73:10.1><span class=root>“Tiṭṭhatu bhavaṁ gotamo, tiṭṭhantu bhikkhū, tiṭṭhantu bhikkhuniyo, tiṭṭhantu upāsakā gihī odātavasanā brahmacārino. </span><br> <span class=sabbamitta>„Gibt es außer dem werten Gotama, den Mönchen, den Nonnen und den keuschen Laienschülern </span><br><p id=mn73:10.2><span class=root>Atthi pana bhoto gotamassa ekupāsakopi sāvako gihī odātavasano kāmabhogī sāsanakaro ovādappaṭikaro yo tiṇṇavicikiccho vigatakathaṅkatho vesārajjappatto aparappaccayo satthusāsane viharatī”ti? </span><br> <span class=sabbamitta>auch nur einen einzigen Laienschüler des werten Gotama, weiß gekleidet und Sinnenfreuden genießend, der die Anleitung erfüllt und der Unterweisung folgt, der über den Zweifel hinausgegangen ist, sich von Unschlüssigkeit frei gemacht und Selbstvertrauen gewonnen hat, der in der Anleitung des Lehrers von anderen unabhängig ist?“ </span><br><p id=mn73:10.3><span class=root>“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova ye upāsakā mama sāvakā gihī odātavasanā kāmabhogino sāsanakarā ovādappaṭikarā tiṇṇavicikicchā vigatakathaṅkathā vesārajjappattā aparappaccayā satthusāsane viharantī”ti. </span><br> <span class=sabbamitta>„Es gibt nicht nur hundert solcher Laienschüler von mir, die Sinnenfreuden genießen, Vaccha, auch nicht zweihundert, dreihundert, vierhundert oder fünfhundert, sondern viel mehr.“ </span><br><p id=mn73:11.1><span class=root>“Tiṭṭhatu bhavaṁ gotamo, tiṭṭhantu bhikkhū, tiṭṭhantu bhikkhuniyo, tiṭṭhantu upāsakā gihī odātavasanā brahmacārino, tiṭṭhantu upāsakā gihī odātavasanā kāmabhogino. </span><br> <span class=sabbamitta>„Gibt es außer dem werten Gotama, den Mönchen, den Nonnen, den keuschen Laienschülern und den Laienschülern, die Sinnenfreuden genießen, </span><br><p id=mn73:11.2><span class=root>Atthi pana bhoto gotamassa ekupāsikāpi sāvikā gihinī odātavasanā brahmacārinī yā pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyinī anāvattidhammā tasmā lokā”ti? </span><br> <span class=sabbamitta>auch nur eine einzige Laienschülerin des werten Gotama, weiß gekleidet und keusch, die mit der Auflösung der fünf niederen Fesseln durch unmittelbares Erscheinen wiedergeboren wird und die dort erlischt und von jener Welt nicht mehr zurückkehren muss?“ </span><br><p id=mn73:11.3><span class=root>“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova yā upāsikā mama sāvikā gihiniyo odātavasanā brahmacāriniyo pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyiniyo anāvattidhammā tasmā lokā”ti. </span><br> <span class=sabbamitta>„Es gibt nicht nur hundert solcher keuscher Laienschülerinnen von mir, Vaccha, auch nicht zweihundert, dreihundert, vierhundert oder fünfhundert, sondern viel mehr.“ </span><br><p id=mn73:12.1><span class=root>“Tiṭṭhatu bhavaṁ gotamo, tiṭṭhantu bhikkhū, tiṭṭhantu bhikkhuniyo, tiṭṭhantu upāsakā gihī odātavasanā brahmacārino, tiṭṭhantu upāsakā gihī odātavasanā kāmabhogino, tiṭṭhantu upāsikā gihiniyo odātavasanā brahmacāriniyo. </span><br> <span class=sabbamitta>„Gibt es außer dem werten Gotama, den Mönchen, den Nonnen, den keuschen Laienschülern, den Laienschülern, die Sinnenfreuden genießen, und den keuschen Laienschülerinnen </span><br><p id=mn73:12.2><span class=root>Atthi pana bhoto gotamassa ekupāsikāpi sāvikā gihinī odātavasanā kāmabhoginī sāsanakarā ovādappaṭikarā yā tiṇṇavicikicchā vigatakathaṅkathā vesārajjappattā aparappaccayā satthusāsane viharatī”ti? </span><br> <span class=sabbamitta>auch nur eine einzige Laienschülerin des werten Gotama, weiß gekleidet und Sinnenfreuden genießend, die die Anleitung erfüllt und der Unterweisung folgt, die über den Zweifel hinausgegangen ist, sich von Unschlüssigkeit frei gemacht und Selbstvertrauen gewonnen hat, die in der Anleitung des Lehrers von anderen unabhängig ist?“ </span><br><p id=mn73:12.3><span class=root>“Na kho, vaccha, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova yā upāsikā mama sāvikā gihiniyo odātavasanā kāmabhoginiyo sāsanakarā ovādappaṭikarā tiṇṇavicikicchā vigatakathaṅkathā vesārajjappattā aparappaccayā satthusāsane viharantī”ti. </span><br> <span class=sabbamitta>„Es gibt nicht nur hundert solcher Laienschülerinnen von mir, die Sinnenfreuden genießen, Vaccha, auch nicht zweihundert, dreihundert, vierhundert oder fünfhundert, sondern viel mehr.“ </span><br><p id=mn73:13.1><span class=root>“Sace hi, bho gotama, imaṁ dhammaṁ bhavaṁyeva gotamo ārādhako abhavissa, no ca kho bhikkhū ārādhakā abhavissaṁsu; </span><br> <span class=sabbamitta>„Wenn der werte Gotama der einzige wäre, der in dieser Lehre Erfolg hat, und keine Mönche, </span><br><p id=mn73:13.2><span class=root>evamidaṁ brahmacariyaṁ aparipūraṁ abhavissa tenaṅgena. </span><br> <span class=sabbamitta>so wäre dieser geistliche Pfad in dieser Hinsicht unvollständig. </span><br><p id=mn73:13.3><span class=root>Yasmā ca kho, bho gotama, imaṁ dhammaṁ bhavañceva gotamo ārādhako bhikkhū ca ārādhakā; </span><br> <span class=sabbamitta>Aber da sowohl der werte Gotama als auch Mönche in dieser Lehre Erfolg haben, </span><br><p id=mn73:13.4><span class=root>evamidaṁ brahmacariyaṁ paripūraṁ tenaṅgena. </span><br> <span class=sabbamitta>ist dieser geistliche Pfad in dieser Hinsicht vollständig. </span><br><p id=mn73:13.5><span class=root>Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, no ca kho bhikkhuniyo ārādhikā abhavissaṁsu; </span><br> <span class=sabbamitta>Wenn der werte Gotama und die Mönche die einzigen wären, die in dieser Lehre Erfolg haben, und keine Nonnen, </span><br><p id=mn73:13.6><span class=root>evamidaṁ brahmacariyaṁ aparipūraṁ abhavissa tenaṅgena. </span><br> <span class=sabbamitta>so wäre dieser geistliche Pfad in dieser Hinsicht unvollständig. </span><br><p id=mn73:13.7><span class=root>Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā; </span><br> <span class=sabbamitta>Aber da sowohl der werte Gotama als auch Mönche und Nonnen in dieser Lehre Erfolg haben, </span><br><p id=mn73:13.8><span class=root>evamidaṁ brahmacariyaṁ paripūraṁ tenaṅgena. </span><br> <span class=sabbamitta>ist dieser geistliche Pfad in dieser Hinsicht vollständig. </span><br><p id=mn73:13.9><span class=root>Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, bhikkhuniyo ca ārādhikā abhavissaṁsu, no ca kho upāsakā gihī odātavasanā brahmacārino ārādhakā abhavissaṁsu; </span><br> <span class=sabbamitta>Wenn der werte Gotama, die Mönche und die Nonnen die einzigen wären, die in dieser Lehre Erfolg haben, und keine keuschen Laienmänner, </span><br><p id=mn73:13.10><span class=root>evamidaṁ brahmacariyaṁ aparipūraṁ abhavissa tenaṅgena. </span><br> <span class=sabbamitta>so wäre dieser geistliche Pfad in dieser Hinsicht unvollständig. </span><br><p id=mn73:13.11><span class=root>Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā; </span><br> <span class=sabbamitta>Aber da sowohl der werte Gotama als auch Mönche, Nonnen und keusche Laienmänner in dieser Lehre Erfolg haben, </span><br><p id=mn73:13.12><span class=root>evamidaṁ brahmacariyaṁ paripūraṁ tenaṅgena. </span><br> <span class=sabbamitta>ist dieser geistliche Pfad in dieser Hinsicht vollständig. </span><br><p id=mn73:13.13><span class=root>Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, bhikkhuniyo ca ārādhikā abhavissaṁsu, upāsakā ca gihī odātavasanā brahmacārino ārādhakā abhavissaṁsu, no ca kho upāsakā gihī odātavasanā kāmabhogino ārādhakā abhavissaṁsu; </span><br> <span class=sabbamitta>Wenn der werte Gotama, die Mönche, die Nonnen und die keuschen Laienmänner die einzigen wären, die in dieser Lehre Erfolg haben, und keine Laienmänner, die Sinnenfreuden genießen, </span><br><p id=mn73:13.14><span class=root>evamidaṁ brahmacariyaṁ aparipūraṁ abhavissa tenaṅgena. </span><br> <span class=sabbamitta>so wäre dieser geistliche Pfad in dieser Hinsicht unvollständig. </span><br><p id=mn73:13.15><span class=root>Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā, upāsakā ca gihī odātavasanā kāmabhogino ārādhakā; </span><br> <span class=sabbamitta>Aber da sowohl der werte Gotama als auch Mönche, Nonnen, keusche Laienmänner und solche, die Sinnenfreuden genießen, in dieser Lehre Erfolg haben, </span><br><p id=mn73:13.16><span class=root>evamidaṁ brahmacariyaṁ paripūraṁ tenaṅgena. </span><br> <span class=sabbamitta>ist dieser geistliche Pfad in dieser Hinsicht vollständig. </span><br><p id=mn73:13.17><span class=root>Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, bhikkhuniyo ca ārādhikā abhavissaṁsu, upāsakā ca gihī odātavasanā brahmacārino ārādhakā abhavissaṁsu, upāsakā ca gihī odātavasanā kāmabhogino ārādhakā abhavissaṁsu, no ca kho upāsikā gihiniyo odātavasanā brahmacāriniyo ārādhikā abhavissaṁsu; </span><br> <span class=sabbamitta>Wenn der werte Gotama, die Mönche, die Nonnen, die keuschen Laienmänner und die, die Sinnenfreuden genießen, die einzigen wären, die in dieser Lehre Erfolg haben, und keine keuschen Laienfrauen, </span><br><p id=mn73:13.18><span class=root>evamidaṁ brahmacariyaṁ aparipūraṁ abhavissa tenaṅgena. </span><br> <span class=sabbamitta>so wäre dieser geistliche Pfad in dieser Hinsicht unvollständig. </span><br><p id=mn73:13.19><span class=root>Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā, upāsakā ca gihī odātavasanā kāmabhogino ārādhakā, upāsikā ca gihiniyo odātavasanā brahmacāriniyo ārādhikā; </span><br> <span class=sabbamitta>Aber da sowohl der werte Gotama als auch Mönche, Nonnen, keusche Laienmänner, solche, die Sinnenfreuden genießen, und keusche Laienfrauen in dieser Lehre Erfolg haben, </span><br><p id=mn73:13.20><span class=root>evamidaṁ brahmacariyaṁ paripūraṁ tenaṅgena. </span><br> <span class=sabbamitta>ist dieser geistliche Pfad in dieser Hinsicht vollständig. </span><br><p id=mn73:13.21><span class=root>Sace hi, bho gotama, imaṁ dhammaṁ bhavañceva gotamo ārādhako abhavissa, bhikkhū ca ārādhakā abhavissaṁsu, bhikkhuniyo ca ārādhikā abhavissaṁsu, upāsakā ca gihī odātavasanā brahmacārino ārādhakā abhavissaṁsu, upāsakā ca gihī odātavasanā kāmabhogino ārādhakā abhavissaṁsu, upāsikā ca gihiniyo odātavasanā brahmacāriniyo ārādhikā abhavissaṁsu, no ca kho upāsikā gihiniyo odātavasanā kāmabhoginiyo ārādhikā abhavissaṁsu; </span><br> <span class=sabbamitta>Wenn der werte Gotama, die Mönche, die Nonnen, die keuschen Laienmänner, die Laienmänner, die Sinnenfreuden genießen, und die keuschen Laienfrauen die einzigen wären, die in dieser Lehre Erfolg haben, und keine Laienfrauen, die Sinnenfreuden genießen, </span><br><p id=mn73:13.22><span class=root>evamidaṁ brahmacariyaṁ aparipūraṁ abhavissa tenaṅgena. </span><br> <span class=sabbamitta>so wäre dieser geistliche Pfad in dieser Hinsicht unvollständig. </span><br><p id=mn73:13.23><span class=root>Yasmā ca kho, bho gotama, imaṁ dhammaṁ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā, upāsakā ca gihī odātavasanā kāmabhogino ārādhakā, upāsikā ca gihiniyo odātavasanā brahmacāriniyo ārādhikā, upāsikā ca gihiniyo odātavasanā kāmabhoginiyo ārādhikā; </span><br> <span class=sabbamitta>Aber da sowohl der werte Gotama als auch Mönche, Nonnen, keusche Laienmänner, solche, die Sinnenfreuden genießen, keusche Laienfrauen und solche, die Sinnenfreuden genießen, in dieser Lehre Erfolg haben, </span><br><p id=mn73:13.24><span class=root>evamidaṁ brahmacariyaṁ paripūraṁ tenaṅgena. </span><br> <span class=sabbamitta>ist dieser geistliche Pfad in dieser Hinsicht vollständig. </span><br><p id=mn73:14.1><span class=root>Seyyathāpi, bho gotama, gaṅgā nadī samuddaninnā samuddapoṇā samuddapabbhārā samuddaṁ āhacca tiṭṭhati, evamevāyaṁ bhoto gotamassa parisā sagahaṭṭhapabbajitā nibbānaninnā nibbānapoṇā nibbānapabbhārā nibbānaṁ āhacca tiṭṭhati. </span><br> <span class=sabbamitta>Wie der Ganges sich zum Meer neigt, zum Meer strebt, sich zum Meer ausrichtet und fortgesetzt zum Meer drängt, ebenso neigt sich die Versammlung des werten Gotama mit Laien und Hauslosen zum Erlöschen, strebt zum Erlöschen, richtet sich zum Erlöschen aus und drängt fortgesetzt zum Erlöschen. </span><br><p id=mn73:15.1><span class=root>Abhikkantaṁ, bho gotama …pe… </span><br> <span class=sabbamitta>Vortrefflich, werter Gotama! … </span><br><p id=mn73:15.2><span class=root>esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><br> <span class=sabbamitta>Ich nehme Zuflucht zum werten Gotama, zur Lehre und zum Saṅgha der Mönche und Nonnen. </span><br><p id=mn73:15.3><span class=root>Labheyyāhaṁ bhoto gotamassa santike pabbajjaṁ, labheyyaṁ upasampadan”ti. </span><br> <span class=sabbamitta>Darf ich vor dem werten Gotama die Weihe des Fortziehens erhalten, die Ordination?“ </span><br><p id=mn73:16.1><span class=root>“Yo kho, vaccha, aññatitthiyapubbo imasmiṁ dhammavinaye ākaṅkhati pabbajjaṁ, ākaṅkhati upasampadaṁ, so cattāro māse parivasati. Catunnaṁ māsānaṁ accayena āraddhacittā bhikkhū pabbājenti upasampādenti bhikkhubhāvāya; </span><br> <span class=sabbamitta>„Vaccha, wenn jemand, der zuvor in einer anderen Konfession ordiniert war, in dieser Lehre und Schulung die Weihe des Fortziehens, die Ordination, erhalten möchte, hat er vier Monate Probezeit. Wenn die Mönche nach Ablauf von vier Monaten zufrieden sind, geben sie ihm die Weihe des Fortziehens, die Ordination zum Mönch. </span><br><p id=mn73:16.2><span class=root>api ca mettha puggalavemattatā viditā”ti. </span><br> <span class=sabbamitta>Allerdings habe ich in dieser Sache individuelle Unterschiede anerkannt.“ </span><br><p id=mn73:16.3><span class=root>“Sace, bhante, aññatitthiyapubbā imasmiṁ dhammavinaye ākaṅkhantā pabbajjaṁ, ākaṅkhantā upasampadaṁ cattāro māse parivasanti, catunnaṁ māsānaṁ accayena āraddhacittā bhikkhū pabbājenti upasampādenti bhikkhubhāvāya; ahaṁ cattāri vassāni parivasissāmi. Catunnaṁ vassānaṁ accayena āraddhacittā bhikkhū pabbājentu upasampādentu bhikkhubhāvāyā”ti. </span><br> <span class=sabbamitta>„Herr, wenn in einem solchen Fall vier Monate Probezeit erforderlich sind, werde ich vier Jahre auf Probe verbringen. Wenn die Mönche nach Ablauf von vier Jahren zufrieden sind, mögen sie mir die Weihe des Fortziehens geben, die Ordination zum Mönch.“ </span><br><p id=mn73:16.4><span class=root>Alattha kho vacchagotto paribbājako bhagavato santike pabbajjaṁ alattha upasampadaṁ. </span><br> <span class=sabbamitta>Und der Wanderer Vacchagotta erhielt vor dem Buddha die Weihe des Fortziehens, die Ordination. </span><br><p id=mn73:17.1><span class=root>Acirūpasampanno kho panāyasmā vacchagotto addhamāsūpasampanno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā vacchagotto bhagavantaṁ etadavoca: </span><br> <span class=sabbamitta>Nicht lange nach seiner Ordination ging der Ehrwürdige Vacchagotta zum Buddha, verbeugte sich, setzte sich zur Seite hin und sagte zu ihm: </span><br><p id=mn73:17.2><span class=root>“yāvatakaṁ, bhante, sekhena ñāṇena sekhāya vijjāya pattabbaṁ, anuppattaṁ taṁ mayā; </span><br> <span class=sabbamitta>„Herr, ich bin mit dem Erkennen und Verstehen eines in Schulung Befindlichen so weit gekommen, wie es möglich ist. </span><br><p id=mn73:17.3><span class=root>uttari ca me bhagavā dhammaṁ desetū”ti. </span><br> <span class=sabbamitta>Bitte lehre mich den Dhamma weiter!“ </span><br><p id=mn73:18.1><span class=root>“Tena hi tvaṁ, vaccha, dve dhamme uttari bhāvehi—samathañca vipassanañca. </span><br> <span class=sabbamitta>„Nun, Vaccha, entwickle zwei Dinge weiter: Sammlung und Klarsicht. </span><br><p id=mn73:18.2><span class=root>Ime kho te, vaccha, dve dhammā uttari bhāvitā—samatho ca vipassanā ca—anekadhātupaṭivedhāya saṁvattissanti. </span><br> <span class=sabbamitta>Wenn du diese beiden Dinge weiter entwickelt hast, werden sie zum Durchdringen vieler Elemente führen. </span><br><p id=mn73:19.1><span class=root>So tvaṁ, vaccha, yāvadeva ākaṅkhissasi: </span><br> <span class=sabbamitta>Wann immer du wünschst: </span><br><p id=mn73:19.2><span class=root>‘anekavihitaṁ iddhividhaṁ paccanubhaveyyaṁ—ekopi hutvā bahudhā assaṁ, bahudhāpi hutvā eko assaṁ; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamāno gaccheyyaṁ, seyyathāpi ākāse; pathaviyāpi ummujjanimujjaṁ kareyyaṁ, seyyathāpi udake; udakepi abhijjamāne gaccheyyaṁ, seyyathāpi pathaviyaṁ; ākāsepi pallaṅkena kameyyaṁ, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimaseyyaṁ, parimajjeyyaṁ; yāva brahmalokāpi kāyena vasaṁ vatteyyan’ti, </span><br> <span class=sabbamitta>‚Dass ich doch die vielen Arten übersinnlicher Kraft ausüben könnte: mich vervielfältigen und wieder eins werden; erscheinen und verschwinden; ungehindert durch eine Mauer, einen Erdwall oder einen Berg gehen wie durch leeren Raum; in die Erde eintauchen und wieder auftauchen, als wäre sie Wasser; über das Wasser gehen, als wäre es Land; mit gekreuzten Beinen durch die Luft fliegen wie ein Vogel; Sonne und Mond, so mächtig und gewaltig, mit der Hand berühren und streicheln; meinen Körper beherrschen bis hin zur Brahmāwelt‘ – </span><br><p id=mn73:19.3><span class=root>tatra tatreva sakkhibhabbataṁ pāpuṇissasi, sati satiāyatane. </span><br> <span class=sabbamitta>wenn du das wünschst, so bist du in der Lage, diese Dinge zu verwirklichen, da jedes einzelne innerhalb der Reichweite ist. </span><br><p id=mn73:20.1><span class=root>So tvaṁ, vaccha, yāvadeva ākaṅkhissasi: </span><br> <span class=sabbamitta>Wann immer du wünschst: </span><br><p id=mn73:20.2><span class=root>‘dibbāya sotadhātuyā visuddhāya atikkantamānusikāya ubho sadde suṇeyyaṁ—dibbe ca mānuse ca, ye dūre santike cā’ti, tatra tatreva sakkhibhabbataṁ pāpuṇissasi, sati satiāyatane. </span><br> <span class=sabbamitta>‚Dass ich doch mit geläuterter und übermenschlicher Hellhörigkeit beide Arten von Tönen hören könnte, menschliche und himmlische, ob nah oder fern‘ – wenn du das wünschst, so bist du in der Lage, diese Dinge zu verwirklichen, da jedes einzelne innerhalb der Reichweite ist. </span><br><p id=mn73:21.1><span class=root>So tvaṁ, vaccha, yāvadeva ākaṅkhissasi: </span><br> <span class=sabbamitta>Wann immer du wünschst: </span><br><p id=mn73:21.2><span class=root>‘parasattānaṁ parapuggalānaṁ cetasā ceto paricca pajāneyyaṁ—</span><br> <span class=sabbamitta>‚Dass ich doch den Geist anderer Wesen und Menschen erkennen könnte, indem ich ihn mit meinem Geist erfasse: </span><br><p id=mn73:21.3><span class=root>sarāgaṁ vā cittaṁ sarāgaṁ cittanti pajāneyyaṁ, </span><br> <span class=sabbamitta>Dass ich einen gierigen Geist als „gierigen Geist“ erkennen könnte, </span><br><p id=mn73:21.4><span class=root>vītarāgaṁ vā cittaṁ vītarāgaṁ cittanti pajāneyyaṁ; </span><br> <span class=sabbamitta>einen von Gier freien Geist als „von Gier freien Geist“, </span><br><p id=mn73:21.5><span class=root>sadosaṁ vā cittaṁ sadosaṁ cittanti pajāneyyaṁ, </span><br> <span class=sabbamitta>einen hasserfüllten Geist als „hasserfüllten Geist“, </span><br><p id=mn73:21.6><span class=root>vītadosaṁ vā cittaṁ vītadosaṁ cittanti pajāneyyaṁ; </span><br> <span class=sabbamitta>einen von Hass freien Geist als „von Hass freien Geist“, </span><br><p id=mn73:21.7><span class=root>samohaṁ vā cittaṁ samohaṁ cittanti pajāneyyaṁ, </span><br> <span class=sabbamitta>einen Geist, der sich täuscht, als „Geist, der sich täuscht“, </span><br><p id=mn73:21.8><span class=root>vītamohaṁ vā cittaṁ vītamohaṁ cittanti pajāneyyaṁ; </span><br> <span class=sabbamitta>einen von Täuschung freien Geist als „von Täuschung freien Geist“, </span><br><p id=mn73:21.9><span class=root>saṅkhittaṁ vā cittaṁ saṅkhittaṁ cittanti pajāneyyaṁ, </span><br> <span class=sabbamitta>einen eingeengten Geist als „eingeengten Geist“, </span><br><p id=mn73:21.10><span class=root>vikkhittaṁ vā cittaṁ vikkhittaṁ cittanti pajāneyyaṁ; </span><br> <span class=sabbamitta>einen zerstreuten Geist als „zerstreuten Geist“, </span><br><p id=mn73:21.11><span class=root>mahaggataṁ vā cittaṁ mahaggataṁ cittanti pajāneyyaṁ, </span><br> <span class=sabbamitta>einen ausgedehnten Geist als „ausgedehnten Geist“, </span><br><p id=mn73:21.12><span class=root>amahaggataṁ vā cittaṁ amahaggataṁ cittanti pajāneyyaṁ; </span><br> <span class=sabbamitta>einen nicht ausgedehnten Geist als „nicht ausgedehnten Geist“, </span><br><p id=mn73:21.13><span class=root>sauttaraṁ vā cittaṁ sauttaraṁ cittanti pajāneyyaṁ, </span><br> <span class=sabbamitta>einen Geist, der nicht unübertrefflich ist, als „Geist, der nicht unübertrefflich ist“, </span><br><p id=mn73:21.14><span class=root>anuttaraṁ vā cittaṁ anuttaraṁ cittanti pajāneyyaṁ; </span><br> <span class=sabbamitta>einen unübertrefflichen Geist als „unübertrefflichen Geist“, </span><br><p id=mn73:21.15><span class=root>samāhitaṁ vā cittaṁ samāhitaṁ cittanti pajāneyyaṁ, </span><br> <span class=sabbamitta>einen im Samādhi versunkenen Geist als „im Samādhi versunkenen Geist“, </span><br><p id=mn73:21.16><span class=root>asamāhitaṁ vā cittaṁ asamāhitaṁ cittanti pajāneyyaṁ; </span><br> <span class=sabbamitta>einen nicht im Samādhi versunkenen Geist als „nicht im Samādhi versunkenen Geist“, </span><br><p id=mn73:21.17><span class=root>vimuttaṁ vā cittaṁ vimuttaṁ cittanti pajāneyyaṁ, </span><br> <span class=sabbamitta>einen befreiten Geist als „befreiten Geist“ </span><br><p id=mn73:21.18><span class=root>avimuttaṁ vā cittaṁ avimuttaṁ cittanti pajāneyyan’ti, </span><br> <span class=sabbamitta>und einen nicht befreiten Geist als „nicht befreiten Geist“‘ – </span><br><p id=mn73:21.19><span class=root>tatra tatreva sakkhibhabbataṁ pāpuṇissasi, sati satiāyatane. </span><br> <span class=sabbamitta>wenn du das wünschst, so bist du in der Lage, diese Dinge zu verwirklichen, da jedes einzelne innerhalb der Reichweite ist. </span><br><p id=mn73:22.1><span class=root>So tvaṁ, vaccha, yāvadeva ākaṅkhissasi: </span><br> <span class=sabbamitta>Wann immer du wünschst: </span><br><p id=mn73:22.2><span class=root>‘anekavihitaṁ pubbenivāsaṁ anussareyyaṁ, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi; anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe—amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapannoti; iti sākāraṁ sauddesaṁ anekavihitaṁ pubbenivāsaṁ anussareyyan’ti, </span><br> <span class=sabbamitta>‚Dass ich mich doch an viele Arten früherer Leben erinnern könnte, das heißt: eine Wiedergeburt, zwei Wiedergeburten, drei, vier, fünf, zehn, zwanzig, dreißig, vierzig, fünfzig, hundert, tausend, hunderttausend Wiedergeburten; viele Äonen des Zusammenziehens der Welt, viele Äonen des Ausdehnens der Welt, viele Äonen des Zusammenziehens und Ausdehnens der Welt; „Dort hatte ich diesen Namen, gehörte zu jenem Stamm, sah so aus, und das war meine Speise. So erlebte ich Glück und Schmerz, und so ging mein Leben zu Ende. Als ich von jenem Ort verschied, wurde ich woanders wiedergeboren. Und dort hatte ich diesen Namen, gehörte zu jenem Stamm, sah so aus, und das war meine Speise. So erlebte ich Glück und Schmerz, und so ging mein Leben zu Ende. Als ich von jenem Ort verschied, wurde ich hier wiedergeboren“; dass ich mich so an viele Arten früherer Leben mit den Merkmalen und Einzelheiten erinnern könnte‘ – </span><br><p id=mn73:22.3><span class=root>tatra tatreva sakkhibhabbataṁ pāpuṇissasi, sati satiāyatane. </span><br> <span class=sabbamitta>wenn du das wünschst, so bist du in der Lage, diese Dinge zu verwirklichen, da jedes einzelne innerhalb der Reichweite ist. </span><br><p id=mn73:23.1><span class=root>So tvaṁ, vaccha, yāvadeva ākaṅkhissasi: </span><br> <span class=sabbamitta>Wann immer du wünschst: </span><br><p id=mn73:23.2><span class=root>‘dibbena cakkhunā visuddhena atikkantamānusakena satte passeyyaṁ cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajāneyyaṁ—ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannāti; iti dibbena cakkhunā visuddhena atikkantamānusakena satte passeyyaṁ cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajāneyyan’ti, </span><br> <span class=sabbamitta>‚Dass ich doch mit geläuterter und übermenschlicher Hellsichtigkeit Lebewesen sehen könnte, wie sie hinscheiden und wieder geboren werden – gering oder hochstehend, schön oder hässlich, an einem guten oder einem schlechten Ort; dass ich verstünde, wie Lebewesen entsprechend ihrer Taten wiedergeboren werden: ‚Diese lieben Wesen taten Schlechtes mit dem Körper, der Sprache und dem Geist. Sie brachten die Edlen in Verruf, hatten falsche Ansicht und unternahmen Handlungen aus dieser falschen Ansicht heraus. Wenn ihr Körper auseinanderbricht, nach dem Tod, werden sie an einem verlorenen Ort wiedergeboren, einem schlechten Ort, in der Unterwelt, der Hölle. Diese lieben Wesen hingegen taten Gutes mit dem Körper, der Sprache und dem Geist. Sie brachten nie die Edlen in Verruf, hatten rechte Ansicht und unternahmen Handlungen aus dieser rechten Ansicht heraus. Wenn ihr Körper auseinanderbricht, nach dem Tod, werden sie an einem guten Ort wiedergeboren, in einer himmlischen Welt.‘ – dass ich so mit geläuterter und übermenschlicher Hellsichtigkeit Lebewesen sehen könnte, wie sie hinscheiden und wieder geboren werden – gering oder hochstehend, schön oder hässlich, an einem guten oder einem schlechten Ort; dass ich verstünde, wie Lebewesen entsprechend ihrer Taten wiedergeboren werden‘ – </span><br><p id=mn73:23.3><span class=root>tatra tatreva sakkhibhabbataṁ pāpuṇissasi, sati satiāyatane. </span><br> <span class=sabbamitta>wenn du das wünschst, so bist du in der Lage, diese Dinge zu verwirklichen, da jedes einzelne innerhalb der Reichweite ist. </span><br><p id=mn73:24.1><span class=root>So tvaṁ, vaccha, yāvadeva ākaṅkhissasi: </span><br> <span class=sabbamitta>Wann immer du wünschst: </span><br><p id=mn73:24.2><span class=root>‘āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti, </span><br> <span class=sabbamitta>‚Dass ich doch mit der Auflösung der Befleckungen in eben diesem Leben die fleckenlose Freiheit des Herzens erlangen könnte, die fleckenlose Freiheit durch Weisheit, sie durch eigene Einsicht erkennen und darin leben könnte‘ – </span><br><p id=mn73:24.3><span class=root>tatra tatreva sakkhibhabbataṁ pāpuṇissasi, sati satiāyatane”ti. </span><br> <span class=sabbamitta>wenn du das wünschst, so bist du in der Lage, diese Dinge zu verwirklichen, da jedes einzelne innerhalb der Reichweite ist.“ </span><br><p id=mn73:25.1><span class=root>Atha kho āyasmā vacchagotto bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sabbamitta>Da begrüßte der Ehrwürdige Vacchagotta die Worte des Buddha und stimmte ihm zu. Er erhob er sich von seinem Sitz, verbeugte sich und umrundete den Buddha respektvoll, die rechte Seite ihm zugewandt, und ging. </span><br><p id=mn73:26.1><span class=root>Atha kho āyasmā vacchagotto eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. </span><br> <span class=sabbamitta>Da gelangte Vacchagotta, als er allein lebte, zurückgezogen, beflissen, eifrig und entschlossen, bald in eben diesem Leben zum äußersten Höhepunkt des geistlichen Lebens. Er lebte an dem Ziel, das er durch eigene Einsicht erkannt hatte, für welches ehrbare Menschen zu Recht aus dem Haus fortziehen ins hauslose Leben. </span><br><p id=mn73:26.2><span class=root>“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi. </span><br> <span class=sabbamitta>Er verstand: „Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort.“ </span><br><p id=mn73:26.3><span class=root>Aññataro kho panāyasmā vacchagotto arahataṁ ahosi. </span><br> <span class=sabbamitta>Und der Ehrwürdige Vacchagotta wurde einer der Vollendeten. </span><br><p id=mn73:27.1><span class=root>Tena kho pana samayena sambahulā bhikkhū bhagavantaṁ dassanāya gacchanti. </span><br> <span class=sabbamitta>Nun begaben sich zu dieser Zeit mehrere Mönche und Nonnen zum Buddha. </span><br><p id=mn73:27.2><span class=root>Addasā kho āyasmā vacchagotto te bhikkhū dūratova āgacchante. </span><br> <span class=sabbamitta>Vacchagotta sah sie von Weitem kommen, </span><br><p id=mn73:27.3><span class=root>Disvāna yena te bhikkhū tenupasaṅkami; upasaṅkamitvā te bhikkhū etadavoca: </span><br> <span class=sabbamitta>ging zu ihnen und sagte: </span><br><p id=mn73:27.4><span class=root>“handa kahaṁ pana tumhe āyasmanto gacchathā”ti? </span><br> <span class=sabbamitta>„Guten Tag, ihr Ehrwürdigen, wohin geht ihr?“ </span><br><p id=mn73:27.5><span class=root>“Bhagavantaṁ kho mayaṁ, āvuso, dassanāya gacchāmā”ti. </span><br> <span class=sabbamitta>„Geehrter, wir gehen, um den Buddha zu sehen.“ </span><br><p id=mn73:27.6><span class=root>“Tenahāyasmanto mama vacanena bhagavato pāde sirasā vandatha, evañca vadetha: </span><br> <span class=sabbamitta>„Nun, Geehrte, beugt bitte in meinem Namen euren Kopf zu den Füßen des Buddha und sagt: </span><br><p id=mn73:27.7><span class=root>‘vacchagotto, bhante, bhikkhu bhagavato pāde sirasā vandati, evañca vadeti—</span><br> <span class=sabbamitta>‚Herr, der Mönch Vacchagotta beugt seinen Kopf zu deinen Füßen und sagt: </span><br><p id=mn73:27.8><span class=root>pariciṇṇo me bhagavā, pariciṇṇo me sugato’”ti. </span><br> <span class=sabbamitta>„Ich habe dem Gesegneten gedient! Ich habe dem Heiligen gedient!“‘“ </span><br><p id=mn73:28.1><span class=root>“Evamāvuso”ti kho te bhikkhū āyasmato vacchagottassa paccassosuṁ. </span><br> <span class=sabbamitta>„Ja, Geehrter“, antworteten sie. </span><br><p id=mn73:28.2><span class=root>Atha kho te bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sabbamitta>Da gingen diese Mönche und Nonnen zum Buddha, verbeugten sich, setzten sich zur Seite hin und sagten zu ihm: </span><br><p id=mn73:28.3><span class=root>“āyasmā, bhante, vacchagotto bhagavato pāde sirasā vandati, evañca vadeti: </span><br> <span class=sabbamitta>„Herr, der Mönch Vacchagotta beugt seinen Kopf zu deinen Füßen und sagt: </span><br><p id=mn73:28.4><span class=root>‘pariciṇṇo me bhagavā, pariciṇṇo me sugato’”ti. </span><br> <span class=sabbamitta>‚Ich habe dem Gesegneten gedient! Ich habe dem Heiligen gedient!‘“ </span><br><p id=mn73:28.5><span class=root>“Pubbeva me, bhikkhave, vacchagotto bhikkhu cetasā ceto paricca vidito: </span><br> <span class=sabbamitta>„Ich habe bereits Vacchagottas Geist mit meinem Geist erfasst und verstanden, </span><br><p id=mn73:28.6><span class=root>‘tevijjo vacchagotto bhikkhu mahiddhiko mahānubhāvo’ti. </span><br> <span class=sabbamitta>dass er das dreifache Wissen besitzt und sehr mächtig und gewaltig ist, </span><br><p id=mn73:28.7><span class=root>Devatāpi me etamatthaṁ ārocesuṁ: </span><br> <span class=sabbamitta>und auch Gottheiten haben es mir gesagt.“ </span><br><p id=mn73:28.8><span class=root>‘tevijjo, bhante, vacchagotto bhikkhu mahiddhiko mahānubhāvo’”ti. </span><br><p id=mn73:28.9><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=mn73:28.10><span class=root>Attamanā te bhikkhū bhagavato bhāsitaṁ abhinandunti. </span><br> <span class=sabbamitta>Zufrieden begrüßten die Mönche und Nonnen die Worte des Buddha. </span><br><p id=mn73:28.11><span class=root>Mahāvacchasuttaṁ niṭṭhitaṁ tatiyaṁ. </span><br></main><footer class="container footer"><small><a href=/about/>Contact info</a></small></footer>