<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0081.html>English</a> , <a href=/canon/ru/pli/ms/sutta/mn/mn0081.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0080.html>Previous</a><a href=/canon/de/pli/ms/sutta/mn/mn0082.html>Next</a></div><p id=mn81:0.1><span class=root>Majjhima Nikāya 81 </span><br> <span class=sabbamitta>Mittlere Lehrreden 81 </span><br><p id=mn81:0.2><span class="root big-bold">Ghaṭikārasutta </span><br> <span class=sabbamitta>Mit Ghaṭīkāra </span><br><p id=mn81:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn81:1.2><span class=root>ekaṁ samayaṁ bhagavā kosalesu cārikaṁ carati mahatā bhikkhusaṅghena saddhiṁ. </span><br> <span class=sabbamitta>Einmal wanderte der Buddha mit einem großen Saṅgha von Mönchen und Nonnen durch das Land der Kosaler. </span><br><p id=mn81:2.1><span class=root>Atha kho bhagavā maggā okkamma aññatarasmiṁ padese sitaṁ pātvākāsi. </span><br> <span class=sabbamitta>Da ging der Buddha von der Straße ab, und an einer bestimmten Stelle lächelte er. </span><br><p id=mn81:2.2><span class=root>Atha kho āyasmato ānandassa etadahosi: </span><br> <span class=sabbamitta>Da dachte der Ehrwürdige Ānanda: </span><br><p id=mn81:2.3><span class=root>“ko nu kho hetu, ko paccayo bhagavato sitassa pātukammāya? </span><br> <span class=sabbamitta>„Was ist der Grund, was ist die Ursache, dass der Buddha gelächelt hat? </span><br><p id=mn81:2.4><span class=root>Na akāraṇena tathāgatā sitaṁ pātukarontī”ti. </span><br> <span class=sabbamitta>Klargewordene lächeln nicht ohne Grund.“ </span><br><p id=mn81:2.5><span class=root>Atha kho āyasmā ānando ekaṁsaṁ cīvaraṁ katvā yena bhagavā tenañjaliṁ paṇāmetvā bhagavantaṁ etadavoca: </span><br> <span class=sabbamitta>Und Ānanda ordnete seine Robe über einer Schulter, erhob seine zusammengelegten Hände zum Buddha und sagte: </span><br><p id=mn81:2.6><span class=root>“ko nu kho, bhante, hetu, ko paccayo bhagavato sitassa pātukammāya? </span><br> <span class=sabbamitta>„Was ist der Grund, was ist die Ursache, dass der Buddha gelächelt hat? </span><br><p id=mn81:2.7><span class=root>Na akāraṇena tathāgatā sitaṁ pātukarontī”ti. </span><br> <span class=sabbamitta>Klargewordene lächeln nicht ohne Grund.“ </span><br><p id=mn81:3.1><span class=root>“Bhūtapubbaṁ, ānanda, imasmiṁ padese vegaḷiṅgaṁ nāma gāmanigamo ahosi iddho ceva phīto ca bahujano ākiṇṇamanusso. </span><br> <span class=sabbamitta>„Es war einmal, Ānanda, ein Marktstädtchen mit Namen Vebhaliṅga, das stand an dieser Stelle, und es war erfolgreich, blühend, dicht bevölkert und voller Menschen. </span><br><p id=mn81:3.2><span class=root>Vegaḷiṅgaṁ kho, ānanda, gāmanigamaṁ kassapo bhagavā arahaṁ sammāsambuddho upanissāya vihāsi. </span><br> <span class=sabbamitta>Und Kassapa, ein Gesegneter, ein Vollendeter, ein vollkommen erwachter Buddha, wurde von Vebhaliṅga unterhalten. </span><br><p id=mn81:3.3><span class=root>Idha sudaṁ, ānanda, kassapassa bhagavato arahato sammāsambuddhassa ārāmo ahosi. </span><br> <span class=sabbamitta>Genau hier hatte er sein Kloster, </span><br><p id=mn81:3.4><span class=root>Idha sudaṁ, ānanda, kassapo bhagavā arahaṁ sammāsambuddho nisinnako bhikkhusaṅghaṁ ovadatī”ti. </span><br> <span class=sabbamitta>wo er saß und den Saṅgha der Mönche und Nonnen unterwies.“ </span><br><p id=mn81:4.1><span class=root>Atha kho āyasmā ānando catugguṇaṁ saṅghāṭiṁ paññapetvā bhagavantaṁ etadavoca: </span><br> <span class=sabbamitta>Da faltete Ānanda seine äußere Robe vierfach, breitete sie aus und sagte zum Buddha: </span><br><p id=mn81:4.2><span class=root>“tena hi, bhante, bhagavā nisīdatu ettha. </span><br> <span class=sabbamitta>„Nun, der Gesegnete setze sich hier! </span><br><p id=mn81:4.3><span class=root>Ayaṁ bhūmipadeso dvīhi arahantehi sammāsambuddhehi paribhutto bhavissatī”ti. </span><br> <span class=sabbamitta>Dann werden auf diesem Stück Land zwei Vollendete gesessen haben, zwei vollkommen erwachte Buddhas.“ </span><br><p id=mn81:4.4><span class=root>Nisīdi bhagavā paññatte āsane. </span><br> <span class=sabbamitta>Der Buddha setzte sich auf den ausgebreiteten Sitz </span><br><p id=mn81:4.5><span class=root>Nisajja kho bhagavā āyasmantaṁ ānandaṁ āmantesi: </span><br> <span class=sabbamitta>und sagte zum Ehrwürdigen Ānanda: </span><br><p id=mn81:5.1><span class=root>“Bhūtapubbaṁ, ānanda, imasmiṁ padese vegaḷiṅgaṁ nāma gāmanigamo ahosi iddho ceva phīto ca bahujano ākiṇṇamanusso. </span><br> <span class=sabbamitta>„Es war einmal, Ānanda, ein Marktstädtchen mit Namen Vebhaliṅga, das stand an dieser Stelle, und es war erfolgreich, blühend, dicht bevölkert und voller Menschen. </span><br><p id=mn81:5.2><span class=root>Vegaḷiṅgaṁ kho, ānanda, gāmanigamaṁ kassapo bhagavā arahaṁ sammāsambuddho upanissāya vihāsi. </span><br> <span class=sabbamitta>Und Kassapa, ein Gesegneter, ein Vollendeter, ein vollkommen erwachter Buddha, wurde von Vebhaliṅga unterhalten. </span><br><p id=mn81:5.3><span class=root>Idha sudaṁ, ānanda, kassapassa bhagavato arahato sammāsambuddhassa ārāmo ahosi. </span><br> <span class=sabbamitta>Genau hier hatte er sein Kloster, </span><br><p id=mn81:5.4><span class=root>Idha sudaṁ, ānanda, kassapo bhagavā arahaṁ sammāsambuddho nisinnako bhikkhusaṅghaṁ ovadati. </span><br> <span class=sabbamitta>wo er saß und den Saṅgha der Mönche und Nonnen unterwies. </span><br><p id=mn81:6.1><span class=root>Vegaḷiṅge kho, ānanda, gāmanigame ghaṭikāro nāma kumbhakāro kassapassa bhagavato arahato sammāsambuddhassa upaṭṭhāko ahosi aggupaṭṭhāko. </span><br> <span class=sabbamitta>Der Buddha Kassapa hatte einen Hauptunterstützer in Vebhaliṅga, einen Töpfer mit Namen Ghaṭīkāra. </span><br><p id=mn81:6.2><span class=root>Ghaṭikārassa kho, ānanda, kumbhakārassa jotipālo nāma māṇavo sahāyo ahosi piyasahāyo. </span><br> <span class=sabbamitta>Ghaṭīkāra hatte einen lieben Freund, einen Vedenstudenten mit Namen Jotipāla. </span><br><p id=mn81:6.3><span class=root>Atha kho, ānanda, ghaṭikāro kumbhakāro jotipālaṁ māṇavaṁ āmantesi: </span><br> <span class=sabbamitta>Da wandte sich Ghaṭīkāra an Jotipāla: </span><br><p id=mn81:6.4><span class=root>‘āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma. </span><br> <span class=sabbamitta>‚Komm, lieber Jotipāla, lass uns gehen, um den Gesegneten Kassapa zu sehen, den Vollendeten, den vollkommen erwachten Buddha. </span><br><p id=mn81:6.5><span class=root>Sādhusammatañhi me tassa bhagavato dassanaṁ arahato sammāsambuddhassā’ti. </span><br> <span class=sabbamitta>Denn ich erachte es als heilig, diesen Gesegneten zu sehen.‘ </span><br><p id=mn81:6.6><span class=root>Evaṁ vutte, ānanda, jotipālo māṇavo ghaṭikāraṁ kumbhakāraṁ etadavoca: </span><br> <span class=sabbamitta>Darauf sagte Jotipāla zu ihm: </span><br><p id=mn81:6.7><span class=root>‘alaṁ, samma ghaṭikāra. </span><br> <span class=sabbamitta>‚Genug, lieber Ghaṭīkāra. </span><br><p id=mn81:6.8><span class=root>Kiṁ pana tena muṇḍakena samaṇakena diṭṭhenā’ti? </span><br> <span class=sabbamitta>Was soll es bringen, diesen glatzköpfigen Pfaffen zu sehen, diesen falschen Asketen?‘ </span><br><p id=mn81:6.9><span class=root>Dutiyampi kho, ānanda …pe… </span><br> <span class=sabbamitta>Zum zweiten Mal … </span><br><p id=mn81:6.10><span class=root>tatiyampi kho, ānanda, ghaṭikāro kumbhakāro jotipālaṁ māṇavaṁ etadavoca: </span><br> <span class=sabbamitta>und zum dritten Mal wandte sich Ghaṭīkāra an Jotipāla: </span><br><p id=mn81:6.11><span class=root>‘āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma. </span><br> <span class=sabbamitta>‚Komm, lieber Jotipāla, lass uns gehen, um den Gesegneten Kassapa zu sehen, den Vollendeten, den vollkommen erwachten Buddha. </span><br><p id=mn81:6.12><span class=root>Sādhusammatañhi me tassa bhagavato dassanaṁ arahato sammāsambuddhassā’ti. </span><br> <span class=sabbamitta>Denn ich erachte es als heilig, diesen Gesegneten zu sehen.‘ </span><br><p id=mn81:6.13><span class=root>Tatiyampi kho, ānanda, jotipālo māṇavo ghaṭikāraṁ kumbhakāraṁ etadavoca: </span><br> <span class=sabbamitta>Und zum dritten Mal sagte Jotipāla zu ihm: </span><br><p id=mn81:6.14><span class=root>‘alaṁ, samma ghaṭikāra. </span><br> <span class=sabbamitta>‚Genug, lieber Ghaṭīkāra. </span><br><p id=mn81:6.15><span class=root>Kiṁ pana tena muṇḍakena samaṇakena diṭṭhenā’ti? </span><br> <span class=sabbamitta>Was soll es bringen, diesen glatzköpfigen Pfaffen zu sehen, diesen falschen Asketen?‘ </span><br><p id=mn81:6.16><span class=root>‘Tena hi, samma jotipāla, sottisināniṁ ādāya nadiṁ gamissāma sināyitun’ti. </span><br> <span class=sabbamitta>‚Nun, lieber Jotipāla, dann lass uns Badepaste nehmen und zum Fluss gehen, um zu baden.‘ </span><br><p id=mn81:6.17><span class=root>‘Evaṁ, sammā’ti kho, ānanda, jotipālo māṇavo ghaṭikārassa kumbhakārassa paccassosi. </span><br> <span class=sabbamitta>‚Ja, Lieber‘, antwortete Jotipāla. </span><br><p id=mn81:6.18><span class=root>Atha kho, ānanda, ghaṭikāro ca kumbhakāro jotipālo ca māṇavo sottisināniṁ ādāya nadiṁ agamaṁsu sināyituṁ. </span><br> <span class=sabbamitta>Und so taten sie. </span><br><p id=mn81:7.1><span class=root>Atha kho, ānanda, ghaṭikāro kumbhakāro jotipālaṁ māṇavaṁ āmantesi: </span><br> <span class=sabbamitta>Dann wandte sich Ghaṭīkāra an Jotipāla: </span><br><p id=mn81:7.2><span class=root>‘ayaṁ, samma jotipāla, kassapassa bhagavato arahato sammāsambuddhassa avidūre ārāmo. </span><br> <span class=sabbamitta>‚Lieber Jotipāla, das Kloster des Buddha Kassapa ist nicht weit von hier. </span><br><p id=mn81:7.3><span class=root>Āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma. </span><br> <span class=sabbamitta>Lass uns gehen, um den Gesegneten Kassapa zu sehen, den Vollendeten, den vollkommen erwachten Buddha. </span><br><p id=mn81:7.4><span class=root>Sādhusammatañhi me tassa bhagavato dassanaṁ arahato sammāsambuddhassā’ti. </span><br> <span class=sabbamitta>Denn ich erachte es als heilig, diesen Gesegneten zu sehen.‘ </span><br><p id=mn81:7.5><span class=root>Evaṁ vutte, ānanda, jotipālo māṇavo ghaṭikāraṁ kumbhakāraṁ etadavoca: </span><br> <span class=sabbamitta>Darauf sagte Jotipāla zu ihm: </span><br><p id=mn81:7.6><span class=root>‘alaṁ, samma ghaṭikāra. </span><br> <span class=sabbamitta>‚Genug, lieber Ghaṭīkāra. </span><br><p id=mn81:7.7><span class=root>Kiṁ pana tena muṇḍakena samaṇakena diṭṭhenā’ti? </span><br> <span class=sabbamitta>Was soll es bringen, diesen glatzköpfigen Pfaffen zu sehen, diesen falschen Asketen?‘ </span><br><p id=mn81:7.8><span class=root>Dutiyampi kho, ānanda …pe… </span><br> <span class=sabbamitta>Zum zweiten Mal … </span><br><p id=mn81:7.9><span class=root>tatiyampi kho, ānanda, ghaṭikāro kumbhakāro jotipālaṁ māṇavaṁ etadavoca: </span><br> <span class=sabbamitta>und zum dritten Mal wandte sich Ghaṭīkāra an Jotipāla: </span><br><p id=mn81:7.10><span class=root>‘ayaṁ, samma jotipāla, kassapassa bhagavato arahato sammāsambuddhassa avidūre ārāmo. </span><br> <span class=sabbamitta>‚Lieber Jotipāla, das Kloster des Buddha Kassapa ist nicht weit von hier. </span><br><p id=mn81:7.11><span class=root>Āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma. </span><br> <span class=sabbamitta>Lass uns gehen, um den Gesegneten Kassapa zu sehen, den Vollendeten, den vollkommen erwachten Buddha. </span><br><p id=mn81:7.12><span class=root>Sādhusammatañhi me tassa bhagavato dassanaṁ arahato sammāsambuddhassā’ti. </span><br> <span class=sabbamitta>Denn ich erachte es als heilig, diesen Gesegneten zu sehen.‘ </span><br><p id=mn81:7.13><span class=root>Tatiyampi kho, ānanda, jotipālo māṇavo ghaṭikāraṁ kumbhakāraṁ etadavoca: </span><br> <span class=sabbamitta>Und zum dritten Mal sagte Jotipāla zu ihm: </span><br><p id=mn81:7.14><span class=root>‘alaṁ, samma ghaṭikāra. </span><br> <span class=sabbamitta>‚Genug, lieber Ghaṭīkāra. </span><br><p id=mn81:7.15><span class=root>Kiṁ pana tena muṇḍakena samaṇakena diṭṭhenā’ti? </span><br> <span class=sabbamitta>Was soll es bringen, diesen glatzköpfigen Pfaffen zu sehen, diesen falschen Asketen?‘ </span><br><p id=mn81:8.1><span class=root>Atha kho, ānanda, ghaṭikāro kumbhakāro jotipālaṁ māṇavaṁ ovaṭṭikāyaṁ parāmasitvā etadavoca: </span><br> <span class=sabbamitta>Da packte Ghaṭīkāra Jotipāla am Rocksaum und sagte: </span><br><p id=mn81:8.2><span class=root>‘ayaṁ, samma jotipāla, kassapassa bhagavato arahato sammāsambuddhassa avidūre ārāmo. </span><br> <span class=sabbamitta>‚Lieber Jotipāla, das Kloster des Buddha Kassapa ist nicht weit von hier. </span><br><p id=mn81:8.3><span class=root>Āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma. </span><br> <span class=sabbamitta>Lass uns gehen, um den Gesegneten Kassapa zu sehen, den Vollendeten, den vollkommen erwachten Buddha. </span><br><p id=mn81:8.4><span class=root>Sādhusammatañhi me tassa bhagavato dassanaṁ arahato sammāsambuddhassā’ti. </span><br> <span class=sabbamitta>Denn ich erachte es als heilig, diesen Gesegneten zu sehen.‘ </span><br><p id=mn81:8.5><span class=root>Atha kho, ānanda, jotipālo māṇavo ovaṭṭikaṁ vinivaṭṭetvā ghaṭikāraṁ kumbhakāraṁ etadavoca: </span><br> <span class=sabbamitta>Da löste Jotipāla seinen Rocksaum und sagte zu Ghaṭīkāra: </span><br><p id=mn81:8.6><span class=root>‘alaṁ, samma ghaṭikāra. </span><br> <span class=sabbamitta>‚Genug, lieber Ghaṭīkāra. </span><br><p id=mn81:8.7><span class=root>Kiṁ pana tena muṇḍakena samaṇakena diṭṭhenā’ti? </span><br> <span class=sabbamitta>Was soll es bringen, diesen glatzköpfigen Pfaffen zu sehen, diesen falschen Asketen?‘ </span><br><p id=mn81:9.1><span class=root>Atha kho, ānanda, ghaṭikāro kumbhakāro jotipālaṁ māṇavaṁ sīsaṁnhātaṁ kesesu parāmasitvā etadavoca: </span><br> <span class=sabbamitta>Da packte Ghaṭīkāra Jotipāla an den Haaren seines frisch gewaschenen Kopfes und sagte: </span><br><p id=mn81:9.2><span class=root>‘ayaṁ, samma jotipāla, kassapassa bhagavato arahato sammāsambuddhassa avidūre ārāmo. </span><br> <span class=sabbamitta>‚Lieber Jotipāla, das Kloster des Buddha Kassapa ist nicht weit von hier. </span><br><p id=mn81:9.3><span class=root>Āyāma, samma jotipāla, kassapaṁ bhagavantaṁ arahantaṁ sammāsambuddhaṁ dassanāya upasaṅkamissāma. </span><br> <span class=sabbamitta>Lass uns gehen, um den Gesegneten Kassapa zu sehen, den Vollendeten, den vollkommen erwachten Buddha. </span><br><p id=mn81:9.4><span class=root>Sādhusammatañhi me tassa bhagavato dassanaṁ arahato sammāsambuddhassā’ti. </span><br> <span class=sabbamitta>Denn ich erachte es als heilig, diesen Gesegneten zu sehen.‘ </span><br><p id=mn81:9.5><span class=root>Atha kho, ānanda, jotipālassa māṇavassa etadahosi: </span><br> <span class=sabbamitta>Da dachte Jotipāla: </span><br><p id=mn81:9.6><span class=root>‘acchariyaṁ vata bho, abbhutaṁ vata bho. </span><br> <span class=sabbamitta>‚Wie unglaublich! Wie erstaunlich! </span><br><p id=mn81:9.7><span class=root>Yatra hi nāmāyaṁ ghaṭikāro kumbhakāro ittarajacco samāno amhākaṁ sīsaṁnhātānaṁ kesesu parāmasitabbaṁ maññissati; </span><br> <span class=sabbamitta>Wie dieser Töpfer Ghaṭīkāra, obwohl er von niederer Geburt ist, sich erlaubt, mich an den Haaren meines frisch gewaschenen Kopfes zu packen! </span><br><p id=mn81:9.8><span class=root>na vatidaṁ kira orakaṁ maññe bhavissatī’ti; </span><br> <span class=sabbamitta>Es kann sich hier um keine gewöhnliche Sache handeln.‘ </span><br><p id=mn81:9.9><span class=root>ghaṭikāraṁ kumbhakāraṁ etadavoca: </span><br> <span class=sabbamitta>Er sagte zu Ghaṭīkāra: </span><br><p id=mn81:9.10><span class=root>‘yāvatādohipi, samma ghaṭikārā’ti? </span><br> <span class=sabbamitta>‚Du melkst mich bis zu diesem Punkt, lieber Ghaṭīkāra?‘ </span><br><p id=mn81:9.11><span class=root>‘Yāvatādohipi, samma jotipāla. </span><br> <span class=sabbamitta>‚Ich melke dich bis zu diesem Punkt, lieber Jotipāla. </span><br><p id=mn81:9.12><span class=root>Tathā hi pana me sādhusammataṁ tassa bhagavato dassanaṁ arahato sammāsambuddhassā’ti. </span><br> <span class=sabbamitta>Denn als so heilig erachte ich es, diesen Gesegneten zu sehen.‘ </span><br><p id=mn81:9.13><span class=root>‘Tena hi, samma ghaṭikāra, muñca; gamissāmā’ti. </span><br> <span class=sabbamitta>‚Nun denn, lieber Ghaṭīkāra, lass mich los, wir werden gehen.‘ </span><br><p id=mn81:10.1><span class=root>Atha kho, ānanda, ghaṭikāro ca kumbhakāro jotipālo ca māṇavo yena kassapo bhagavā arahaṁ sammāsambuddho tenupasaṅkamiṁsu; upasaṅkamitvā ghaṭikāro kumbhakāro kassapaṁ bhagavantaṁ arahantaṁ sammāsambuddhaṁ abhivādetvā ekamantaṁ nisīdi. Jotipālo pana māṇavo kassapena bhagavatā arahatā sammāsambuddhena saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. </span><br> <span class=sabbamitta>Dann gingen der Töpfer Ghaṭīkāra und der Vedenstudent Jotipāla zum Buddha Kassapa. Ghaṭīkāra verbeugte sich und setzte sich zur Seite hin, aber Jotipāla tauschte mit dem Buddha Willkommensgrüße aus und setzte sich dann zur Seite hin. </span><br><p id=mn81:10.2><span class=root>Ekamantaṁ nisinno kho, ānanda, ghaṭikāro kumbhakāro kassapaṁ bhagavantaṁ arahantaṁ sammāsambuddhaṁ etadavoca: </span><br> <span class=sabbamitta>Ghaṭīkāra sagte zum Buddha Kassapa: </span><br><p id=mn81:10.3><span class=root>‘ayaṁ me, bhante, jotipālo māṇavo sahāyo piyasahāyo. </span><br> <span class=sabbamitta>‚Herr, das ist der Vedenstudent Jotipāla, mein lieber Freund. </span><br><p id=mn81:10.4><span class=root>Imassa bhagavā dhammaṁ desetū’ti. </span><br> <span class=sabbamitta>Bitte lehre ihn den Dhamma.‘ </span><br><p id=mn81:10.5><span class=root>Atha kho, ānanda, kassapo bhagavā arahaṁ sammāsambuddho ghaṭikārañca kumbhakāraṁ jotipālañca māṇavaṁ dhammiyā kathāya sandassesi samādapesi samuttejesi sampahaṁsesi. </span><br> <span class=sabbamitta>Dann leitete der Buddha Kassapa Ghaṭīkāra und Jotipāla mit einem Dhammavortrag an, ermunterte sie, begeisterte sie und regte sie an. </span><br><p id=mn81:10.6><span class=root>Atha kho, ānanda, ghaṭikāro ca kumbhakāro jotipālo ca māṇavo kassapena bhagavatā arahatā sammāsambuddhena dhammiyā kathāya sandassitā samādapitā samuttejitā sampahaṁsitā kassapassa bhagavato arahato sammāsambuddhassa bhāsitaṁ abhinanditvā anumoditvā uṭṭhāyāsanā kassapaṁ bhagavantaṁ arahantaṁ sammāsambuddhaṁ abhivādetvā padakkhiṇaṁ katvā pakkamiṁsu. </span><br> <span class=sabbamitta>Dann erhoben sie sich von ihren Sitzen, verbeugten sich, umrundeten den Buddha Kassapa respektvoll, die rechte Seite ihm zugewandt, und gingen. </span><br><p id=mn81:11.1><span class=root>Atha kho, ānanda, jotipālo māṇavo ghaṭikāraṁ kumbhakāraṁ etadavoca: </span><br> <span class=sabbamitta>Und Jotipāla sagte zu Ghaṭīkāra: </span><br><p id=mn81:11.2><span class=root>‘imaṁ nu tvaṁ, samma ghaṭikāra, dhammaṁ suṇanto atha ca pana agārasmā anagāriyaṁ na pabbajissasī’ti? </span><br> <span class=sabbamitta>‚Lieber Ghaṭīkāra, du hast diese Lehre gehört, warum ziehst du also nicht aus dem Haus fort ins hauslose Leben?‘ </span><br><p id=mn81:11.3><span class=root>‘Nanu maṁ, samma jotipāla, jānāsi, andhe jiṇṇe mātāpitaro posemī’ti? </span><br> <span class=sabbamitta>‚Weißt du nicht, lieber Jotipāla, dass ich für meine blinden alten Eltern sorge?‘ </span><br><p id=mn81:11.4><span class=root>‘Tena hi, samma ghaṭikāra, ahaṁ agārasmā anagāriyaṁ pabbajissāmī’ti. </span><br> <span class=sabbamitta>‚Nun, lieber Ghaṭīkāra, ich werde aus dem Haus fortziehen ins hauslose Leben.‘ </span><br><p id=mn81:12.1><span class=root>Atha kho, ānanda, ghaṭikāro ca kumbhakāro jotipālo ca māṇavo yena kassapo bhagavā arahaṁ sammāsambuddho tenupasaṅkamiṁsu; upasaṅkamitvā kassapaṁ bhagavantaṁ arahantaṁ sammāsambuddhaṁ abhivādetvā ekamantaṁ nisīdiṁsu. Ekamantaṁ nisinno kho, ānanda, ghaṭikāro kumbhakāro kassapaṁ bhagavantaṁ arahantaṁ sammāsambuddhaṁ etadavoca: </span><br> <span class=sabbamitta>Da gingen Ghaṭīkāra und Jotipāla zum Buddha Kassapa, verbeugten sich und setzten sich zur Seite hin. Ghaṭīkāra sagte zum Buddha Kassapa: </span><br><p id=mn81:12.2><span class=root>‘ayaṁ me, bhante, jotipālo māṇavo sahāyo piyasahāyo. </span><br> <span class=sabbamitta>‚Herr, das ist der Vedenstudent Jotipāla, mein lieber Freund. </span><br><p id=mn81:12.3><span class=root>Imaṁ bhagavā pabbājetū’ti. </span><br> <span class=sabbamitta>Bitte gib ihm die Weihe des Fortziehens.‘ </span><br><p id=mn81:12.4><span class=root>Alattha kho, ānanda, jotipālo māṇavo kassapassa bhagavato arahato sammāsambuddhassa santike pabbajjaṁ, alattha upasampadaṁ. </span><br> <span class=sabbamitta>Und der Vedenstudent Jotipāla erhielt vor dem Buddha die Weihe des Fortziehens, die Ordination. </span><br><p id=mn81:13.1><span class=root>Atha kho, ānanda, kassapo bhagavā arahaṁ sammāsambuddho acirūpasampanne jotipāle māṇave aḍḍhamāsupasampanne vegaḷiṅge yathābhirantaṁ viharitvā yena bārāṇasī tena cārikaṁ pakkāmi. </span><br> <span class=sabbamitta>Nicht lange nach Jotipālas Ordination, einen halben Monat später, brach der Buddha Kassapa, nachdem er so lange in Vebhaliṅga geblieben war, wie es ihm gefiel nach Varanasi auf. </span><br><p id=mn81:13.2><span class=root>Anupubbena cārikaṁ caramāno yena bārāṇasī tadavasari. </span><br> <span class=sabbamitta>Er wanderte Stück für Stück, bis er nach Varanasi kam, </span><br><p id=mn81:13.3><span class=root>Tatra sudaṁ, ānanda, kassapo bhagavā arahaṁ sammāsambuddho bārāṇasiyaṁ viharati isipatane migadāye. </span><br> <span class=sabbamitta>und hielt sich bei Varanasi im Wildpark bei Isipatana auf. </span><br><p id=mn81:14.1><span class=root>Assosi kho, ānanda, kikī kāsirājā: ‘kassapo kira bhagavā arahaṁ sammāsambuddho bārāṇasiṁ anuppatto bārāṇasiyaṁ viharati isipatane migadāye’ti. </span><br> <span class=sabbamitta>Der König Kikī von Kāsi hörte, dass der Buddha angekommen war. </span><br><p id=mn81:14.2><span class=root>Atha kho, ānanda, kikī kāsirājā bhadrāni bhadrāni yānāni yojāpetvā bhadraṁ yānaṁ abhiruhitvā bhadrehi bhadrehi yānehi bārāṇasiyā niyyāsi mahaccarājānubhāvena kassapaṁ bhagavantaṁ arahantaṁ sammāsambuddhaṁ dassanāya. </span><br> <span class=sabbamitta>Er ließ die erlesensten Kutschen anspannen. Dann bestieg er eine erlesene Kutsche und machte sich zusammen mit anderen erlesenen Kutschen in vollem königlichem Prunk von Varanasi auf, um den Buddha Kassapa zu sehen. </span><br><p id=mn81:14.3><span class=root>Yāvatikā yānassa bhūmi yānena gantvā yānā paccorohitvā pattikova yena kassapo bhagavā arahaṁ sammāsambuddho tenupasaṅkami; upasaṅkamitvā kassapaṁ bhagavantaṁ arahantaṁ sammāsambuddhaṁ abhivādetvā ekamantaṁ nisīdi. </span><br> <span class=sabbamitta>Er fuhr mit der Kutsche, soweit es das Gelände erlaubte, stieg dann ab und begab sich zu Fuß zum Buddha Kassapa. Er verbeugte sich und setzte sich zur Seite hin. </span><br><p id=mn81:14.4><span class=root>Ekamantaṁ nisinnaṁ kho, ānanda, kikiṁ kāsirājānaṁ kassapo bhagavā arahaṁ sammāsambuddho dhammiyā kathāya sandassesi samādapesi samuttejesi sampahaṁsesi. </span><br> <span class=sabbamitta>Der Buddha leitete ihn mit einem Dhammavortrag an, ermunterte ihn, begeisterte ihn und regte ihn an. </span><br><p id=mn81:14.5><span class=root>Atha kho, ānanda, kikī kāsirājā kassapena bhagavatā arahatā sammāsambuddhena dhammiyā kathāya sandassito samādapito samuttejito sampahaṁsito kassapaṁ bhagavantaṁ arahantaṁ sammāsambuddhaṁ etadavoca: </span><br> <span class=sabbamitta>Dann sagte König Kikī zum Buddha: </span><br><p id=mn81:14.6><span class=root>‘adhivāsetu me, bhante, bhagavā svātanāya bhattaṁ saddhiṁ bhikkhusaṅghenā’ti. </span><br> <span class=sabbamitta>‚Herr, der Buddha wolle bitte zusammen mit dem Saṅgha der Mönche und Nonnen die morgige Mahlzeit von mir annehmen.‘ </span><br><p id=mn81:14.7><span class=root>Adhivāsesi kho, ānanda, kassapo bhagavā arahaṁ sammāsambuddho tuṇhībhāvena. </span><br> <span class=sabbamitta>Der Buddha Kassapa schwieg zum Zeichen der Zustimmung. </span><br><p id=mn81:15.1><span class=root>Atha kho, ānanda, kikī kāsirājā kassapassa bhagavato sammāsambuddhassa adhivāsanaṁ viditvā uṭṭhāyāsanā kassapaṁ bhagavantaṁ arahantaṁ sammāsambuddhaṁ abhivādetvā padakkhiṇaṁ katvā pakkāmi. </span><br> <span class=sabbamitta>Da erhob sich, als er die Zustimmung des Buddha erkannt hatte, König Kikī von seinem Sitz, verbeugte sich, umrundete den Buddha respektvoll, die rechte Seite ihm zugewandt, und ging. </span><br><p id=mn81:16.1><span class=root>Atha kho, ānanda, kikī kāsirājā tassā rattiyā accayena sake nivesane paṇītaṁ khādanīyaṁ bhojanīyaṁ paṭiyādāpetvā paṇḍupuṭakassa sālino vigatakāḷakaṁ anekasūpaṁ anekabyañjanaṁ, kassapassa bhagavato arahato sammāsambuddhassa kālaṁ ārocāpesi: </span><br> <span class=sabbamitta>Als dann die Nacht vorüber war, ließ König Kikī in seiner eigenen Wohnung köstliche frische und gekochte Speisen zubereiten: zarten Safranreis, aus dem die dunklen Körner ausgelesen waren und der mit vielen Suppen und Soßen angerichtet war. Dann ließ er den Buddha über die Zeit benachrichtigen: </span><br><p id=mn81:16.2><span class=root>‘kālo, bhante, niṭṭhitaṁ bhattan’ti. </span><br> <span class=sabbamitta>‚Es ist Zeit, Herr, das Essen ist fertig.‘ </span><br><p id=mn81:17.1><span class=root>Atha kho, ānanda, kassapo bhagavā arahaṁ sammāsambuddho pubbaṇhasamayaṁ nivāsetvā pattacīvaramādāya yena kikissa kāsirañño nivesanaṁ tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena. </span><br> <span class=sabbamitta>Da kleidete der Buddha Kassapa sich am Morgen an, nahm Schale und Robe, ging zu König Kikīs Haus, wo er sich zusammen mit dem Saṅgha der Mönche und Nonnen auf den ausgebreiteten Sitz setzte. </span><br><p id=mn81:17.2><span class=root>Atha kho, ānanda, kikī kāsirājā buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi. </span><br> <span class=sabbamitta>Und König Kikī bewirtete und bediente den Saṅgha der Mönche und Nonnen mit dem Buddha an der Spitze eigenhändig mit köstlichen frischen und gekochten Speisen. </span><br><p id=mn81:17.3><span class=root>Atha kho, ānanda, kikī kāsirājā kassapaṁ bhagavantaṁ arahantaṁ sammāsambuddhaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi. </span><br> <span class=sabbamitta>Als der Buddha Kassapa gegessen und Hand und Schale gewaschen hatte, nahm König Kikī einen niedrigen Sitz und setzte sich zur Seite hin. </span><br><p id=mn81:17.4><span class=root>Ekamantaṁ nisinno kho, ānanda, kikī kāsirājā kassapaṁ bhagavantaṁ arahantaṁ sammāsambuddhaṁ etadavoca: </span><br> <span class=sabbamitta>Er sagte zum Buddha Kassapa: </span><br><p id=mn81:17.5><span class=root>‘adhivāsetu me, bhante, bhagavā bārāṇasiyaṁ vassāvāsaṁ; </span><br> <span class=sabbamitta>‚Herr, der Buddha möchte bitte meine Einladung annehmen, die Regenzeit in Varanasi zu verbringen. </span><br><p id=mn81:17.6><span class=root>evarūpaṁ saṅghassa upaṭṭhānaṁ bhavissatī’ti. </span><br> <span class=sabbamitta>Für den Saṅgha wird wieder auf die gleiche Art gesorgt werden.‘ </span><br><p id=mn81:17.7><span class=root>‘Alaṁ, mahārāja. </span><br> <span class=sabbamitta>‚Genug, großer König. </span><br><p id=mn81:17.8><span class=root>Adhivuttho me vassāvāso’ti. </span><br> <span class=sabbamitta>Ich habe bereits eine Einladung für den Regenzeitaufenthalt angenommen.‘ </span><br><p id=mn81:17.9><span class=root>Dutiyampi kho, ānanda … </span><br> <span class=sabbamitta>Zum zweiten Mal … </span><br><p id=mn81:17.10><span class=root>tatiyampi kho, ānanda, kikī kāsirājā kassapaṁ bhagavantaṁ arahantaṁ sammāsambuddhaṁ etadavoca: </span><br> <span class=sabbamitta>und zum dritten Mal sagte König Kikī zum Buddha Kassapa: </span><br><p id=mn81:17.11><span class=root>‘adhivāsetu me, bhante, bhagavā bārāṇasiyaṁ vassāvāsaṁ; </span><br> <span class=sabbamitta>‚Herr, der Buddha möchte bitte meine Einladung annehmen, die Regenzeit in Varanasi zu verbringen. </span><br><p id=mn81:17.12><span class=root>evarūpaṁ saṅghassa upaṭṭhānaṁ bhavissatī’ti. </span><br> <span class=sabbamitta>Für den Saṅgha wird wieder auf die gleiche Art gesorgt werden.‘ </span><br><p id=mn81:17.13><span class=root>‘Alaṁ, mahārāja. </span><br> <span class=sabbamitta>‚Genug, großer König. </span><br><p id=mn81:17.14><span class=root>Adhivuttho me vassāvāso’ti. </span><br> <span class=sabbamitta>Ich habe bereits eine Einladung für den Regenzeitaufenthalt angenommen.‘ </span><br><p id=mn81:17.15><span class=root>Atha kho, ānanda, kikissa kāsirañño ‘na me kassapo bhagavā arahaṁ sammāsambuddho adhivāseti bārāṇasiyaṁ vassāvāsan’ti ahudeva aññathattaṁ, ahu domanassaṁ. </span><br> <span class=sabbamitta>Da dachte der König Kikī: ‚Der Buddha nimmt meine Einladung, die Regenzeit in Varanasi zu verbringen, nicht an‘, und wurde traurig und aufgebracht. </span><br><p id=mn81:17.16><span class=root>Atha kho, ānanda, kikī kāsirājā kassapaṁ bhagavantaṁ arahantaṁ sammāsambuddhaṁ etadavoca: </span><br> <span class=sabbamitta>Und der König Kikī sagte zum Buddha Kassapa: </span><br><p id=mn81:17.17><span class=root>‘atthi nu kho, bhante, añño koci mayā upaṭṭhākataro’ti? </span><br> <span class=sabbamitta>‚Herr, hast du einen anderen Unterstützer, der besser ist als ich?‘ </span><br><p id=mn81:18.1><span class=root>‘Atthi, mahārāja, vegaḷiṅgaṁ nāma gāmanigamo. </span><br> <span class=sabbamitta>‚Großer König, da ist das Marktstädtchen Vebhaliṅga, </span><br><p id=mn81:18.2><span class=root>Tattha ghaṭikāro nāma kumbhakāro; </span><br> <span class=sabbamitta>wo ein Töpfer mit Namen Ghaṭīkāra lebt. </span><br><p id=mn81:18.3><span class=root>so me upaṭṭhāko aggupaṭṭhāko. </span><br> <span class=sabbamitta>Er ist mein Hauptunterstützer. </span><br><p id=mn81:18.4><span class=root>Tuyhaṁ kho pana, mahārāja, na me kassapo bhagavā arahaṁ sammāsambuddho adhivāseti bārāṇasiyaṁ vassāvāsanti attheva aññathattaṁ, atthi domanassaṁ. </span><br> <span class=sabbamitta>Nun, großer König, als du dachtest: ‚Der Buddha nimmt meine Einladung, die Regenzeit in Varanasi zu verbringen, nicht an‘, da wurdest du traurig und aufgebracht. </span><br><p id=mn81:18.5><span class=root>Tayidaṁ ghaṭikārassa kumbhakārassa natthi ca na ca bhavissati. </span><br> <span class=sabbamitta>Aber Ghaṭīkāra ist nicht aufgebracht, noch wird er es werden. </span><br><p id=mn81:18.6><span class=root>Ghaṭikāro kho, mahārāja, kumbhakāro buddhaṁ saraṇaṁ gato, dhammaṁ saraṇaṁ gato, saṅghaṁ saraṇaṁ gato. </span><br> <span class=sabbamitta>Ghaṭīkāra hat Zuflucht zum Buddha, zur Lehre und zum Saṅgha genommen. </span><br><p id=mn81:18.7><span class=root>Ghaṭikāro kho, mahārāja, kumbhakāro pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, surāmerayamajjapamādaṭṭhānā paṭivirato. </span><br> <span class=sabbamitta>Er tötet keine lebenden Geschöpfe, stiehlt nicht, begeht keine sexuellen Verfehlungen, lügt nicht und trinkt keine Rauschmittel wie Bier, Wein und Branntwein. </span><br><p id=mn81:18.8><span class=root>Ghaṭikāro kho, mahārāja, kumbhakāro buddhe aveccappasādena samannāgato, dhamme aveccappasādena samannāgato, saṅghe aveccappasādena samannāgato, ariyakantehi sīlehi samannāgato. </span><br> <span class=sabbamitta>Er hat auf Erfahrung gegründete Zuversicht zum Buddha, zur Lehre und zum Saṅgha und besitzt das sittliche Verhalten, das von den Edlen geliebt wird. </span><br><p id=mn81:18.9><span class=root>Ghaṭikāro kho, mahārāja, kumbhakāro dukkhe nikkaṅkho, dukkhasamudaye nikkaṅkho, dukkhanirodhe nikkaṅkho, dukkhanirodhagāminiyā paṭipadāya nikkaṅkho. </span><br> <span class=sabbamitta>Er ist frei von Zweifel bezüglich des Leidens, des Ursprungs des Leidens, des Aufhörens des Leidens und der Übung, die zum Aufhören des Leidens führt. </span><br><p id=mn81:18.10><span class=root>Ghaṭikāro kho, mahārāja, kumbhakāro ekabhattiko brahmacārī sīlavā kalyāṇadhammo. </span><br> <span class=sabbamitta>Er isst zu einer Tageszeit. Er lebt keusch, ist sittlich und hat einen guten Charakter. </span><br><p id=mn81:18.11><span class=root>Ghaṭikāro kho, mahārāja, kumbhakāro nikkhittamaṇisuvaṇṇo apetajātarūparajato. </span><br> <span class=sabbamitta>Edelsteine und Gold hat er abgetan und Gold und Zahlungsmittel zurückgewiesen. </span><br><p id=mn81:18.12><span class=root>Ghaṭikāro kho, mahārāja, kumbhakāro pannamusalo na sahatthā pathaviṁ khaṇati. </span><br> <span class=sabbamitta>Er hat den Spaten weggelegt und gräbt auch mit seinen Händen nicht die Erde um. </span><br><p id=mn81:18.13><span class=root>Yaṁ hoti kūlapaluggaṁ vā mūsikukkaro vā taṁ kājena āharitvā bhājanaṁ karitvā evamāha: </span><br> <span class=sabbamitta>Er nimmt, was an einem Flussufer herabgefallen ist oder von Mäusen aufgegraben wurde, und trägt es in einem Tragekorb zurück. Wenn er eine Schüssel gemacht hat, sagt er: </span><br><p id=mn81:18.14><span class=root>“ettha yo icchati taṇḍulapaṭibhastāni vā muggapaṭibhastāni vā kaḷāyapaṭibhastāni vā nikkhipitvā yaṁ icchati taṁ haratū”ti. </span><br> <span class=sabbamitta>„Jeder kann Sesam, Mungobohnen oder Kichererbsen in einem Sack hier lassen und nehmen, was er möchte.“ </span><br><p id=mn81:18.15><span class=root>Ghaṭikāro kho, mahārāja, kumbhakāro andhe jiṇṇe mātāpitaro poseti. </span><br> <span class=sabbamitta>Er sorgt für seine blinden Eltern. </span><br><p id=mn81:18.16><span class=root>Ghaṭikāro kho, mahārāja, kumbhakāro pañcannaṁ orambhāgiyānaṁ saṁyojanānaṁ parikkhayā opapātiko tattha parinibbāyī anāvattidhammo tasmā lokā. </span><br> <span class=sabbamitta>Und da er die fünf niederen Fesseln aufgelöst hat, wird Ghaṭīkāra durch unmittelbares Erscheinen wiedergeboren werden und wird dort erlöschen, er muss von jener Welt nicht zurückkehren. </span><br><p id=mn81:19.1><span class=root>Ekamidāhaṁ, mahārāja, samayaṁ vegaḷiṅge nāma gāmanigame viharāmi. </span><br> <span class=sabbamitta>Dieses eine Mal, großer König, hielt ich mich in der Nähe des Marktstädtchens Vebhaliṅga auf. </span><br><p id=mn81:19.2><span class=root>Atha khvāhaṁ, mahārāja, pubbaṇhasamayaṁ nivāsetvā pattacīvaramādāya yena ghaṭikārassa kumbhakārassa mātāpitaro tenupasaṅkamiṁ; upasaṅkamitvā ghaṭikārassa kumbhakārassa mātāpitaro etadavocaṁ: </span><br> <span class=sabbamitta>Da kleidete ich mich am Morgen an, nahm Schale und Robe, ging zur Wohnung von Ghaṭīkāras Eltern und sagte zu ihnen: </span><br><p id=mn81:19.3><span class=root>“handa ko nu kho ayaṁ bhaggavo gato”ti? </span><br> <span class=sabbamitta>„Entschuldigung, wo ist Bhaggava hingegangen?“ </span><br><p id=mn81:19.4><span class=root>“Nikkhanto kho te, bhante, upaṭṭhāko antokumbhiyā odanaṁ gahetvā pariyogā sūpaṁ gahetvā paribhuñjā”ti. </span><br> <span class=sabbamitta>„Dein Unterstützer ist ausgegangen, Herr. Aber nimm Reis aus dem Kessel und Soße aus dem Topf und iss.“ </span><br><p id=mn81:19.5><span class=root>Atha khvāhaṁ, mahārāja, kumbhiyā odanaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkamiṁ. </span><br> <span class=sabbamitta>Und so tat ich es. Und nach dem Essen erhob ich mich von meinem Sitz und ging. </span><br><p id=mn81:19.6><span class=root>Atha kho, mahārāja, ghaṭikāro kumbhakāro yena mātāpitaro tenupasaṅkami; upasaṅkamitvā mātāpitaro etadavoca: </span><br> <span class=sabbamitta>Dann ging Ghaṭīkāra zu seinen Eltern und sagte: </span><br><p id=mn81:19.7><span class=root>“ko kumbhiyā odanaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkanto”ti? </span><br> <span class=sabbamitta>„Wer hat Reis aus dem Kessel und Soße aus dem Topf genommen, hat gegessen und ist gegangen?“ </span><br><p id=mn81:19.8><span class=root>“Kassapo, tāta, bhagavā arahaṁ sammāsambuddho kumbhiyā odanaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkanto”ti? </span><br> <span class=sabbamitta>„Es war der Buddha Kassapa, mein Lieber.“ </span><br><p id=mn81:19.9><span class=root>Atha kho, mahārāja, ghaṭikārassa kumbhakārassa etadahosi: </span><br> <span class=sabbamitta>Da dachte Ghaṭīkāra: </span><br><p id=mn81:19.10><span class=root>“lābhā vata me, suladdhaṁ vata me, </span><br> <span class=sabbamitta>„Ich habe Glück, so großes Glück, </span><br><p id=mn81:19.11><span class=root>yassa me kassapo bhagavā arahaṁ sammāsambuddho evaṁ abhivissattho”ti. </span><br> <span class=sabbamitta>dass der Buddha Kassapa mir so sehr vertraut!“ </span><br><p id=mn81:19.12><span class=root>Atha kho, mahārāja, ghaṭikāraṁ kumbhakāraṁ aḍḍhamāsaṁ pītisukhaṁ na vijahati, sattāhaṁ mātāpitūnaṁ. </span><br> <span class=sabbamitta>Und Freude und Glück verließen den Töpfer Ghaṭīkāra einen halben Monat lang nicht, und seine Eltern eine Woche lang. </span><br><p id=mn81:20.1><span class=root>Ekamidāhaṁ, mahārāja, samayaṁ tattheva vegaḷiṅge nāma gāmanigame viharāmi. </span><br> <span class=sabbamitta>Ein anderes Mal, großer König, hielt ich mich wieder in der Nähe dieses Marktstädtchens Vebhaliṅga auf. </span><br><p id=mn81:20.2><span class=root>Atha khvāhaṁ, mahārāja, pubbaṇhasamayaṁ nivāsetvā pattacīvaramādāya yena ghaṭikārassa kumbhakārassa mātāpitaro tenupasaṅkamiṁ; upasaṅkamitvā ghaṭikārassa kumbhakārassa mātāpitaro etadavocaṁ: </span><br> <span class=sabbamitta>Da kleidete ich mich am Morgen an, nahm Schale und Robe, ging zur Wohnung von Ghaṭīkāras Eltern und sagte zu ihnen: </span><br><p id=mn81:20.3><span class=root>“handa ko nu kho ayaṁ bhaggavo gato”ti? </span><br> <span class=sabbamitta>„Entschuldigung, wo ist Bhaggava hingegangen?“ </span><br><p id=mn81:20.4><span class=root>“Nikkhanto kho te, bhante, upaṭṭhāko anto kaḷopiyā kummāsaṁ gahetvā pariyogā sūpaṁ gahetvā paribhuñjā”ti. </span><br> <span class=sabbamitta>„Dein Unterstützer ist ausgegangen, Herr. Aber nimm Brei aus dem Kessel und Soße aus dem Topf und iss.“ </span><br><p id=mn81:20.5><span class=root>Atha khvāhaṁ, mahārāja, kaḷopiyā kummāsaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkamiṁ. </span><br> <span class=sabbamitta>Und so tat ich es. Und nach dem Essen erhob ich mich von meinem Sitz und ging. </span><br><p id=mn81:20.6><span class=root>Atha kho, mahārāja, ghaṭikāro kumbhakāro yena mātāpitaro tenupasaṅkami; upasaṅkamitvā mātāpitaro etadavoca: </span><br> <span class=sabbamitta>Dann ging Ghaṭīkāra zu seinen Eltern und sagte: </span><br><p id=mn81:20.7><span class=root>“ko kaḷopiyā kummāsaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkanto”ti? </span><br> <span class=sabbamitta>„Wer hat Brei aus dem Kessel und Soße aus dem Topf genommen, hat gegessen und ist gegangen?“ </span><br><p id=mn81:20.8><span class=root>“Kassapo, tāta, bhagavā arahaṁ sammāsambuddho kaḷopiyā kummāsaṁ gahetvā pariyogā sūpaṁ gahetvā paribhuñjitvā uṭṭhāyāsanā pakkanto”ti. </span><br> <span class=sabbamitta>„Es war der Buddha Kassapa, mein Lieber.“ </span><br><p id=mn81:20.9><span class=root>Atha kho, mahārāja, ghaṭikārassa kumbhakārassa etadahosi: </span><br> <span class=sabbamitta>Da dachte Ghaṭīkāra: </span><br><p id=mn81:20.10><span class=root>“lābhā vata me, suladdhaṁ vata me, </span><br> <span class=sabbamitta>„Ich habe Glück, so großes Glück, </span><br><p id=mn81:20.11><span class=root>yassa me kassapo bhagavā arahaṁ sammāsambuddho evaṁ abhivissattho”ti. </span><br> <span class=sabbamitta>dass der Buddha Kassapa mir so sehr vertraut!“ </span><br><p id=mn81:20.12><span class=root>Atha kho, mahārāja, ghaṭikāraṁ kumbhakāraṁ aḍḍhamāsaṁ pītisukhaṁ na vijahati, sattāhaṁ mātāpitūnaṁ. </span><br> <span class=sabbamitta>Und Freude und Glück verließen den Töpfer Ghaṭīkāra einen halben Monat lang nicht, und seine Eltern eine Woche lang. </span><br><p id=mn81:21.1><span class=root>Ekamidāhaṁ, mahārāja, samayaṁ tattheva vegaḷiṅge nāma gāmanigame viharāmi. </span><br> <span class=sabbamitta>Ein anderes Mal, großer König, hielt ich mich wieder in der Nähe dieses Marktstädtchens Vebhaliṅga auf. </span><br><p id=mn81:21.2><span class=root>Tena kho pana samayena kuṭi ovassati. </span><br> <span class=sabbamitta>Zu dieser Zeit war meine Hütte undicht. </span><br><p id=mn81:21.3><span class=root>Atha khvāhaṁ, mahārāja, bhikkhū āmantesiṁ: </span><br> <span class=sabbamitta>Daher wandte ich mich an die Mönche und Nonnen: </span><br><p id=mn81:21.4><span class=root>“gacchatha, bhikkhave, ghaṭikārassa kumbhakārassa nivesane tiṇaṁ jānāthā”ti. </span><br> <span class=sabbamitta>„Mönche und Nonnen, geht zu Ghaṭīkāras Wohnung und findet etwas Gras.“ </span><br><p id=mn81:21.5><span class=root>Evaṁ vutte, mahārāja, te bhikkhū maṁ etadavocuṁ: </span><br> <span class=sabbamitta>Darauf erwiderten diese Mönche und Nonnen: </span><br><p id=mn81:21.6><span class=root>“natthi kho, bhante, ghaṭikārassa kumbhakārassa nivesane tiṇaṁ, atthi ca khvāssa āvesane tiṇacchadanan”ti. </span><br> <span class=sabbamitta>„Herr, es gibt dort kein Gras, aber seine Werkstatt hat ein Grasdach.“ </span><br><p id=mn81:21.7><span class=root>“Gacchatha, bhikkhave, ghaṭikārassa kumbhakārassa āvesanaṁ uttiṇaṁ karothā”ti. </span><br> <span class=sabbamitta>„Dann geht zur Werkstatt und nehmt das Gras fort.“ </span><br><p id=mn81:21.8><span class=root>Atha kho te, mahārāja, bhikkhū ghaṭikārassa kumbhakārassa āvesanaṁ uttiṇamakaṁsu. </span><br> <span class=sabbamitta>Und das taten sie. </span><br><p id=mn81:21.9><span class=root>Atha kho, mahārāja, ghaṭikārassa kumbhakārassa mātāpitaro te bhikkhū etadavocuṁ: </span><br> <span class=sabbamitta>Da sagten Ghaṭīkāras Eltern zu diesen Mönchen und Nonnen: </span><br><p id=mn81:21.10><span class=root>“ke āvesanaṁ uttiṇaṁ karontī”ti? </span><br> <span class=sabbamitta>„Wer nimmt das Gras von der Werkstatt fort?“ </span><br><p id=mn81:21.11><span class=root>“Bhikkhū, bhagini, kassapassa bhagavato arahato sammāsambuddhassa kuṭi ovassatī”ti. </span><br> <span class=sabbamitta>„Es sind die Mönche und Nonnen, Schwester. Die Hütte des Buddha ist undicht.“ </span><br><p id=mn81:21.12><span class=root>“Haratha, bhante, haratha, bhadramukhā”ti. </span><br> <span class=sabbamitta>„Nehmt es, ihr Herren! Nehmt es, ihr Liebsten!“ </span><br><p id=mn81:21.13><span class=root>Atha kho, mahārāja, ghaṭikāro kumbhakāro yena mātāpitaro tenupasaṅkami; upasaṅkamitvā mātāpitaro etadavoca: </span><br> <span class=sabbamitta>Dann ging Ghaṭīkāra zu seinen Eltern und sagte: </span><br><p id=mn81:21.14><span class=root>“ke āvesanaṁ uttiṇamakaṁsū”ti? </span><br> <span class=sabbamitta>„Wer hat das Gras von der Werkstatt fortgenommen?“ </span><br><p id=mn81:21.15><span class=root>“Bhikkhū, tāta, kassapassa kira bhagavato arahato sammāsambuddhassa kuṭi ovassatī”ti. </span><br> <span class=sabbamitta>„Das waren die Mönche und Nonnen, Lieber. Es scheint, die Hütte des Buddha ist undicht.“ </span><br><p id=mn81:21.16><span class=root>Atha kho, mahārāja, ghaṭikārassa kumbhakārassa etadahosi: </span><br> <span class=sabbamitta>Da dachte Ghaṭīkāra: </span><br><p id=mn81:21.17><span class=root>“lābhā vata me, suladdhaṁ vata me, </span><br> <span class=sabbamitta>„Ich habe Glück, so großes Glück, </span><br><p id=mn81:21.18><span class=root>yassa me kassapo bhagavā arahaṁ sammāsambuddho evaṁ abhivissattho”ti. </span><br> <span class=sabbamitta>dass der Buddha Kassapa mir so sehr vertraut!“ </span><br><p id=mn81:21.19><span class=root>Atha kho, mahārāja, ghaṭikāraṁ kumbhakāraṁ aḍḍhamāsaṁ pītisukhaṁ na vijahati, sattāhaṁ mātāpitūnaṁ. </span><br> <span class=sabbamitta>Und Freude und Glück verließen den Töpfer Ghaṭīkāra einen halben Monat lang nicht, und seine Eltern eine Woche lang. </span><br><p id=mn81:21.20><span class=root>Atha kho, mahārāja, āvesanaṁ sabbantaṁ temāsaṁ ākāsacchadanaṁ aṭṭhāsi, na devotivassi. </span><br> <span class=sabbamitta>Und die Werkstatt behielt während der gesamten drei Monate den Luftraum als Dach, doch es fiel kein Regen hinein. </span><br><p id=mn81:21.21><span class=root>Evarūpo ca, mahārāja, ghaṭikāro kumbhakāro’ti. </span><br> <span class=sabbamitta>Und so, großer König, ist der Töpfer Ghaṭīkāra.‘ </span><br><p id=mn81:21.22><span class=root>‘Lābhā, bhante, ghaṭikārassa kumbhakārassa, suladdhā, bhante, ghaṭikārassa kumbhakārassa </span><br> <span class=sabbamitta>‚Der Töpfer Ghaṭīkāra hat Glück, Herr, so großes Glück, </span><br><p id=mn81:21.23><span class=root>yassa bhagavā evaṁ abhivissattho’ti. </span><br> <span class=sabbamitta>dass der Buddha Kassapa ihm so sehr vertraut!‘ </span><br><p id=mn81:22.1><span class=root>Atha kho, ānanda, kikī kāsirājā ghaṭikārassa kumbhakārassa pañcamattāni taṇḍulavāhasatāni pāhesi paṇḍupuṭakassa sālino tadupiyañca sūpeyyaṁ. </span><br> <span class=sabbamitta>Und König Kikī schickte fünfhundert Wagenladungen Reis, zarten Safranreis und passende Soßen zu Ghaṭīkāra. </span><br><p id=mn81:22.2><span class=root>Atha kho te, ānanda, rājapurisā ghaṭikāraṁ kumbhakāraṁ upasaṅkamitvā etadavocuṁ: </span><br> <span class=sabbamitta>Da begab sich einer der Männer des Königs zu Ghaṭīkāra und sagte: </span><br><p id=mn81:22.3><span class=root>‘imāni kho, bhante, pañcamattāni taṇḍulavāhasatāni kikinā kāsirājena pahitāni paṇḍupuṭakassa sālino tadupiyañca sūpeyyaṁ. </span><br> <span class=sabbamitta>‚Herr, diese fünfhundert Wagenladungen Reis, zarten Safranreis und passende Soßen hat dir König Kikī aus Kāsi geschickt. </span><br><p id=mn81:22.4><span class=root>Tāni, bhante, paṭiggaṇhathā’ti. </span><br> <span class=sabbamitta>Bitte nimm sie an.‘ </span><br><p id=mn81:22.5><span class=root>‘Rājā kho bahukicco bahukaraṇīyo. </span><br> <span class=sabbamitta>‚Der König hat viele Pflichten und Verantwortlichkeiten. </span><br><p id=mn81:22.6><span class=root>Alaṁ me. </span><br> <span class=sabbamitta>Ich habe genug. </span><br><p id=mn81:22.7><span class=root>Raññova hotū’ti. </span><br> <span class=sabbamitta>Dies hier soll für den König selbst sein.‘ </span><br><p id=mn81:23.1><span class=root>Siyā kho pana te, ānanda, evamassa: </span><br> <span class=sabbamitta>Ānanda, du denkst vielleicht: </span><br><p id=mn81:23.2><span class=root>‘añño nūna tena samayena jotipālo māṇavo ahosī’ti. </span><br> <span class=sabbamitta>‚Der Vedenstudent Jotipāla wird damals sicher jemand anders gewesen sein?‘ </span><br><p id=mn81:23.3><span class=root>Na kho panetaṁ, ānanda, evaṁ daṭṭhabbaṁ. </span><br> <span class=sabbamitta>Aber so solltest du es nicht sehen. </span><br><p id=mn81:23.4><span class=root>Ahaṁ tena samayena jotipālo māṇavo ahosin”ti. </span><br> <span class=sabbamitta>Ich selbst war damals der Vedenstudent Jotipāla.“ </span><br><p id=mn81:23.5><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=mn81:23.6><span class=root>Attamano āyasmā ānando bhagavato bhāsitaṁ abhinandīti. </span><br> <span class=sabbamitta>Zufrieden begrüßte der Ehrwürdige Ānanda die Worte des Buddha. </span><br><p id=mn81:23.7><span class=root>Ghaṭikārasuttaṁ niṭṭhitaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>