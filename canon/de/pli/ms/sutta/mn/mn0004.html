<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0004.html>English</a> , <a href=/canon/gu/pli/ms/sutta/mn/mn0004.html>ગુજરાતી</a> , <a href=/canon/hi/pli/ms/sutta/mn/mn0004.html>हिन्दी</a> , <a href=/canon/pl/pli/ms/sutta/mn/mn0004.html>Polski</a> , <a href=/canon/ru/pli/ms/sutta/mn/mn0004.html>ру́сский язы́к</a> , <a href=/canon/sr/pli/ms/sutta/mn/mn0004.html>Srpski</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/mn/mn0003.html>Previous</a><a href=/canon/de/pli/ms/sutta/mn/mn0005.html>Next</a></div><p><div class=verse-container id=mn4:0.1><span>Majjhima Nikāya 4 </span><span class="translation sabbamitta">Mittlere Lehrreden 4 </span></div><p><div class=verse-container id=mn4:0.2><span class=big-bold>Bhayabheravasutta </span><span class="translation sabbamitta">Angst und Schrecken </span></div><p><div class=verse-container id=mn4:1.1><span>Evaṁ me sutaṁ—</span><span class="translation sabbamitta">So habe ich es gehört: </span></div><p><div class=verse-container id=mn4:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sabbamitta">Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span></div><p><div class=verse-container id=mn4:2.1><span>Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sabbamitta">Da ging der Brahmane Jānussoṇi zum Buddha und tauschte Willkommensgrüße mit ihm aus. </span></div><p><div class=verse-container id=mn4:2.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca: </span><span class="translation sabbamitta">Nach der Begrüßung und dem Austausch von Höflichkeiten setzte er sich zur Seite hin und sagte zum Buddha: </span></div><p><div class=verse-container id=mn4:2.3><span>“yeme, bho gotama, kulaputtā bhavantaṁ gotamaṁ uddissa saddhā agārasmā anagāriyaṁ pabbajitā, bhavaṁ tesaṁ gotamo pubbaṅgamo, bhavaṁ tesaṁ gotamo bahukāro, bhavaṁ tesaṁ gotamo samādapetā; </span><span class="translation sabbamitta">„Werter Gotama, diese ehrbaren Menschen, die aus Vertrauen zu dir aus dem Haus fortgezogen sind ins hauslose Leben, haben den werten Gotama, der vorangeht, hilft und ermutigt. </span></div><p><div class=verse-container id=mn4:2.4><span>bhoto ca pana gotamassa sā janatā diṭṭhānugatiṁ āpajjatī”ti. </span><span class="translation sabbamitta">Und diese Menschen folgen dem Vorbild des werten Gotama.“ </span></div><p><div class=verse-container id=mn4:2.5><span>“Evametaṁ, brāhmaṇa, evametaṁ, brāhmaṇa. </span><span class="translation sabbamitta">„Das ist wirklich wahr, Brahmane! Was du sagst, ist wirklich wahr, Brahmane!“ </span></div><p><div class=verse-container id=mn4:2.6><span>Ye te, brāhmaṇa, kulaputtā mamaṁ uddissa saddhā agārasmā anagāriyaṁ pabbajitā, ahaṁ tesaṁ pubbaṅgamo, ahaṁ tesaṁ bahukāro, ahaṁ tesaṁ samādapetā; </span></div><p><div class=verse-container id=mn4:2.7><span>mama ca pana sā janatā diṭṭhānugatiṁ āpajjatī”ti. </span></div><p><div class=verse-container id=mn4:2.8><span>“Durabhisambhavāni hi kho, bho gotama, araññavanapatthāni pantāni senāsanāni, dukkaraṁ pavivekaṁ, durabhiramaṁ ekatte, </span><span class="translation sabbamitta">„Aber werter Gotama, abgelegene Unterkünfte in der Wildnis und im Wald sind eine große Herausforderung. Es ist schwer, abgeschieden zu leben, und es ist schwer, in der Einsamkeit Freude zu finden. </span></div><p><div class=verse-container id=mn4:2.9><span>haranti maññe mano vanāni samādhiṁ alabhamānassa bhikkhuno”ti. </span><span class="translation sabbamitta">Die Wälder scheinen einem Mönch, der nicht im Samādhi versunken ist, den Verstand zu rauben.“ </span></div><p><div class=verse-container id=mn4:2.10><span>“Evametaṁ, brāhmaṇa, evametaṁ, brāhmaṇa. </span><span class="translation sabbamitta">„Das ist wirklich wahr, Brahmane! Was du sagst, ist wirklich wahr, Brahmane! </span></div><p><div class=verse-container id=mn4:2.11><span>Durabhisambhavāni hi kho, brāhmaṇa, araññavanapatthāni pantāni senāsanāni, dukkaraṁ pavivekaṁ, durabhiramaṁ ekatte, </span></div><p><div class=verse-container id=mn4:2.12><span>haranti maññe mano vanāni samādhiṁ alabhamānassa bhikkhuno. </span></div><p><div class=verse-container id=mn4:3.1><span>Mayhampi kho, brāhmaṇa, pubbeva sambodhā anabhisambuddhassa bodhisattasseva sato etadahosi: </span><span class="translation sabbamitta">Vor meinem Erwachen – als ich noch nicht erwacht war, aber zum Erwachen entschlossen – dachte ich auch: </span></div><p><div class=verse-container id=mn4:3.2><span>‘durabhisambhavāni hi kho araññavanapatthāni pantāni senāsanāni, dukkaraṁ pavivekaṁ, durabhiramaṁ ekatte, </span><span class="translation sabbamitta">‚Abgelegene Unterkünfte in der Wildnis und im Wald sind eine große Herausforderung. Es ist schwer, abgeschieden zu leben, und es ist schwer, in der Einsamkeit Freude zu finden. </span></div><p><div class=verse-container id=mn4:3.3><span>haranti maññe mano vanāni samādhiṁ alabhamānassa bhikkhuno’ti. </span><span class="translation sabbamitta">Die Wälder scheinen einem Mönch, der nicht im Samādhi versunken ist, den Verstand zu rauben.‘ </span></div><p><div class=verse-container id=mn4:4.1><span>Tassa mayhaṁ, brāhmaṇa, etadahosi: </span><span class="translation sabbamitta">Dann dachte ich: </span></div><p><div class=verse-container id=mn4:4.2><span>‘ye kho keci samaṇā vā brāhmaṇā vā aparisuddhakāyakammantā araññavanapatthāni pantāni senāsanāni paṭisevanti, aparisuddhakāyakammantasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen mit unreinem Verhalten von Körper, Sprache und Geist, die abgelegene Unterkünfte in der Wildnis und im Wald aufsuchen. Diese Asketen und Brahmanen laden wegen der Fehler in ihrem Verhalten untaugliche Angst und untauglichen Schrecken ein. </span></div><p><div class=verse-container id=mn4:4.3><span>Na kho panāhaṁ aparisuddhakāyakammanto araññavanapatthāni pantāni senāsanāni paṭisevāmi; </span><span class="translation sabbamitta">Aber ich suche abgelegene Unterkünfte in der Wildnis und im Wald nicht mit unreinem Verhalten von Körper, Sprache und Geist auf. </span></div><p><div class=verse-container id=mn4:4.4><span>parisuddhakāyakammantohamasmi. </span><span class="translation sabbamitta">Mein Verhalten ist geläutert. </span></div><p><div class=verse-container id=mn4:4.5><span>Ye hi vo ariyā parisuddhakāyakammantā araññavanapatthāni pantāni senāsanāni paṭisevanti tesamahaṁ aññataro’ti. </span><span class="translation sabbamitta">Ich bin einer dieser Edlen, die mit geläutertem Verhalten von Körper, Sprache und Geist abgelegene Unterkünfte in der Wildnis und im Wald aufsuchen.‘ </span></div><p><div class=verse-container id=mn4:4.6><span>Etamahaṁ, brāhmaṇa, parisuddhakāyakammataṁ attani sampassamāno bhiyyo pallomamāpādiṁ araññe vihārāya. </span><span class="translation sabbamitta">Als ich diese Reinheit des Verhaltens in mir sah, fühlte ich mich sogar noch gelassener in Bezug auf das Leben im Wald. </span></div><p><div class=verse-container id=mn4:5.1><span>Tassa mayhaṁ, brāhmaṇa, etadahosi: </span><span class="translation sabbamitta">Dann dachte ich: </span></div><p><div class=verse-container id=mn4:5.2><span>‘ye kho keci samaṇā vā brāhmaṇā vā aparisuddhavacīkammantā …pe… </span></div><p><div class=verse-container id=mn4:5.3><span>aparisuddhamanokammantā …pe… </span></div><p><div class=verse-container id=mn4:5.4><span>aparisuddhājīvā araññavanapatthāni pantāni senāsanāni paṭisevanti, aparisuddhājīvasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen mit unreinem Lebenserwerb, die abgelegene Unterkünfte in der Wildnis und im Wald aufsuchen. Diese Asketen und Brahmanen laden wegen der Fehler in ihrem Lebenserwerb untaugliche Angst und untauglichen Schrecken ein. </span></div><p><div class=verse-container id=mn4:6.1><span>Na kho panāhaṁ aparisuddhājīvo araññavanapatthāni pantāni senāsanāni paṭisevāmi; </span><span class="translation sabbamitta">Aber ich suche abgelegene Unterkünfte in der Wildnis und im Wald nicht mit unreinem Lebenserwerb auf. </span></div><p><div class=verse-container id=mn4:6.2><span>parisuddhājīvohamasmi. </span><span class="translation sabbamitta">Mein Lebenserwerb ist geläutert. </span></div><p><div class=verse-container id=mn4:7.1><span>Ye hi vo ariyā parisuddhājīvā araññavanapatthāni pantāni senāsanāni paṭisevanti tesamahaṁ aññataro’ti. </span><span class="translation sabbamitta">Ich bin einer dieser Edlen, die mit geläutertem Lebenserwerb abgelegene Unterkünfte in der Wildnis und im Wald aufsuchen.‘ </span></div><p><div class=verse-container id=mn4:7.2><span>Etamahaṁ, brāhmaṇa, parisuddhājīvataṁ attani sampassamāno bhiyyo pallomamāpādiṁ araññe vihārāya. </span><span class="translation sabbamitta">Als ich diese Reinheit des Lebenserwerbs in mir sah, fühlte ich mich sogar noch gelassener beim Gedanken, im Wald zu leben. </span></div><p><div class=verse-container id=mn4:8.1><span>Tassa mayhaṁ, brāhmaṇa, etadahosi: </span><span class="translation sabbamitta">Dann dachte ich: </span></div><p><div class=verse-container id=mn4:8.2><span>‘ye kho keci samaṇā vā brāhmaṇā vā abhijjhālū kāmesu tibbasārāgā araññavanapatthāni pantāni senāsanāni paṭisevanti, abhijjhālukāmesutibbasārāgasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die voller Begierde nach Sinnenfreuden sind, mit heftiger Wollust … </span></div><p><div class=verse-container id=mn4:8.3><span>Na kho panāhaṁ abhijjhālu kāmesu tibbasārāgo araññavanapatthāni pantāni senāsanāni paṭisevāmi; </span></div><p><div class=verse-container id=mn4:8.4><span>anabhijjhālūhamasmi. </span><span class="translation sabbamitta">Ich bin nicht voller Begierde …‘ </span></div><p><div class=verse-container id=mn4:8.5><span>Ye hi vo ariyā anabhijjhālū araññavanapatthāni pantāni senāsanāni paṭisevanti, tesamahaṁ aññataro’ti. </span></div><p><div class=verse-container id=mn4:8.6><span>Etamahaṁ, brāhmaṇa, anabhijjhālutaṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:9.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:9.2><span>‘ye kho keci samaṇā vā brāhmaṇā vā byāpannacittā paduṭṭhamanasaṅkappā araññavanapatthāni pantāni senāsanāni paṭisevanti, byāpannacittapaduṭṭhamanasaṅkappasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die voller bösen Willens und gehässiger Absicht sind … </span></div><p><div class=verse-container id=mn4:9.3><span>Na kho panāhaṁ byāpannacitto paduṭṭhamanasaṅkappo araññavanapatthāni pantāni senāsanāni paṭisevāmi; </span></div><p><div class=verse-container id=mn4:9.4><span>mettacittohamasmi. </span><span class="translation sabbamitta">Ich habe ein Herz voller Liebe …‘ </span></div><p><div class=verse-container id=mn4:9.5><span>Ye hi vo ariyā mettacittā araññavanapatthāni pantāni senāsanāni paṭisevanti tesamahaṁ aññataro’ti. </span></div><p><div class=verse-container id=mn4:9.6><span>Etamahaṁ, brāhmaṇa, mettacittataṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:10.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:10.2><span>‘ye kho keci samaṇā vā brāhmaṇā vā thinamiddhapariyuṭṭhitā araññavanapatthāni pantāni senāsanāni paṭisevanti, thinamiddhapariyuṭṭhānasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die von Dumpfheit und Benommenheit überwältigt sind … </span></div><p><div class=verse-container id=mn4:10.3><span>Na kho panāhaṁ thinamiddhapariyuṭṭhito araññavanapatthāni pantāni senāsanāni paṭisevāmi; </span></div><p><div class=verse-container id=mn4:10.4><span>vigatathinamiddhohamasmi. </span><span class="translation sabbamitta">Ich bin frei von Dumpfheit und Benommenheit …‘ </span></div><p><div class=verse-container id=mn4:10.5><span>Ye hi vo ariyā vigatathinamiddhā araññavanapatthāni pantāni senāsanāni paṭisevanti tesamahaṁ aññataro’ti. </span></div><p><div class=verse-container id=mn4:10.6><span>Etamahaṁ, brāhmaṇa, vigatathinamiddhataṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:11.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:11.2><span>‘ye kho keci samaṇā vā brāhmaṇā vā uddhatā avūpasantacittā araññavanapatthāni pantāni senāsanāni paṭisevanti, uddhataavūpasantacittasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die rastlos sind, ohne inneren Frieden … </span></div><p><div class=verse-container id=mn4:11.3><span>Na kho panāhaṁ uddhato avūpasantacitto araññavanapatthāni pantāni senāsanāni paṭisevāmi; </span></div><p><div class=verse-container id=mn4:11.4><span>vūpasantacittohamasmi. </span><span class="translation sabbamitta">Mein Geist ist friedvoll …‘ </span></div><p><div class=verse-container id=mn4:11.5><span>Ye hi vo ariyā vūpasantacittā araññavanapatthāni pantāni senāsanāni paṭisevanti, tesamahaṁ aññataro’ti. </span></div><p><div class=verse-container id=mn4:11.6><span>Etamahaṁ, brāhmaṇa, vūpasantacittataṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:12.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:12.2><span>‘ye kho keci samaṇā vā brāhmaṇā vā kaṅkhī vicikicchī araññavanapatthāni pantāni senāsanāni paṭisevanti, kaṅkhivicikicchisandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die zweifeln und unsicher sind … </span></div><p><div class=verse-container id=mn4:12.3><span>Na kho panāhaṁ kaṅkhī vicikicchī araññavanapatthāni pantāni senāsanāni paṭisevāmi; </span></div><p><div class=verse-container id=mn4:12.4><span>tiṇṇavicikicchohamasmi. </span><span class="translation sabbamitta">Ich bin über den Zweifel hinausgegangen …‘ </span></div><p><div class=verse-container id=mn4:12.5><span>Ye hi vo ariyā tiṇṇavicikicchā araññavanapatthāni pantāni senāsanāni paṭisevanti tesamahaṁ aññataro’ti. </span></div><p><div class=verse-container id=mn4:12.6><span>Etamahaṁ, brāhmaṇa, tiṇṇavicikicchataṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:13.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:13.2><span>‘ye kho keci samaṇā vā brāhmaṇā vā attukkaṁsakā paravambhī araññavanapatthāni pantāni senāsanāni paṭisevanti, attukkaṁsanaparavambhanasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die sich selbst verherrlichen und andere herabsetzen … </span></div><p><div class=verse-container id=mn4:13.3><span>Na kho panāhaṁ attukkaṁsako paravambhī araññavanapatthāni pantāni senāsanāni paṭisevāmi; </span></div><p><div class=verse-container id=mn4:13.4><span>anattukkaṁsako aparavambhīhamasmi. </span><span class="translation sabbamitta">Ich verherrliche mich nicht selbst und setze andere nicht herab …‘ </span></div><p><div class=verse-container id=mn4:13.5><span>Ye hi vo ariyā anattukkaṁsakā aparavambhī araññavanapatthāni pantāni senāsanāni paṭisevanti tesamahaṁ aññataro’ti. </span></div><p><div class=verse-container id=mn4:13.6><span>Etamahaṁ, brāhmaṇa, anattukkaṁsakataṁ aparavambhitaṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:14.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:14.2><span>‘ye kho keci samaṇā vā brāhmaṇā vā chambhī bhīrukajātikā araññavanapatthāni pantāni senāsanāni paṭisevanti, chambhibhīrukajātikasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die feige und zaghaft sind … </span></div><p><div class=verse-container id=mn4:14.3><span>Na kho panāhaṁ chambhī bhīrukajātiko araññavanapatthāni pantāni senāsanāni paṭisevāmi; </span></div><p><div class=verse-container id=mn4:14.4><span>vigatalomahaṁsohamasmi. </span><span class="translation sabbamitta">Mir sträuben sich nicht die Haare …‘ </span></div><p><div class=verse-container id=mn4:14.5><span>Ye hi vo ariyā vigatalomahaṁsā araññavanapatthāni pantāni senāsanāni paṭisevanti tesamahaṁ aññataro’ti. </span></div><p><div class=verse-container id=mn4:14.6><span>Etamahaṁ, brāhmaṇa, vigatalomahaṁsataṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:15.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:15.2><span>‘ye kho keci samaṇā vā brāhmaṇā vā lābhasakkārasilokaṁ nikāmayamānā araññavanapatthāni pantāni senāsanāni paṭisevanti, lābhasakkārasilokanikāmanasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die Besitz, Ehre und Beliebtheit genießen … </span></div><p><div class=verse-container id=mn4:15.3><span>Na kho panāhaṁ lābhasakkārasilokaṁ nikāmayamāno araññavanapatthāni pantāni senāsanāni paṭisevāmi; </span></div><p><div class=verse-container id=mn4:15.4><span>appicchohamasmi. </span><span class="translation sabbamitta">Ich bin genügsam …‘ </span></div><p><div class=verse-container id=mn4:15.5><span>Ye hi vo ariyā appicchā araññavanapatthāni pantāni senāsanāni paṭisevanti tesamahaṁ aññataro’ti. </span></div><p><div class=verse-container id=mn4:15.6><span>Etamahaṁ, brāhmaṇa, appicchataṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:16.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:16.2><span>‘ye kho keci samaṇā vā brāhmaṇā vā kusītā hīnavīriyā araññavanapatthāni pantāni senāsanāni paṭisevanti, kusītahīnavīriyasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die träge sind, mit wenig Energie … </span></div><p><div class=verse-container id=mn4:16.3><span>Na kho panāhaṁ kusīto hīnavīriyo araññavanapatthāni pantāni senāsanāni paṭisevāmi; </span></div><p><div class=verse-container id=mn4:16.4><span>āraddhavīriyohamasmi. </span><span class="translation sabbamitta">Ich bin energisch …‘ </span></div><p><div class=verse-container id=mn4:16.5><span>Ye hi vo ariyā āraddhavīriyā araññavanapatthāni pantāni senāsanāni paṭisevanti tesamahaṁ aññataro’ti. </span></div><p><div class=verse-container id=mn4:16.6><span>Etamahaṁ, brāhmaṇa, āraddhavīriyataṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:17.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:17.2><span>‘ye kho keci samaṇā vā brāhmaṇā vā muṭṭhassatī asampajānā araññavanapatthāni pantāni senāsanāni paṭisevanti, muṭṭhassatiasampajānasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die unachtsam und ohne Situationsbewusstsein sind … </span></div><p><div class=verse-container id=mn4:17.3><span>Na kho panāhaṁ muṭṭhassati asampajāno araññavanapatthāni pantāni senāsanāni paṭisevāmi; </span></div><p><div class=verse-container id=mn4:17.4><span>upaṭṭhitassatihamasmi. </span><span class="translation sabbamitta">Ich bin achtsam …‘ </span></div><p><div class=verse-container id=mn4:17.5><span>Ye hi vo ariyā upaṭṭhitassatī araññavanapatthāni pantāni senāsanāni paṭisevanti tesamahaṁ aññataro’ti. </span></div><p><div class=verse-container id=mn4:17.6><span>Etamahaṁ, brāhmaṇa, upaṭṭhitassatitaṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:18.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:18.2><span>‘ye kho keci samaṇā vā brāhmaṇā vā asamāhitā vibbhantacittā araññavanapatthāni pantāni senāsanāni paṭisevanti, asamāhitavibbhantacittasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die ohne Versenkung sind, mit schweifendem Geist … </span></div><p><div class=verse-container id=mn4:18.3><span>Na kho panāhaṁ asamāhito vibbhantacitto araññavanapatthāni pantāni senāsanāni paṭisevāmi; </span></div><p><div class=verse-container id=mn4:18.4><span>samādhisampannohamasmi. </span><span class="translation sabbamitta">Ich habe die Versenkung vervollkommnet …‘ </span></div><p><div class=verse-container id=mn4:18.5><span>Ye hi vo ariyā samādhisampannā araññavanapatthāni pantāni senāsanāni paṭisevanti tesamahaṁ aññataro’ti. </span></div><p><div class=verse-container id=mn4:18.6><span>Etamahaṁ, brāhmaṇa, samādhisampadaṁ attani sampassamāno bhiyyo pallomamāpādiṁ araññe vihārāya. </span></div><p><div class=verse-container id=mn4:19.1><span>Tassa mayhaṁ, brāhmaṇa, etadahosi: </span></div><p><div class=verse-container id=mn4:19.2><span>‘ye kho keci samaṇā vā brāhmaṇā vā duppaññā eḷamūgā araññavanapatthāni pantāni senāsanāni paṭisevanti, duppaññaeḷamūgasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><span class="translation sabbamitta">‚Es gibt Asketen und Brahmanen, die geistlose Trottel sind, die abgelegene Unterkünfte in der Wildnis und im Wald aufsuchen. Diese Asketen und Brahmanen laden wegen dieser Fehler untaugliche Angst und untauglichen Schrecken ein. </span></div><p><div class=verse-container id=mn4:19.3><span>Na kho panāhaṁ duppañño eḷamūgo araññavanapatthāni pantāni senāsanāni paṭisevāmi; </span><span class="translation sabbamitta">Aber ich suche abgelegene Unterkünfte in der Wildnis und im Wald nicht als jemand auf, der ein geistloser Trottel ist. </span></div><p><div class=verse-container id=mn4:19.4><span>paññāsampannohamasmi. </span><span class="translation sabbamitta">Ich habe die Weisheit vervollkommnet. </span></div><p><div class=verse-container id=mn4:19.5><span>Ye hi vo ariyā paññāsampannā araññavanapatthāni pantāni senāsanāni paṭisevanti tesamahaṁ aññataro’ti. </span><span class="translation sabbamitta">Ich bin einer dieser Edlen, die mit vervollkommneter Weisheit abgelegene Unterkünfte in der Wildnis und im Wald aufsuchen.‘ </span></div><p><div class=verse-container id=mn4:19.6><span>Etamahaṁ, brāhmaṇa, paññāsampadaṁ attani sampassamāno bhiyyo pallomamāpādiṁ araññe vihārāya. </span><span class="translation sabbamitta">Als ich diese Vervollkommnung der Weisheit in mir sah, fühlte ich mich sogar noch gelassener beim Gedanken, im Wald zu leben. </span></div><p><div class=verse-container id=mn4:19.7><span>Soḷasapariyāyaṁ niṭṭhitaṁ. </span><span class="translation sabbamitta">Die sechzehn Methoden sind zu Ende. </span></div><p><div class=verse-container id=mn4:20.1><span>Tassa mayhaṁ, brāhmaṇa, etadahosi: </span><span class="translation sabbamitta">Dann dachte ich: </span></div><p><div class=verse-container id=mn4:20.2><span>‘yannūnāhaṁ yā tā rattiyo abhiññātā abhilakkhitā—</span><span class="translation sabbamitta">‚Es gibt bestimmte Nächte, die besonders unheilschwanger sind: </span></div><p><div class=verse-container id=mn4:20.3><span>cātuddasī pañcadasī aṭṭhamī ca pakkhassa—</span><span class="translation sabbamitta">der vierzehnte, fünfzehnte und achte Tag des halben Monats. </span></div><p><div class=verse-container id=mn4:20.4><span>tathārūpāsu rattīsu yāni tāni ārāmacetiyāni vanacetiyāni rukkhacetiyāni bhiṁsanakāni salomahaṁsāni tathārūpesu senāsanesu vihareyyaṁ appeva nāmāhaṁ bhayabheravaṁ passeyyan’ti. </span><span class="translation sabbamitta">Warum verbringe ich nicht solche Nächte an furchterregenden und haarsträubenden Heiligtümern in Parks und Wäldern und an Bäumen? In solchen Unterkünften würde ich hoffentlich diese Angst und diesen Schrecken sehen.‘ </span></div><p><div class=verse-container id=mn4:20.5><span>So kho ahaṁ, brāhmaṇa, aparena samayena yā tā rattiyo abhiññātā abhilakkhitā—</span><span class="translation sabbamitta">Nach einiger Zeit tat ich genau das. </span></div><p><div class=verse-container id=mn4:20.6><span>cātuddasī pañcadasī aṭṭhamī ca pakkhassa—</span></div><p><div class=verse-container id=mn4:20.7><span>tathārūpāsu rattīsu yāni tāni ārāmacetiyāni vanacetiyāni rukkhacetiyāni bhiṁsanakāni salomahaṁsāni tathārūpesu senāsanesu viharāmi. </span></div><p><div class=verse-container id=mn4:20.8><span>Tattha ca me, brāhmaṇa, viharato mago vā āgacchati, moro vā kaṭṭhaṁ pāteti, vāto vā paṇṇakasaṭaṁ ereti; </span><span class="translation sabbamitta">Als ich mich dort aufhielt, kam ein Hirsch vorbei oder ein Pfau brach einen Zweig ab oder der Wind raschelte in den Blättern. </span></div><p><div class=verse-container id=mn4:20.9><span>tassa mayhaṁ brāhmaṇa etadahosi: </span><span class="translation sabbamitta">Da dachte ich: </span></div><p><div class=verse-container id=mn4:20.10><span>‘etaṁ nūna taṁ bhayabheravaṁ āgacchatī’ti. </span><span class="translation sabbamitta">‚Kommt jetzt diese Angst und dieser Schrecken?‘ </span></div><p><div class=verse-container id=mn4:20.11><span>Tassa mayhaṁ, brāhmaṇa, etadahosi: </span><span class="translation sabbamitta">Dann dachte ich: </span></div><p><div class=verse-container id=mn4:20.12><span>‘kiṁ nu kho ahaṁ aññadatthu bhayapaṭikaṅkhī viharāmi? </span><span class="translation sabbamitta">‚Warum meditiere ich immer in der Erwartung, dass diese Angst kommt? </span></div><p><div class=verse-container id=mn4:20.13><span>Yannūnāhaṁ yathābhūtaṁ yathābhūtassa me taṁ bhayabheravaṁ āgacchati, tathābhūtaṁ tathābhūtova taṁ bhayabheravaṁ paṭivineyyan’ti. </span><span class="translation sabbamitta">Warum werde ich diese Angst und diesen Schrecken nicht los, eben wenn sie kommen, und bleibe dabei so, wie ich bin?‘ </span></div><p><div class=verse-container id=mn4:20.14><span>Tassa mayhaṁ, brāhmaṇa, caṅkamantassa taṁ bhayabheravaṁ āgacchati. </span><span class="translation sabbamitta">Dann überkamen mich diese Angst und dieser Schrecken, als ich ging. </span></div><p><div class=verse-container id=mn4:20.15><span>So kho ahaṁ, brāhmaṇa, neva tāva tiṭṭhāmi na nisīdāmi na nipajjāmi, yāva caṅkamantova taṁ bhayabheravaṁ paṭivinemi. </span><span class="translation sabbamitta">Ich blieb nicht stehen oder setzte oder legte mich hin, bis ich diese Angst und diesen Schrecken beim Gehen losgeworden war. </span></div><p><div class=verse-container id=mn4:20.16><span>Tassa mayhaṁ, brāhmaṇa, ṭhitassa taṁ bhayabheravaṁ āgacchati. </span><span class="translation sabbamitta">Dann überkamen mich diese Angst und dieser Schrecken, als ich stand. </span></div><p><div class=verse-container id=mn4:20.17><span>So kho ahaṁ, brāhmaṇa, neva tāva caṅkamāmi na nisīdāmi na nipajjāmi. Yāva ṭhitova taṁ bhayabheravaṁ paṭivinemi. </span><span class="translation sabbamitta">Ich ging nicht oder setzte oder legte mich hin, bis ich diese Angst und diesen Schrecken beim Stehen losgeworden war. </span></div><p><div class=verse-container id=mn4:20.18><span>Tassa mayhaṁ, brāhmaṇa, nisinnassa taṁ bhayabheravaṁ āgacchati. </span><span class="translation sabbamitta">Dann überkamen mich diese Angst und dieser Schrecken, als ich saß. </span></div><p><div class=verse-container id=mn4:20.19><span>So kho ahaṁ, brāhmaṇa, neva tāva nipajjāmi na tiṭṭhāmi na caṅkamāmi, yāva nisinnova taṁ bhayabheravaṁ paṭivinemi. </span><span class="translation sabbamitta">Ich legte mich nicht hin oder stand oder ging, bis ich diese Angst und diesen Schrecken beim Sitzen losgeworden war. </span></div><p><div class=verse-container id=mn4:20.20><span>Tassa mayhaṁ, brāhmaṇa, nipannassa taṁ bhayabheravaṁ āgacchati. </span><span class="translation sabbamitta">Dann überkamen mich diese Angst und dieser Schrecken, als ich lag. </span></div><p><div class=verse-container id=mn4:20.21><span>So kho ahaṁ, brāhmaṇa, neva tāva nisīdāmi na tiṭṭhāmi na caṅkamāmi, yāva nipannova taṁ bhayabheravaṁ paṭivinemi. </span><span class="translation sabbamitta">Ich setzte mich nicht auf oder stand oder ging, bis ich diese Angst und diesen Schrecken beim Liegen losgeworden war. </span></div><p><div class=verse-container id=mn4:21.1><span>Santi kho pana, brāhmaṇa, eke samaṇabrāhmaṇā rattiṁyeva samānaṁ divāti sañjānanti, divāyeva samānaṁ rattīti sañjānanti. </span><span class="translation sabbamitta">Es gibt manche Asketen und Brahmanen, die die Nacht wahrnehmen, als sei sie Tag, oder den Tag, als sei er Nacht. </span></div><p><div class=verse-container id=mn4:21.2><span>Idamahaṁ tesaṁ samaṇabrāhmaṇānaṁ sammohavihārasmiṁ vadāmi. </span><span class="translation sabbamitta">Diese ihre Meditation ist eine Täuschung, sage ich. </span></div><p><div class=verse-container id=mn4:21.3><span>Ahaṁ kho pana, brāhmaṇa, rattiṁyeva samānaṁ rattīti sañjānāmi, divāyeva samānaṁ divāti sañjānāmi. </span><span class="translation sabbamitta">Ich nehme die Nacht richtig als Nacht wahr und den Tag richtig als Tag. </span></div><p><div class=verse-container id=mn4:21.4><span>Yaṁ kho taṁ, brāhmaṇa, sammā vadamāno vadeyya: </span><span class="translation sabbamitta">Und wenn man von jemandem zu Recht sagen könnte, </span></div><p><div class=verse-container id=mn4:21.5><span>‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’ti, mameva taṁ sammā vadamāno vadeyya: </span><span class="translation sabbamitta">er sei ein Wesen, das nicht der Täuschung unterliege, das in der Welt erschienen sei zum Nutzen und Glück vieler Menschen, aus Anteilnahme für die Welt, zum Segen, Nutzen und Glück von Göttern und Menschen, dann soll man das von mir sagen. </span></div><p><div class=verse-container id=mn4:21.6><span>‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’ti. </span></div><p><div class=verse-container id=mn4:22-26.1><span>Āraddhaṁ kho pana me, brāhmaṇa, vīriyaṁ ahosi asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ. </span><span class="translation sabbamitta">Meine Energie war aufgerüttelt und unermüdlich, die Achtsamkeit fest verankert und klar, mein Körper war still und nicht erregt und mein Geist im Samādhi versunken. </span></div><p><div class=verse-container id=mn4:22-26.2><span>So kho ahaṁ, brāhmaṇa, vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihāsiṁ. </span><span class="translation sabbamitta">Ganz abgeschieden von den Sinnenfreuden, abgeschieden von untauglichen Eigenschaften, trat ich in die erste Vertiefung ein und verweilte darin; da gibt es aus Abgeschiedenheit geborene Ekstase und Seligkeit, während man den Geist ausrichtet und hält. </span></div><p><div class=verse-container id=mn4:22-26.3><span>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihāsiṁ. </span><span class="translation sabbamitta">Als das Ausrichten und Halten des Geistes sich beruhigte, trat ich in die zweite Vertiefung ein und verweilte darin; da gibt es aus Versenkung geborene Ekstase und Seligkeit, mit innerer Klarheit und geeintem Geist, ohne Ausrichten und Halten. </span></div><p><div class=verse-container id=mn4:22-26.4><span>Pītiyā ca virāgā upekkhako ca vihāsiṁ, sato ca sampajāno sukhañca kāyena paṭisaṁvedesiṁ; yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja vihāsiṁ. </span><span class="translation sabbamitta">Und mit dem Schwinden der Ekstase trat ich in die dritte Vertiefung ein und verweilte darin; da meditierte ich mit Gleichmut, achtsam und bewusst, und erfuhr persönlich die Seligkeit, von der die Edlen erklären: ‚Gleichmütig und achtsam meditiert man in Seligkeit.‘ </span></div><p><div class=verse-container id=mn4:22-26.5><span>Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihāsiṁ. </span><span class="translation sabbamitta">Indem ich Glück und Schmerz aufgab und frühere Fröhlichkeit und Traurigkeit beendete, trat ich in die vierte Vertiefung ein und verweilte darin, ohne Glück oder Schmerz, mit reinem Gleichmut und reiner Achtsamkeit. </span></div><p><div class=verse-container id=mn4:27.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmesiṁ. So anekavihitaṁ pubbenivāsaṁ anussarāmi, </span><span class="translation sabbamitta">Als mein Geist so im Samādhi versunken war – geläutert, hell, makellos, fleckenlos, geschmeidig, formbar, stetig und unbewegt –, da streckte ich ihn aus auf die Erinnerung an frühere Leben. Ich erinnerte mich an viele Arten früherer Leben, </span></div><p><div class=verse-container id=mn4:27.2><span>seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarāmi. </span><span class="translation sabbamitta">das heißt: eine Wiedergeburt, zwei Wiedergeburten, drei, vier, fünf, zehn, zwanzig, dreißig, vierzig, fünfzig, hundert, tausend, hunderttausend Wiedergeburten; viele Äonen des Zusammenziehens der Welt, viele Äonen des Ausdehnens der Welt, viele Äonen des Zusammenziehens und Ausdehnens der Welt. ‚Dort hatte ich diesen Namen, gehörte zu jenem Stamm, sah so aus, und das war meine Speise. So erlebte ich Glück und Schmerz, und so ging mein Leben zu Ende. Als ich von jenem Ort verschied, wurde ich woanders wiedergeboren. Und dort hatte ich diesen Namen, gehörte zu jenem Stamm, sah so aus, und das war meine Speise. So erlebte ich Glück und Schmerz, und so ging mein Leben zu Ende. Als ich von jenem Ort verschied, wurde ich hier wiedergeboren.‘ Und so erinnerte ich mich an viele Arten früherer Leben mit den Merkmalen und Einzelheiten. </span></div><p><div class=verse-container id=mn4:28.1><span>Ayaṁ kho me, brāhmaṇa, rattiyā paṭhame yāme paṭhamā vijjā adhigatā, </span><span class="translation sabbamitta">Das war das erste Wissen, das ich in der ersten Nachtwache erlangte. </span></div><p><div class=verse-container id=mn4:28.2><span>avijjā vihatā vijjā uppannā, tamo vihato āloko uppanno, yathā taṁ appamattassa ātāpino pahitattassa viharato. </span><span class="translation sabbamitta">Unwissenheit wurde zerstört und Wissen ging auf; Dunkelheit wurde zerstört und Licht ging auf, wie es bei jemandem geschieht, der beflissen, eifrig und entschlossen meditiert. </span></div><p><div class=verse-container id=mn4:29.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmesiṁ. </span><span class="translation sabbamitta">Als mein Geist so im Samādhi versunken war – geläutert, hell, makellos, fleckenlos, geschmeidig, formbar, stetig und unbewegt –, da streckte ich ihn aus auf die Erkenntnis von Tod und Wiedergeburt der Lebewesen. </span></div><p><div class=verse-container id=mn4:29.2><span>So dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā; te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā; te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi. </span><span class="translation sabbamitta">Mit geläuterter und übermenschlicher Hellsichtigkeit sah ich Lebewesen, wie sie hinscheiden und wieder geboren werden – gering oder hochstehend, schön oder hässlich, an einem guten oder einem schlechten Ort. Ich verstand, wie Lebewesen entsprechend ihrer Taten wiedergeboren werden: ‚Diese lieben Wesen taten Schlechtes mit dem Körper, der Sprache und dem Geist. Sie brachten die Edlen in Verruf, hatten falsche Ansicht und unternahmen Handlungen aus dieser falschen Ansicht heraus. Wenn ihr Körper auseinanderbricht, nach dem Tod, werden sie an einem verlorenen Ort wiedergeboren, einem schlechten Ort, in der Unterwelt, der Hölle. Diese lieben Wesen hingegen taten Gutes mit dem Körper, der Sprache und dem Geist. Sie brachten nie die Edlen in Verruf, hatten rechte Ansicht und unternahmen Handlungen aus dieser rechten Ansicht heraus. Wenn ihr Körper auseinanderbricht, nach dem Tod, werden sie an einem guten Ort wiedergeboren, in einer himmlischen Welt.‘ Und so sah ich mit geläuterter und übermenschlicher Hellsichtigkeit Lebewesen, wie sie hinscheiden und wieder geboren werden – gering oder hochstehend, schön oder hässlich, an einem guten oder einem schlechten Ort. Ich verstand, wie Lebewesen entsprechend ihrer Taten wiedergeboren werden. </span></div><p><div class=verse-container id=mn4:30.1><span>Ayaṁ kho me, brāhmaṇa, rattiyā majjhime yāme dutiyā vijjā adhigatā, </span><span class="translation sabbamitta">Das war das zweite Wissen, das ich in der mittleren Nachtwache erlangte. </span></div><p><div class=verse-container id=mn4:30.2><span>avijjā vihatā vijjā uppannā, tamo vihato āloko uppanno, yathā taṁ appamattassa ātāpino pahitattassa viharato. </span><span class="translation sabbamitta">Unwissenheit wurde zerstört und Wissen ging auf; Dunkelheit wurde zerstört und Licht ging auf, wie es bei jemandem geschieht, der beflissen, eifrig und entschlossen meditiert. </span></div><p><div class=verse-container id=mn4:31.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ. </span><span class="translation sabbamitta">Als mein Geist so im Samādhi versunken war – geläutert, hell, makellos, fleckenlos, geschmeidig, formbar, stetig und unbewegt –, da streckte ich ihn aus auf die Erkenntnis, dass die Befleckungen aufgelöst sind. </span></div><p><div class=verse-container id=mn4:31.2><span>So ‘idaṁ dukkhan’ti yathābhūtaṁ abbhaññāsiṁ, ‘ayaṁ dukkhasamudayo’ti yathābhūtaṁ abbhaññāsiṁ, ‘ayaṁ dukkhanirodho’ti yathābhūtaṁ abbhaññāsiṁ, ‘ayaṁ dukkhanirodhagāminī paṭipadā’ti yathābhūtaṁ abbhaññāsiṁ. </span><span class="translation sabbamitta">Ich verstand wahrhaftig: ‚Das ist das Leiden‘, … ‚das ist der Ursprung des Leidens‘, … ‚das ist das Aufhören des Leidens‘, … ‚das ist die Übung, die zum Aufhören des Leidens führt‘. </span></div><p><div class=verse-container id=mn4:31.3><span>‘Ime āsavā’ti yathābhūtaṁ abbhaññāsiṁ, ‘ayaṁ āsavasamudayo’ti yathābhūtaṁ abbhaññāsiṁ, ‘ayaṁ āsavanirodho’ti yathābhūtaṁ abbhaññāsiṁ, ‘ayaṁ āsavanirodhagāminī paṭipadā’ti yathābhūtaṁ abbhaññāsiṁ. </span><span class="translation sabbamitta">Ich verstand wahrhaftig: ‚Das sind die Befleckungen‘, … ‚das ist der Ursprung der Befleckungen‘, … ‚das ist das Aufhören der Befleckungen‘, … ‚das ist die Übung, die zum Aufhören der Befleckungen führt‘. </span></div><p><div class=verse-container id=mn4:32.1><span>Tassa me evaṁ jānato evaṁ passato kāmāsavāpi cittaṁ vimuccittha, bhavāsavāpi cittaṁ vimuccittha, avijjāsavāpi cittaṁ vimuccittha. </span><span class="translation sabbamitta">Als ich das erkannte und sah, war mein Geist befreit von den Befleckungen der Sinnlichkeit, des Wunsches nach Wiedergeburt und der Unwissenheit. </span></div><p><div class=verse-container id=mn4:32.2><span>Vimuttasmiṁ vimuttamiti ñāṇaṁ ahosi. </span><span class="translation sabbamitta">Als er befreit war, erkannte ich: Er ist befreit. </span></div><p><div class=verse-container id=mn4:32.3><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsiṁ. </span><span class="translation sabbamitta">Ich verstand: ‚Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort.‘ </span></div><p><div class=verse-container id=mn4:33.1><span>Ayaṁ kho me, brāhmaṇa, rattiyā pacchime yāme tatiyā vijjā adhigatā, </span><span class="translation sabbamitta">Das war das dritte Wissen, das ich in der letzten Nachtwache erlangte. </span></div><p><div class=verse-container id=mn4:33.2><span>avijjā vihatā vijjā uppannā, tamo vihato āloko uppanno, yathā taṁ appamattassa ātāpino pahitattassa viharato. </span><span class="translation sabbamitta">Unwissenheit wurde zerstört und Wissen ging auf; Dunkelheit wurde zerstört und Licht ging auf, wie es bei jemandem geschieht, der beflissen, eifrig und entschlossen meditiert. </span></div><p><div class=verse-container id=mn4:34.1><span>Siyā kho pana te, brāhmaṇa, evamassa: </span><span class="translation sabbamitta">Brahmane, du denkst vielleicht: </span></div><p><div class=verse-container id=mn4:34.2><span>‘ajjāpi nūna samaṇo gotamo avītarāgo avītadoso avītamoho, tasmā araññavanapatthāni pantāni senāsanāni paṭisevatī’ti. </span><span class="translation sabbamitta">‚Vielleicht ist der Asket Gotama bis heute nicht frei von Gier, Hass und Täuschung, und darum sucht er abgelegene Unterkünfte in der Wildnis und im Wald auf.‘ </span></div><p><div class=verse-container id=mn4:34.3><span>Na kho panetaṁ, brāhmaṇa, evaṁ daṭṭhabbaṁ. </span><span class="translation sabbamitta">Aber so solltest du es nicht sehen. </span></div><p><div class=verse-container id=mn4:34.4><span>Dve kho ahaṁ, brāhmaṇa, atthavase sampassamāno araññavanapatthāni pantāni senāsanāni paṭisevāmi—</span><span class="translation sabbamitta">Ich sehe zwei Gründe, um eine abgelegene Unterkunft in der Wildnis und im Wald aufzusuchen. </span></div><p><div class=verse-container id=mn4:34.5><span>attano ca diṭṭhadhammasukhavihāraṁ sampassamāno, pacchimañca janataṁ anukampamāno”ti. </span><span class="translation sabbamitta">Ich sehe mein eigenes Glück in diesem Leben. Und ich habe Anteilnahme für künftige Generationen.“ </span></div><p><div class=verse-container id=mn4:35.1><span>“Anukampitarūpā vatāyaṁ bhotā gotamena pacchimā janatā, yathā taṁ arahatā sammāsambuddhena. </span><span class="translation sabbamitta">„Sicherlich hat der werte Gotama Anteilnahme für künftige Generationen, da er ein Vollendeter ist, ein vollkommen erwachter Buddha. </span></div><p><div class=verse-container id=mn4:35.2><span>Abhikkantaṁ, bho gotama. Abhikkantaṁ, bho gotama. </span><span class="translation sabbamitta">Vortrefflich, werter Gotama! Vortrefflich! </span></div><p><div class=verse-container id=mn4:35.3><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><span class="translation sabbamitta">Als würde er das Umgestürzte aufrichten oder das Verborgene enthüllen oder den Verirrten den Weg weisen oder im Dunkeln ein Licht anzünden, sodass Menschen mit klaren Augen sehen könnten, was da ist, so hat der werte Gotama die Lehre auf vielerlei Weise klargemacht. </span></div><p><div class=verse-container id=mn4:35.4><span>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><span class="translation sabbamitta">Ich nehme Zuflucht zum werten Gotama, zur Lehre und zum Saṅgha der Mönche und Nonnen. </span></div><p><div class=verse-container id=mn4:35.5><span>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sabbamitta">Von diesem Tag an soll der werte Gotama mich als Laienschüler in Erinnerung behalten, der für sein ganzes Leben Zuflucht genommen hat.“ </span></div><p><div class=verse-container id=mn4:35.6><span>Bhayabheravasuttaṁ niṭṭhitaṁ catutthaṁ. </span></div><div class=flex-between><a href=/canon/de/pli/ms/sutta/mn/mn0003.html>Previous</a><a href=/canon/de/pli/ms/sutta/mn/mn0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>