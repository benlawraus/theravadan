<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0013.html>English</a> , <a href=/canon/lt/pli/ms/sutta/mn/mn0013.html>Lietuvių kalba</a> , <a href=/canon/ru/pli/ms/sutta/mn/mn0013.html>ру́сский язы́к</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/mn/mn0012.html>Previous</a><a href=/canon/de/pli/ms/sutta/mn/mn0014.html>Next</a></div><p><div class=verse-container id=mn13:0.1><span>Majjhima Nikāya 13 </span><span class="translation sabbamitta">Mittlere Lehrreden 13 </span></div><p><div class=verse-container id=mn13:0.2><span class=big-bold>Mahādukkhakkhandhasutta </span><span class="translation sabbamitta">Die längere Lehrrede über die Masse des Leidens </span></div><p><div class=verse-container id=mn13:1.1><span>Evaṁ me sutaṁ—</span><span class="translation sabbamitta">So habe ich es gehört: </span></div><p><div class=verse-container id=mn13:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sabbamitta">Einmal hielt sich der Buddha bei Sāvatthī in Jetas Wäldchen auf, dem Kloster des Anāthapiṇḍika. </span></div><p><div class=verse-container id=mn13:2.1><span>Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁsu. </span><span class="translation sabbamitta">Da kleideten sich mehrere Mönche und Nonnen am Morgen an, nahmen Schale und Robe und betraten Sāvatthī zum Almosengang. </span></div><p><div class=verse-container id=mn13:2.2><span>Atha kho tesaṁ bhikkhūnaṁ etadahosi: </span><span class="translation sabbamitta">Da kam ihnen in den Sinn: </span></div><p><div class=verse-container id=mn13:2.3><span>“atippago kho tāva sāvatthiyaṁ piṇḍāya carituṁ, </span><span class="translation sabbamitta">„Es ist zu früh für den Almosengang in Sāvatthī. </span></div><p><div class=verse-container id=mn13:2.4><span>yaṁ nūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā”ti. </span><span class="translation sabbamitta">Warum gehen wir nicht zu dem Kloster der Wanderer anderer Konfessionen?“ </span></div><p><div class=verse-container id=mn13:2.5><span>Atha kho te bhikkhū yena aññatitthiyānaṁ paribbājakānaṁ ārāmo tenupasaṅkamiṁsu; upasaṅkamitvā tehi aññatitthiyehi paribbājakehi saddhiṁ sammodiṁsu; </span><span class="translation sabbamitta">Und sie gingen zu dem Kloster der Wanderer anderer Konfessionen und tauschten dort mit den Wanderern Willkommensgrüße aus. </span></div><p><div class=verse-container id=mn13:2.6><span>sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinne kho te bhikkhū te aññatitthiyā paribbājakā etadavocuṁ: </span><span class="translation sabbamitta">Nach der Begrüßung und dem Austausch von Höflichkeiten setzten sie sich zur Seite hin. Die Wanderer sagten zu ihnen: </span></div><p><div class=verse-container id=mn13:3.1><span>“samaṇo, āvuso, gotamo kāmānaṁ pariññaṁ paññapeti, mayampi kāmānaṁ pariññaṁ paññapema; </span><span class="translation sabbamitta">„Geehrte, der Asket Gotama verficht das vollständige Verstehen von Sinnenfreuden, und auch wir tun das. </span></div><p><div class=verse-container id=mn13:3.2><span>samaṇo, āvuso, gotamo rūpānaṁ pariññaṁ paññapeti, mayampi rūpānaṁ pariññaṁ paññapema; </span><span class="translation sabbamitta">Der Asket Gotama verficht das vollständige Verstehen von Formen, und auch wir tun das. </span></div><p><div class=verse-container id=mn13:3.3><span>samaṇo, āvuso, gotamo vedanānaṁ pariññaṁ paññapeti, mayampi vedanānaṁ pariññaṁ paññapema; </span><span class="translation sabbamitta">Der Asket Gotama verficht das vollständige Verstehen von Gefühlen, und auch wir tun das. </span></div><p><div class=verse-container id=mn13:3.4><span>idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā—</span><span class="translation sabbamitta">Was ist nun der Unterschied zwischen der Lehre und Anleitung des Asketen Gotama und unserer?“ </span></div><p><div class=verse-container id=mn13:3.5><span>yadidaṁ dhammadesanāya vā dhammadesanaṁ, anusāsaniyā vā anusāsanin”ti? </span></div><p><div class=verse-container id=mn13:4.1><span>Atha kho te bhikkhū tesaṁ aññatitthiyānaṁ paribbājakānaṁ bhāsitaṁ neva abhinandiṁsu, nappaṭikkosiṁsu; </span><span class="translation sabbamitta">Weder begrüßten diese Mönche und Nonnen diese Aussage der Wanderer anderer Konfessionen, noch lehnten sie sie ab. </span></div><p><div class=verse-container id=mn13:4.2><span>anabhinanditvā appaṭikkositvā uṭṭhāyāsanā pakkamiṁsu: </span><span class="translation sabbamitta">Sie erhoben sich von ihren Sitzen und dachten: </span></div><p><div class=verse-container id=mn13:4.3><span>“bhagavato santike etassa bhāsitassa atthaṁ ājānissāmā”ti. </span><span class="translation sabbamitta">„Wir wollen die Bedeutung dieser Aussage vom Buddha selbst erfahren.“ </span></div><p><div class=verse-container id=mn13:5.1><span>Atha kho te bhikkhū sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sabbamitta">Nach dem Essen, als sie vom Almosengang zurückkamen, gingen sie zum Buddha, verbeugten sich, setzten sich zur Seite hin und berichteten ihm die Begebenheit. Der Buddha sagte: </span></div><p><div class=verse-container id=mn13:5.2><span>“idha mayaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisimha. </span></div><p><div class=verse-container id=mn13:5.3><span>Tesaṁ no, bhante, amhākaṁ etadahosi: </span></div><p><div class=verse-container id=mn13:5.4><span>‘atippago kho tāva sāvatthiyaṁ piṇḍāya carituṁ, </span></div><p><div class=verse-container id=mn13:5.5><span>yaṁ nūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā’ti. </span></div><p><div class=verse-container id=mn13:5.6><span>Atha kho mayaṁ, bhante, yena aññatitthiyānaṁ paribbājakānaṁ ārāmo tenupasaṅkamimha; upasaṅkamitvā tehi aññatitthiyehi paribbājakehi saddhiṁ sammodimha; </span></div><p><div class=verse-container id=mn13:5.7><span>sammodanīyaṁ kathaṁ sāraṇīyaṁ vītisāretvā ekamantaṁ nisīdimha. Ekamantaṁ nisinne kho amhe, bhante, te aññatitthiyā paribbājakā etadavocuṁ: </span></div><p><div class=verse-container id=mn13:5.8><span>‘samaṇo, āvuso, gotamo kāmānaṁ pariññaṁ paññapeti, mayampi kāmānaṁ pariññaṁ paññapema. </span></div><p><div class=verse-container id=mn13:5.9><span>Samaṇo, āvuso, gotamo rūpānaṁ pariññaṁ paññapeti, mayampi rūpānaṁ pariññaṁ paññapema. </span></div><p><div class=verse-container id=mn13:5.10><span>Samaṇo, āvuso, gotamo vedanānaṁ pariññaṁ paññapeti, mayampi vedanānaṁ pariññaṁ paññapema. </span></div><p><div class=verse-container id=mn13:5.11><span>Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ dhammadesanāya vā dhammadesanaṁ anusāsaniyā vā anusāsanin’ti. </span></div><p><div class=verse-container id=mn13:5.12><span>Atha kho mayaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandimha, nappaṭikkosimha; </span></div><p><div class=verse-container id=mn13:5.13><span>anabhinanditvā appaṭikkositvā uṭṭhāyāsanā pakkamimha: </span></div><p><div class=verse-container id=mn13:5.14><span>‘bhagavato santike etassa bhāsitassa atthaṁ ājānissāmā’”ti. </span></div><p><div class=verse-container id=mn13:6.1><span>“Evaṁvādino, bhikkhave, aññatitthiyā paribbājakā evamassu vacanīyā: </span><span class="translation sabbamitta">„Mönche und Nonnen, wenn Wanderer anderer Konfessionen so sprechen, sollt ihr zu ihnen sagen: </span></div><p><div class=verse-container id=mn13:6.2><span>‘ko panāvuso, kāmānaṁ assādo, ko ādīnavo, kiṁ nissaraṇaṁ? </span><span class="translation sabbamitta">‚Aber Geehrte, worin bestehen die Befriedigung, der Nachteil und das Entrinnen bei den Sinnenfreuden? </span></div><p><div class=verse-container id=mn13:6.3><span>Ko rūpānaṁ assādo, ko ādīnavo, kiṁ nissaraṇaṁ? </span><span class="translation sabbamitta">Worin bestehen die Befriedigung, der Nachteil und das Entrinnen bei den Formen? </span></div><p><div class=verse-container id=mn13:6.4><span>Ko vedanānaṁ assādo, ko ādīnavo, kiṁ nissaraṇan’ti? </span><span class="translation sabbamitta">Worin bestehen die Befriedigung, der Nachteil und das Entrinnen bei den Gefühlen?‘ </span></div><p><div class=verse-container id=mn13:6.5><span>Evaṁ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṁ āpajjissanti. </span><span class="translation sabbamitta">Wenn sie so gefragt werden, sind die Wanderer anderer Konfessionen überfragt und sind dazu verdrossen. </span></div><p><div class=verse-container id=mn13:6.6><span>Taṁ kissa hetu? </span><span class="translation sabbamitta">Warum ist das so? </span></div><p><div class=verse-container id=mn13:6.7><span>Yathā taṁ, bhikkhave, avisayasmiṁ. </span><span class="translation sabbamitta">Weil sie nicht in ihrem Element sind. </span></div><p><div class=verse-container id=mn13:6.8><span>Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā, ito vā pana sutvā. </span><span class="translation sabbamitta">Ich sehe niemanden in dieser Welt mit ihren Göttern, Māras und Brahmās, unter dieser Bevölkerung mit ihren Asketen und Brahmanen, Göttern und Menschen – ich sehe niemanden, der eine zufriedenstellende Antwort auf diese Fragen geben könnte, außer dem Klargewordenen oder einem seiner Schüler oder jemandem, der es von diesen gehört hat. </span></div><p><div class=verse-container id=mn13:7.1><span>Ko ca, bhikkhave, kāmānaṁ assādo? </span><span class="translation sabbamitta">Und worin besteht die Befriedigung bei den Sinnenfreuden? </span></div><p><div class=verse-container id=mn13:7.2><span>Pañcime, bhikkhave, kāmaguṇā. </span><span class="translation sabbamitta">Es gibt fünf Arten sinnlicher Erregung. </span></div><p><div class=verse-container id=mn13:7.3><span>Katame pañca? </span><span class="translation sabbamitta">Welche fünf? </span></div><p><div class=verse-container id=mn13:7.4><span>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, </span><span class="translation sabbamitta">Bilder, die das Auge erkennt, erwünscht, willkommen, angenehm, erfreulich, sinnlich und erregend. </span></div><p><div class=verse-container id=mn13:7.5><span>sotaviññeyyā saddā …pe… </span><span class="translation sabbamitta">Töne, die das Ohr erkennt … </span></div><p><div class=verse-container id=mn13:7.6><span>ghānaviññeyyā gandhā … </span><span class="translation sabbamitta">Gerüche, die die Nase erkennt … </span></div><p><div class=verse-container id=mn13:7.7><span>jivhāviññeyyā rasā … </span><span class="translation sabbamitta">Geschmäcke, die die Zunge erkennt … </span></div><p><div class=verse-container id=mn13:7.8><span>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><span class="translation sabbamitta">Berührungen, die der Körper erkennt, erwünscht, willkommen, angenehm, erfreulich, sinnlich und erregend. </span></div><p><div class=verse-container id=mn13:7.9><span>ime kho, bhikkhave, pañca kāmaguṇā. </span><span class="translation sabbamitta">Das sind die fünf Arten sinnlicher Erregung. </span></div><p><div class=verse-container id=mn13:7.10><span>Yaṁ kho, bhikkhave, ime pañca kāmaguṇe paṭicca uppajjati sukhaṁ somanassaṁ—ayaṁ kāmānaṁ assādo. </span><span class="translation sabbamitta">Das Glück und die Freude, die von diesen fünf Arten sinnlicher Erregung kommen: Darin besteht die Befriedigung bei den Sinnenfreuden. </span></div><p><div class=verse-container id=mn13:8.1><span>Ko ca, bhikkhave, kāmānaṁ ādīnavo? </span><span class="translation sabbamitta">Und worin besteht der Nachteil der Sinnenfreuden? </span></div><p><div class=verse-container id=mn13:8.2><span>Idha, bhikkhave, kulaputto yena sippaṭṭhānena jīvikaṁ kappeti—</span><span class="translation sabbamitta">Da verdient ein ehrbarer Mensch seinen Lebenserwerb mit Mitteln wie </span></div><p><div class=verse-container id=mn13:8.3><span>yadi muddāya yadi gaṇanāya yadi saṅkhānena yadi kasiyā yadi vaṇijjāya yadi gorakkhena yadi issatthena yadi rājaporisena yadi sippaññatarena—</span><span class="translation sabbamitta">Arithmetik, Buchhaltung, Rechnen, Ackerbau, Handel, Viehzucht, Bogenschießen, einem Regierungsamt oder einem Handwerk. </span></div><p><div class=verse-container id=mn13:8.4><span>sītassa purakkhato uṇhassa purakkhato ḍaṁsamakasavātātapasarīsapasamphassehi rissamāno khuppipāsāya mīyamāno; </span><span class="translation sabbamitta">Aber er ist Kälte und Hitze ausgesetzt, wird verletzt durch die Berührung von Fliegen, Stechmücken, Wind, Sonne und Kriechtieren und hat den Tod durch Verhungern oder Verdursten zu fürchten. </span></div><p><div class=verse-container id=mn13:8.5><span>ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sabbamitta">Das ist ein Nachteil der Sinnenfreuden, der im jetzigen Leben ersichtlich ist, eine Masse an Leiden, verursacht von Sinnenfreuden. </span></div><p><div class=verse-container id=mn13:9.1><span>Tassa ce, bhikkhave, kulaputtassa evaṁ uṭṭhahato ghaṭato vāyamato te bhogā nābhinipphajjanti. </span><span class="translation sabbamitta">Es kann sein, dass dieser ehrbare Mensch sich anstrengt, sich bemüht und sich einsetzt, aber dennoch kein Vermögen erwirbt. </span></div><p><div class=verse-container id=mn13:9.2><span>So socati kilamati paridevati urattāḷiṁ kandati, sammohaṁ āpajjati: </span><span class="translation sabbamitta">Dann ist er bekümmert und jammert und klagt, schlägt sich an die Brust und stürzt in Verwirrung: </span></div><p><div class=verse-container id=mn13:9.3><span>‘moghaṁ vata me uṭṭhānaṁ, aphalo vata me vāyāmo’ti. </span><span class="translation sabbamitta">‚Ach, meine harte Arbeit ist vergebens! Meine Bemühungen sind fruchtlos!‘ </span></div><p><div class=verse-container id=mn13:9.4><span>Ayampi, bhikkhave, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sabbamitta">Auch das ist ein Nachteil der Sinnenfreuden, der im jetzigen Leben ersichtlich ist, eine Masse an Leiden, verursacht von Sinnenfreuden. </span></div><p><div class=verse-container id=mn13:10.1><span>Tassa ce, bhikkhave, kulaputtassa evaṁ uṭṭhahato ghaṭato vāyamato te bhogā abhinipphajjanti. </span><span class="translation sabbamitta">Es kann sein, dass dieser ehrbare Mensch sich anstrengt, sich bemüht und sich einsetzt, und es gelingt ihm, Vermögen zu erwerben. </span></div><p><div class=verse-container id=mn13:10.2><span>So tesaṁ bhogānaṁ ārakkhādhikaraṇaṁ dukkhaṁ domanassaṁ paṭisaṁvedeti: </span><span class="translation sabbamitta">Aber wenn er es schützen will, erfährt er Schmerz und Traurigkeit: </span></div><p><div class=verse-container id=mn13:10.3><span>‘kinti me bhoge neva rājāno hareyyuṁ, na corā hareyyuṁ, na aggi daheyya, na udakaṁ vaheyya, na appiyā dāyādā hareyyun’ti. </span><span class="translation sabbamitta">‚Wie kann ich verhindern, dass mein Vermögen von Herrschern oder Räubern weggenommen, von Feuer verzehrt, von einer Flut fortgerissen oder von ungeliebten Erben genommen wird?‘ </span></div><p><div class=verse-container id=mn13:10.4><span>Tassa evaṁ ārakkhato gopayato te bhoge rājāno vā haranti, corā vā haranti, aggi vā dahati, udakaṁ vā vahati, appiyā vā dāyādā haranti. </span><span class="translation sabbamitta">Und obwohl er es schützt und bewacht, nehmen Herrscher oder Räuber es weg, Feuer verzehrt es, eine Flut reißt es fort oder ungeliebte Erben nehmen es. </span></div><p><div class=verse-container id=mn13:10.5><span>So socati kilamati paridevati urattāḷiṁ kandati, sammohaṁ āpajjati: </span><span class="translation sabbamitta">Er ist bekümmert und jammert und klagt, schlägt sich an die Brust und stürzt in Verwirrung: </span></div><p><div class=verse-container id=mn13:10.6><span>‘yampi me ahosi tampi no natthī’ti. </span><span class="translation sabbamitta">‚Was einst mein war, ist weg!‘ </span></div><p><div class=verse-container id=mn13:10.7><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sabbamitta">Auch das ist ein Nachteil der Sinnenfreuden, der im jetzigen Leben ersichtlich ist, eine Masse an Leiden, verursacht von Sinnenfreuden. </span></div><p><div class=verse-container id=mn13:11.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatīpi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhātarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati. </span><span class="translation sabbamitta">Dann streiten da um der Sinnenfreuden willen Könige mit Königen, Adlige mit Adligen, Brahmanen mit Brahmanen und Hausbesitzer mit Hausbesitzern. Eine Mutter streitet mit ihrem Kind, das Kind mit der Mutter, der Vater mit dem Kind und das Kind mit dem Vater. Der Bruder streitet mit dem Bruder, der Bruder mit der Schwester, die Schwester mit dem Bruder und der Freund mit dem Freund. </span></div><p><div class=verse-container id=mn13:11.2><span>Te tattha kalahaviggahavivādāpannā aññamaññaṁ pāṇīhipi upakkamanti, leḍḍūhipi upakkamanti, daṇḍehipi upakkamanti, satthehipi upakkamanti. </span><span class="translation sabbamitta">Sobald sie begonnen haben, zu streiten, aneinanderzugeraten und uneins zu sein, greifen sie einander mit Fäusten, Steinen, Stöcken und Schwertern an, </span></div><p><div class=verse-container id=mn13:11.3><span>Te tattha maraṇampi nigacchanti, maraṇamattampi dukkhaṁ. </span><span class="translation sabbamitta">und das führt zu Tod und tödlichem Schmerz. </span></div><p><div class=verse-container id=mn13:11.4><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sabbamitta">Auch das ist ein Nachteil der Sinnenfreuden, der im jetzigen Leben ersichtlich ist, eine Masse an Leiden, verursacht von Sinnenfreuden. </span></div><p><div class=verse-container id=mn13:12.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, ubhatobyūḷhaṁ saṅgāmaṁ pakkhandanti usūsupi khippamānesu, sattīsupi khippamānāsu, asīsupi vijjotalantesu. </span><span class="translation sabbamitta">Dann nehmen sie da um der Sinnenfreuden willen Schwert und Schild, binden sich Köcher und Bogen um und stürzen sich ins beiderseitige Schlachtgetümmel, wobei Pfeile und Speere fliegen und Schwerter blitzen. </span></div><p><div class=verse-container id=mn13:12.2><span>Te tattha usūhipi vijjhanti, sattiyāpi vijjhanti, asināpi sīsaṁ chindanti. </span><span class="translation sabbamitta">Dort werden sie von Pfeilen und Speeren getroffen und ihre Köpfe werden abgeschlagen, </span></div><p><div class=verse-container id=mn13:12.3><span>Te tattha maraṇampi nigacchanti, maraṇamattampi dukkhaṁ. </span><span class="translation sabbamitta">und das führt zu Tod und tödlichem Schmerz. </span></div><p><div class=verse-container id=mn13:12.4><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sabbamitta">Auch das ist ein Nachteil der Sinnenfreuden, der im jetzigen Leben ersichtlich ist, eine Masse an Leiden, verursacht von Sinnenfreuden. </span></div><p><div class=verse-container id=mn13:13.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, addāvalepanā upakāriyo pakkhandanti usūsupi khippamānesu, sattīsupi khippamānāsu, asīsupi vijjotalantesu. </span><span class="translation sabbamitta">Dann nehmen sie da um der Sinnenfreuden willen Schwert und Schild, binden sich Köcher und Bogen um und stürmen feucht verputzte Bollwerke, wobei Pfeile und Speere fliegen und Schwerter blitzen. </span></div><p><div class=verse-container id=mn13:13.2><span>Te tattha usūhipi vijjhanti, sattiyāpi vijjhanti, chakaṇakāyapi osiñcanti, abhivaggenapi omaddanti, asināpi sīsaṁ chindanti. </span><span class="translation sabbamitta">Dort werden sie von Pfeilen und Speeren getroffen, mit Kuhmist beworfen, von einer Übermacht niedergemacht und ihre Köpfe werden abgeschlagen, </span></div><p><div class=verse-container id=mn13:13.3><span>Te tattha maraṇampi nigacchanti, maraṇamattampi dukkhaṁ. </span><span class="translation sabbamitta">und das führt zu Tod und tödlichem Schmerz. </span></div><p><div class=verse-container id=mn13:13.4><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sabbamitta">Auch das ist ein Nachteil der Sinnenfreuden, der im jetzigen Leben ersichtlich ist, eine Masse an Leiden, verursacht von Sinnenfreuden. </span></div><p><div class=verse-container id=mn13:14.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu sandhimpi chindanti, nillopampi haranti, ekāgārikampi karonti, paripanthepi tiṭṭhanti, paradārampi gacchanti. </span><span class="translation sabbamitta">Dann brechen sie da um der Sinnenfreuden willen in Häuser ein, plündern Vermögen, rauben aus abgelegenen Gebäuden, belagern Landstraßen und begehen Ehebruch. </span></div><p><div class=verse-container id=mn13:14.2><span>Tamenaṁ rājāno gahetvā vividhā kammakāraṇā kārenti—</span><span class="translation sabbamitta">Dann nehmen die Könige sie fest und verhängen verschiedene Strafen über sie, wie </span></div><p><div class=verse-container id=mn13:14.3><span>kasāhipi tāḷenti, vettehipi tāḷenti, aḍḍhadaṇḍakehipi tāḷenti; hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti; bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti. </span><span class="translation sabbamitta">Auspeitschen, Schläge mit Stock oder Knüppel; Abhacken von Händen, Füßen oder beidem; Abschneiden von Ohren, Nase oder beidem; den ‚Breitopf‘, die ‚Muschelrasur‘, ‚Rāhus Mund‘, den ‚Feuerkranz‘, die ‚brennende Hand‘, die ‚gedrehte Binse‘, den ‚Rindenanzug‘, die ‚Antilope‘, den ‚Fleischhaken‘, die ‚Münzen‘, die ‚Ätzlake‘, den ‚gedrehten Stab‘, die ‚Strohmatte‘; mit heißem Öl übergießen, den Hunden zum Fraß vorwerfen, bei lebendigem Leib pfählen oder den Kopf abschlagen; </span></div><p><div class=verse-container id=mn13:14.4><span>Te tattha maraṇampi nigacchanti, maraṇamattampi dukkhaṁ. </span><span class="translation sabbamitta">und das führt zu Tod und tödlichem Schmerz. </span></div><p><div class=verse-container id=mn13:14.5><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sabbamitta">Auch das ist ein Nachteil der Sinnenfreuden, der im jetzigen Leben ersichtlich ist, eine Masse an Leiden, verursacht von Sinnenfreuden. </span></div><p><div class=verse-container id=mn13:15.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu kāyena duccaritaṁ caranti, vācāya duccaritaṁ caranti, manasā duccaritaṁ caranti. </span><span class="translation sabbamitta">Dann tun sie da um der Sinnenfreuden willen Schlechtes mit dem Körper, der Sprache und dem Geist. </span></div><p><div class=verse-container id=mn13:15.2><span>Te kāyena duccaritaṁ caritvā, vācāya duccaritaṁ caritvā, manasā duccaritaṁ caritvā, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><span class="translation sabbamitta">Wenn ihr Körper auseinanderbricht, nach dem Tod, werden sie an einem verlorenen Ort wiedergeboren, einem schlechten Ort, in der Unterwelt, der Hölle. </span></div><p><div class=verse-container id=mn13:15.3><span>Ayampi, bhikkhave, kāmānaṁ ādīnavo samparāyiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sabbamitta">Das ist ein Nachteil der Sinnenfreuden, der in künftigen Leben ersichtlich ist, eine Masse an Leiden, verursacht von Sinnenfreuden. </span></div><p><div class=verse-container id=mn13:16.1><span>Kiñca, bhikkhave, kāmānaṁ nissaraṇaṁ? </span><span class="translation sabbamitta">Und worin besteht das Entrinnen von den Sinnenfreuden? </span></div><p><div class=verse-container id=mn13:16.2><span>Yo kho, bhikkhave, kāmesu chandarāgavinayo chandarāgappahānaṁ—idaṁ kāmānaṁ nissaraṇaṁ. </span><span class="translation sabbamitta">Das Sehnen und Begehren nach Sinnenfreuden ausräumen und aufgeben: Darin besteht das Entrinnen von den Sinnenfreuden. </span></div><p><div class=verse-container id=mn13:17.1><span>Ye hi keci, bhikkhave, samaṇā vā brāhmaṇā vā evaṁ kāmānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nappajānanti te vata sāmaṁ vā kāme parijānissanti, paraṁ vā tathattāya samādapessanti yathā paṭipanno kāme parijānissatīti—netaṁ ṭhānaṁ vijjati. </span><span class="translation sabbamitta">Es gibt Asketen und Brahmanen, die bei den Sinnenfreuden die Befriedigung, den Nachteil und das Entrinnen nicht in dieser Art als das, was sie sind, wahrhaftig verstehen. Es ist ganz unmöglich, dass sie selbst Sinnenfreuden vollständig verstehen oder andere so unterweisen, dass diese, wenn sie im Einklang damit üben, Sinnenfreuden vollständig verstehen werden. </span></div><p><div class=verse-container id=mn13:17.2><span>Ye ca kho keci, bhikkhave, samaṇā vā brāhmaṇā vā evaṁ kāmānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ pajānanti, te vata sāmaṁ vā kāme parijānissanti paraṁ vā tathattāya samādapessanti yathā paṭipanno kāme parijānissatīti—ṭhānametaṁ vijjati. </span><span class="translation sabbamitta">Es gibt Asketen und Brahmanen, die bei den Sinnenfreuden die Befriedigung, den Nachteil und das Entrinnen in dieser Art als das, was sie sind, wahrhaftig verstehen. Es ist gut möglich, dass sie selbst Sinnenfreuden vollständig verstehen oder andere so unterweisen, dass diese, wenn sie im Einklang damit üben, Sinnenfreuden vollständig verstehen werden. </span></div><p><div class=verse-container id=mn13:18.1><span>Ko ca, bhikkhave, rūpānaṁ assādo? </span><span class="translation sabbamitta">Und worin besteht die Befriedigung bei den Formen? </span></div><p><div class=verse-container id=mn13:18.2><span>Seyyathāpi, bhikkhave, khattiyakaññā vā brāhmaṇakaññā vā gahapatikaññā vā pannarasavassuddesikā vā soḷasavassuddesikā vā, nātidīghā nātirassā nātikisā nātithūlā nātikāḷī nāccodātā paramā sā, bhikkhave, tasmiṁ samaye subhā vaṇṇanibhāti? </span><span class="translation sabbamitta">Wie wenn da ein Brahmanenmädchen, ein adliges Mädchen oder ein Mädchen der Hausbesitzer wäre, in ihrem fünfzehnten oder sechzehnten Jahr, weder zu groß noch zu klein, weder zu dünn noch zu dick, weder zu dunkel noch zu hell. Wäre sie nicht auf der Höhe ihrer Schönheit und Anmut?“ </span></div><p><div class=verse-container id=mn13:18.3><span>‘Evaṁ, bhante’. </span><span class="translation sabbamitta">„Ja, Herr.“ </span></div><p><div class=verse-container id=mn13:18.4><span>Yaṁ kho, bhikkhave, subhaṁ vaṇṇanibhaṁ paṭicca uppajjati sukhaṁ somanassaṁ—</span><span class="translation sabbamitta">„Das Glück und das Hochgefühl, die aus dieser Schönheit und Anmut entstehen, </span></div><p><div class=verse-container id=mn13:18.5><span>ayaṁ rūpānaṁ assādo. </span><span class="translation sabbamitta">darin besteht die Befriedigung bei den Formen. </span></div><p><div class=verse-container id=mn13:19.1><span>Ko ca, bhikkhave, rūpānaṁ ādīnavo? </span><span class="translation sabbamitta">Und worin besteht der Nachteil der Formen? </span></div><p><div class=verse-container id=mn13:19.2><span>Idha, bhikkhave, tameva bhaginiṁ passeyya aparena samayena āsītikaṁ vā nāvutikaṁ vā vassasatikaṁ vā jātiyā, jiṇṇaṁ gopānasivaṅkaṁ bhoggaṁ daṇḍaparāyanaṁ pavedhamānaṁ gacchantiṁ āturaṁ gatayobbanaṁ khaṇḍadantaṁ palitakesaṁ, vilūnaṁ khalitasiraṁ valinaṁ tilakāhatagattaṁ. </span><span class="translation sabbamitta">Da sähe man nach einiger Zeit eben diese Schwester – achtzig, neunzig oder hundert Jahre alt –, gebeugt, krumm, auf einen Stock gestützt, beim Gehen zitternd, siech, die guten Jahre hinter sich, die Zähne bröckelig, die Haare grau und schütter oder kahl, die Haut runzelig und die Glieder fleckig. </span></div><p><div class=verse-container id=mn13:19.3><span>Taṁ kiṁ maññatha, bhikkhave, </span><span class="translation sabbamitta">Was denkt ihr, Mönche und Nonnen? </span></div><p><div class=verse-container id=mn13:19.4><span>yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sabbamitta">Ist nicht die frühere Schönheit verschwunden und der Nachteil klar geworden?“ </span></div><p><div class=verse-container id=mn13:19.5><span>‘Evaṁ, bhante’. </span><span class="translation sabbamitta">„Ja, Herr.“ </span></div><p><div class=verse-container id=mn13:19.6><span>Ayampi, bhikkhave, rūpānaṁ ādīnavo. </span><span class="translation sabbamitta">„Das ist ein Nachteil der Formen. </span></div><p><div class=verse-container id=mn13:20.1><span>Puna caparaṁ, bhikkhave, tameva bhaginiṁ passeyya ābādhikaṁ dukkhitaṁ bāḷhagilānaṁ, sake muttakarīse palipannaṁ semānaṁ, aññehi vuṭṭhāpiyamānaṁ, aññehi saṁvesiyamānaṁ. </span><span class="translation sabbamitta">Dann sähe man eben diese Schwester, mitgenommen, leidend, schwer krank, in den eigenen Ausscheidungen liegend und darauf angewiesen, von den einen hochgehoben und von den anderen niedergelegt zu werden. </span></div><p><div class=verse-container id=mn13:20.2><span>Taṁ kiṁ maññatha, bhikkhave, </span><span class="translation sabbamitta">Was denkt ihr, Mönche und Nonnen? </span></div><p><div class=verse-container id=mn13:20.3><span>yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sabbamitta">Ist nicht die frühere Schönheit verschwunden und der Nachteil klar geworden?“ </span></div><p><div class=verse-container id=mn13:20.4><span>‘Evaṁ, bhante’. </span><span class="translation sabbamitta">„Ja, Herr.“ </span></div><p><div class=verse-container id=mn13:20.5><span>Ayampi, bhikkhave, rūpānaṁ ādīnavo. </span><span class="translation sabbamitta">„Auch das ist ein Nachteil der Formen. </span></div><p><div class=verse-container id=mn13:21.1><span>Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><span class="translation sabbamitta">Dann sähe man eben diese Schwester als Leiche, weggeworfen auf ein Leichenfeld, einen, zwei oder drei Tage tot, aufgedunsen, blau verfärbt und verwesend. </span></div><p><div class=verse-container id=mn13:21.2><span>ekāhamataṁ vā dvīhamataṁ vā tīhamataṁ vā, uddhumātakaṁ vinīlakaṁ vipubbakajātaṁ. </span></div><p><div class=verse-container id=mn13:21.3><span>Taṁ kiṁ maññatha, bhikkhave, </span><span class="translation sabbamitta">Was denkt ihr, Mönche und Nonnen? </span></div><p><div class=verse-container id=mn13:21.4><span>yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sabbamitta">Ist nicht die frühere Schönheit verschwunden und der Nachteil klar geworden?“ </span></div><p><div class=verse-container id=mn13:21.5><span>‘Evaṁ, bhante’. </span><span class="translation sabbamitta">„Ja, Herr.“ </span></div><p><div class=verse-container id=mn13:21.6><span>Ayampi, bhikkhave, rūpānaṁ ādīnavo. </span><span class="translation sabbamitta">„Auch das ist ein Nachteil der Formen. </span></div><p><div class=verse-container id=mn13:22.1><span>Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><span class="translation sabbamitta">Dann sähe man eben diese Schwester als Leiche, weggeworfen auf ein Leichenfeld, und sie würde von Krähen, Habichten, Geiern, Hunden, Schakalen und vielen Arten von Kleintieren gefressen. </span></div><p><div class=verse-container id=mn13:22.2><span>kākehi vā khajjamānaṁ, kulalehi vā khajjamānaṁ, gijjhehi vā khajjamānaṁ, kaṅkehi vā khajjamānaṁ, sunakhehi vā khajjamānaṁ, byagghehi vā khajjamānaṁ, dīpīhi vā khajjamānaṁ, siṅgālehi vā khajjamānaṁ, vividhehi vā pāṇakajātehi khajjamānaṁ. </span></div><p><div class=verse-container id=mn13:22.3><span>Taṁ kiṁ maññatha, bhikkhave, yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sabbamitta">Ist nicht die frühere Schönheit verschwunden und der Nachteil klar geworden?“ </span></div><p><div class=verse-container id=mn13:22.4><span>‘Evaṁ, bhante’. </span><span class="translation sabbamitta">„Ja, Herr.“ </span></div><p><div class=verse-container id=mn13:22.5><span>Ayampi, bhikkhave, rūpānaṁ ādīnavo. </span><span class="translation sabbamitta">„Auch das ist ein Nachteil der Formen. </span></div><p><div class=verse-container id=mn13:23-28.1><span>Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><span class="translation sabbamitta">Dann sähe man eben diese Schwester als Leiche, weggeworfen auf ein Leichenfeld, </span></div><p><div class=verse-container id=mn13:23-28.2><span>aṭṭhikasaṅkhalikaṁ samaṁsalohitaṁ nhārusambandhaṁ, aṭṭhikasaṅkhalikaṁ nimaṁsalohitamakkhitaṁ nhārusambandhaṁ, aṭṭhikasaṅkhalikaṁ apagatamaṁsalohitaṁ nhārusambandhaṁ, aṭṭhikāni apagatasambandhāni disāvidisāvikkhittāni—</span><span class="translation sabbamitta">ein Skelett mit Fleisch- und Blutresten, das von Sehnen zusammengehalten wird … ein Skelett ohne Fleisch, doch blutverschmiert und von Sehnen zusammengehalten … ein Skelett ohne Fleisch und Blut, von Sehnen zusammengehalten … </span></div><p><div class=verse-container id=mn13:23-28.3><span>aññena hatthaṭṭhikaṁ, aññena pādaṭṭhikaṁ, aññena gopphakaṭṭhikaṁ, aññena jaṅghaṭṭhikaṁ, aññena ūruṭṭhikaṁ, aññena kaṭiṭṭhikaṁ, aññena phāsukaṭṭhikaṁ, aññena piṭṭhiṭṭhikaṁ, aññena khandhaṭṭhikaṁ, aññena gīvaṭṭhikaṁ, aññena hanukaṭṭhikaṁ, aññena dantaṭṭhikaṁ, aññena sīsakaṭāhaṁ. </span><span class="translation sabbamitta">Knochen ohne Sehnen, in alle Himmelsrichtungen verstreut: hier ein Handknochen, da ein Fußknochen, hier ein Knöchel, da ein Schienbein, hier ein Oberschenkel, da ein Hüftknochen, hier eine Rippe, da ein Wirbelknochen, hier ein Armknochen, da ein Halswirbel, hier ein Kieferknochen, da ein Zahn, hier der Schädel. </span></div><p><div class=verse-container id=mn13:23-28.4><span>Taṁ kiṁ maññatha, bhikkhave, yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sabbamitta">Ist nicht die frühere Schönheit verschwunden und der Nachteil klar geworden?“ </span></div><p><div class=verse-container id=mn13:23-28.5><span>‘Evaṁ, bhante’. </span><span class="translation sabbamitta">„Ja, Herr.“ </span></div><p><div class=verse-container id=mn13:23-28.6><span>Ayampi, bhikkhave, rūpānaṁ ādīnavo. </span><span class="translation sabbamitta">„Auch das ist ein Nachteil der Formen. </span></div><p><div class=verse-container id=mn13:29.1><span>Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><span class="translation sabbamitta">Dann sähe man eben diese Schwester als Leiche, weggeworfen auf ein Leichenfeld, </span></div><p><div class=verse-container id=mn13:29.2><span>aṭṭhikāni setāni saṅkhavaṇṇapaṭibhāgāni, aṭṭhikāni puñjakitāni terovassikāni, aṭṭhikāni pūtīni cuṇṇakajātāni. </span><span class="translation sabbamitta">weiße Knochen, muschelfarben … zerfallende Knochen, auf einen Haufen getürmt … vermoderte Knochen, zu Staub zerfallen. </span></div><p><div class=verse-container id=mn13:29.3><span>Taṁ kiṁ maññatha, bhikkhave, </span><span class="translation sabbamitta">Was denkt ihr, Mönche und Nonnen? </span></div><p><div class=verse-container id=mn13:29.4><span>yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sabbamitta">Ist nicht die frühere Schönheit verschwunden und der Nachteil klar geworden?“ </span></div><p><div class=verse-container id=mn13:29.5><span>‘Evaṁ, bhante’. </span><span class="translation sabbamitta">„Ja, Herr.“ </span></div><p><div class=verse-container id=mn13:29.6><span>Ayampi, bhikkhave, rūpānaṁ ādīnavo. </span><span class="translation sabbamitta">„Auch das ist ein Nachteil der Formen. </span></div><p><div class=verse-container id=mn13:30.1><span>Kiñca, bhikkhave, rūpānaṁ nissaraṇaṁ? </span><span class="translation sabbamitta">Und worin besteht das Entrinnen von den Formen? </span></div><p><div class=verse-container id=mn13:30.2><span>Yo, bhikkhave, rūpesu chandarāgavinayo chandarāgappahānaṁ—idaṁ rūpānaṁ nissaraṇaṁ. </span><span class="translation sabbamitta">Das Sehnen und Begehren nach Formen ausräumen und aufgeben: Darin besteht das Entrinnen von den Formen. </span></div><p><div class=verse-container id=mn13:31.1><span>Ye hi keci, bhikkhave, samaṇā vā brāhmaṇā vā evaṁ rūpānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nappajānanti te vata sāmaṁ vā rūpe parijānissanti, paraṁ vā tathattāya samādapessanti yathā paṭipanno rūpe parijānissatīti—netaṁ ṭhānaṁ vijjati. </span><span class="translation sabbamitta">Es gibt Asketen und Brahmanen, die bei den Formen die Befriedigung, den Nachteil und das Entrinnen nicht in dieser Art als das, was sie sind, wahrhaftig verstehen. Es ist ganz unmöglich, dass sie selbst Formen vollständig verstehen oder andere so unterweisen, dass diese, wenn sie im Einklang damit üben, Formen vollständig verstehen werden. </span></div><p><div class=verse-container id=mn13:31.2><span>Ye ca kho keci, bhikkhave, samaṇā vā brāhmaṇā vā evaṁ rūpānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ pajānanti te vata sāmaṁ vā rūpe parijānissanti paraṁ vā tathattāya samādapessanti yathā paṭipanno rūpe parijānissatīti—ṭhānametaṁ vijjati. </span><span class="translation sabbamitta">Es gibt Asketen und Brahmanen, die bei den Formen die Befriedigung, den Nachteil und das Entrinnen in dieser Art als das, was sie sind, wahrhaftig verstehen. Es ist gut möglich, dass sie selbst Formen vollständig verstehen oder andere so unterweisen, dass diese, wenn sie im Einklang damit üben, Formen vollständig verstehen werden. </span></div><p><div class=verse-container id=mn13:32.1><span>Ko ca, bhikkhave, vedanānaṁ assādo? </span><span class="translation sabbamitta">Und worin besteht die Befriedigung bei den Gefühlen? </span></div><p><div class=verse-container id=mn13:32.2><span>Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sabbamitta">Da tritt ein Mönch, ganz abgeschieden von den Sinnenfreuden, abgeschieden von untauglichen Eigenschaften, in die erste Vertiefung ein und verweilt darin; da gibt es aus Abgeschiedenheit geborene Ekstase und Seligkeit, während er den Geist ausrichtet und hält. </span></div><p><div class=verse-container id=mn13:32.3><span>Yasmiṁ samaye, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati, neva tasmiṁ samaye attabyābādhāyapi ceteti, na parabyābādhāyapi ceteti, na ubhayabyābādhāyapi ceteti; </span><span class="translation sabbamitta">Zu dieser Zeit denkt ein Mönch nicht daran, sich selbst zu verletzen, jemand anderen zu verletzen, beide zu verletzen. </span></div><p><div class=verse-container id=mn13:32.4><span>abyābajjhaṁyeva tasmiṁ samaye vedanaṁ vedeti. </span><span class="translation sabbamitta">Er fühlt nur Gefühle, die nicht verletzend sind. </span></div><p><div class=verse-container id=mn13:32.5><span>Abyābajjhaparamāhaṁ, bhikkhave, vedanānaṁ assādaṁ vadāmi. </span><span class="translation sabbamitta">Freiheit von Verletztwerden ist die höchste Befriedigung bei den Gefühlen, sage ich. </span></div><p><div class=verse-container id=mn13:33-35.1><span>Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati …pe… </span><span class="translation sabbamitta">Wenn dann das Ausrichten und Halten des Geistes sich beruhigt, tritt ein Mönch in die zweite Vertiefung ein und verweilt darin … </span></div><p><div class=verse-container id=mn13:33-35.2><span>yasmiṁ samaye, bhikkhave, bhikkhu pītiyā ca virāgā, upekkhako ca viharati, sato ca sampajāno sukhañca kāyena paṭisaṁvedeti yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati …pe… </span><span class="translation sabbamitta">in die dritte Vertiefung … </span></div><p><div class=verse-container id=mn13:33-35.3><span>yasmiṁ samaye, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati, neva tasmiṁ samaye attabyābādhāyapi ceteti, na parabyābādhāyapi ceteti, na ubhayabyābādhāyapi ceteti; </span><span class="translation sabbamitta">in die dritte Vertiefung. Zu dieser Zeit denkt ein Mönch nicht daran, sich selbst zu verletzen, jemand anderen zu verletzen, beide zu verletzen. </span></div><p><div class=verse-container id=mn13:33-35.4><span>abyābajjhaṁyeva tasmiṁ samaye vedanaṁ vedeti. </span><span class="translation sabbamitta">Er fühlt nur Gefühle, die nicht verletzend sind. </span></div><p><div class=verse-container id=mn13:33-35.5><span>Abyābajjhaparamāhaṁ, bhikkhave, vedanānaṁ assādaṁ vadāmi. </span><span class="translation sabbamitta">Freiheit von Verletztwerden ist die höchste Befriedigung bei den Gefühlen, sage ich. </span></div><p><div class=verse-container id=mn13:36.1><span>Ko ca, bhikkhave, vedanānaṁ ādīnavo? </span><span class="translation sabbamitta">Und worin besteht der Nachteil der Gefühle? </span></div><p><div class=verse-container id=mn13:36.2><span>Yaṁ, bhikkhave, vedanā aniccā dukkhā vipariṇāmadhammā—ayaṁ vedanānaṁ ādīnavo. </span><span class="translation sabbamitta">Dass Gefühle unbeständig sind, voller Leiden, dass sie zugrunde gehen müssen: Darin besteht der Nachteil der Gefühle. </span></div><p><div class=verse-container id=mn13:37.1><span>Kiñca, bhikkhave, vedanānaṁ nissaraṇaṁ? </span><span class="translation sabbamitta">Und worin besteht das Entrinnen von den Gefühlen? </span></div><p><div class=verse-container id=mn13:37.2><span>Yo, bhikkhave, vedanāsu chandarāgavinayo, chandarāgappahānaṁ—idaṁ vedanānaṁ nissaraṇaṁ. </span><span class="translation sabbamitta">Das Sehnen und Begehren nach Gefühlen ausräumen und aufgeben: Darin besteht das Entrinnen von den Gefühlen. </span></div><p><div class=verse-container id=mn13:38.1><span>Ye hi keci, bhikkhave, samaṇā vā brāhmaṇā vā evaṁ vedanānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nappajānanti, te vata sāmaṁ vā vedanaṁ parijānissanti, paraṁ vā tathattāya samādapessanti yathā paṭipanno vedanaṁ parijānissatīti—netaṁ ṭhānaṁ vijjati. </span><span class="translation sabbamitta">Es gibt Asketen und Brahmanen, die bei den Gefühlen die Befriedigung, den Nachteil und das Entrinnen nicht in dieser Art als das, was sie sind, wahrhaftig verstehen. Es ist ganz unmöglich, dass sie selbst Gefühle vollständig verstehen oder andere so unterweisen, dass diese, wenn sie im Einklang damit üben, Gefühle vollständig verstehen werden. </span></div><p><div class=verse-container id=mn13:38.2><span>Ye ca kho keci, bhikkhave, samaṇā vā brāhmaṇā vā evaṁ vedanānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ pajānanti te vata sāmaṁ vā vedanaṁ parijānissanti, paraṁ vā tathattāya samādapessanti yathā paṭipanno vedanaṁ parijānissatīti—ṭhānametaṁ vijjatī”ti. </span><span class="translation sabbamitta">Es gibt Asketen und Brahmanen, die bei den Gefühlen die Befriedigung, den Nachteil und das Entrinnen in dieser Art als das, was sie sind, wahrhaftig verstehen. Es ist gut möglich, dass sie selbst Gefühle vollständig verstehen oder andere so unterweisen, dass diese, wenn sie im Einklang damit üben, Gefühle vollständig verstehen werden.“ </span></div><p><div class=verse-container id=mn13:38.3><span>Idamavoca bhagavā. </span><span class="translation sabbamitta">Das sagte der Buddha. </span></div><p><div class=verse-container id=mn13:38.4><span>Attamanā te bhikkhū bhagavato bhāsitaṁ abhinandunti. </span><span class="translation sabbamitta">Zufrieden begrüßten die Mönche und Nonnen die Worte des Buddha. </span></div><p><div class=verse-container id=mn13:38.5><span>Mahādukkhakkhandhasuttaṁ niṭṭhitaṁ tatiyaṁ. </span></div><div class=flex-between><a href=/canon/de/pli/ms/sutta/mn/mn0012.html>Previous</a><a href=/canon/de/pli/ms/sutta/mn/mn0014.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>