<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sabbamitta:not(:checked)) .translation.sabbamitta{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/de.html> Search </a></ul></nav><nav aria-label=breadcrumb class=container><ul><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0061.html>English</a> , <a href=/canon/lt/pli/ms/sutta/mn/mn0061.html>Lietuvių kalba</a> , <a href=/canon/ru/pli/ms/sutta/mn/mn0061.html>ру́сский язы́к</a><p>From: <label class=translator-toggle><input checked class=toggle-input id=toggle-sabbamitta type=checkbox> <span class="toggle-label sabbamitta">Sabbamitta</span></label><div class=flex-between><a href=/canon/de/pli/ms/sutta/mn/mn0060.html>Previous</a><a href=/canon/de/pli/ms/sutta/mn/mn0062.html>Next</a></div><p><div class=verse-container id=mn61:0.1><span>Majjhima Nikāya 61 </span><span class="translation sabbamitta">Mittlere Lehrreden 61 </span></div><p><div class=verse-container id=mn61:0.2><span class=big-bold>Ambalaṭṭhikarāhulovādasutta </span><span class="translation sabbamitta">Die Unterweisung Rāhulas bei Ambalaṭṭhika </span></div><p><div class=verse-container id=mn61:1.1><span>Evaṁ me sutaṁ—</span><span class="translation sabbamitta">So habe ich es gehört: </span></div><p><div class=verse-container id=mn61:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sabbamitta">Einmal hielt sich der Buddha bei Rājagaha auf, im Bambuswäldchen, am Futterplatz der Eichhörnchen. </span></div><p><div class=verse-container id=mn61:2.1><span>Tena kho pana samayena āyasmā rāhulo ambalaṭṭhikāyaṁ viharati. </span><span class="translation sabbamitta">Zu dieser Zeit nun hielt sich der Ehrwürdige Rāhula in Ambalaṭṭhikā auf. </span></div><p><div class=verse-container id=mn61:2.2><span>Atha kho bhagavā sāyanhasamayaṁ paṭisallānā vuṭṭhito yena ambalaṭṭhikā yenāyasmā rāhulo tenupasaṅkami. </span><span class="translation sabbamitta">Da kam der Buddha am späten Nachmittag aus seiner Klausur und ging nach Ambalaṭṭhikā, um den Ehrwürdigen Rāhula zu sehen. </span></div><p><div class=verse-container id=mn61:2.3><span>Addasā kho āyasmā rāhulo bhagavantaṁ dūratova āgacchantaṁ. </span><span class="translation sabbamitta">Rāhula sah den Buddha von Weitem kommen. </span></div><p><div class=verse-container id=mn61:2.4><span>Disvāna āsanaṁ paññāpesi, udakañca pādānaṁ. </span><span class="translation sabbamitta">Er richtete einen Sitz her und stellte Wasser zum Füßewaschen bereit. </span></div><p><div class=verse-container id=mn61:2.5><span>Nisīdi bhagavā paññatte āsane. </span><span class="translation sabbamitta">Der Buddha setzte sich auf den ausgebreiteten Sitz </span></div><p><div class=verse-container id=mn61:2.6><span>Nisajja pāde pakkhālesi. </span><span class="translation sabbamitta">und wusch seine Füße. </span></div><p><div class=verse-container id=mn61:2.7><span>Āyasmāpi kho rāhulo bhagavantaṁ abhivādetvā ekamantaṁ nisīdi. </span><span class="translation sabbamitta">Rāhula verbeugte sich vor dem Buddha und setzte sich zur Seite hin. </span></div><p><div class=verse-container id=mn61:3.1><span>Atha kho bhagavā parittaṁ udakāvasesaṁ udakādhāne ṭhapetvā āyasmantaṁ rāhulaṁ āmantesi: </span><span class="translation sabbamitta">Dann wandte sich der Buddha, indem er etwas Wasser im Krug zurückließ, an Rāhula: </span></div><p><div class=verse-container id=mn61:3.2><span>“passasi no tvaṁ, rāhula, imaṁ parittaṁ udakāvasesaṁ udakādhāne ṭhapitan”ti? </span><span class="translation sabbamitta">„Rāhula, siehst du diesen kleinen Rest Wasser im Krug?“ </span></div><p><div class=verse-container id=mn61:3.3><span>“Evaṁ, bhante”. </span><span class="translation sabbamitta">„Ja, Herr.“ </span></div><p><div class=verse-container id=mn61:3.4><span>“Evaṁ parittakaṁ kho, rāhula, tesaṁ sāmaññaṁ yesaṁ natthi sampajānamusāvāde lajjā”ti. </span><span class="translation sabbamitta">„So klein ist der Rest an Asketentum, der in denen übrig bleibt, die sich nicht schämen, eine bewusste Lüge zu sprechen.“ </span></div><p><div class=verse-container id=mn61:4.1><span>Atha kho bhagavā parittaṁ udakāvasesaṁ chaḍḍetvā āyasmantaṁ rāhulaṁ āmantesi: </span><span class="translation sabbamitta">Dann sagte der Buddha zu Rāhula, indem er den Rest Wasser ausschüttete: </span></div><p><div class=verse-container id=mn61:4.2><span>“passasi no tvaṁ, rāhula, parittaṁ udakāvasesaṁ chaḍḍitan”ti? </span><span class="translation sabbamitta">„Siehst du dieses kleine bisschen Wasser, das ausgeschüttet wurde?“ </span></div><p><div class=verse-container id=mn61:4.3><span>“Evaṁ, bhante”. </span><span class="translation sabbamitta">„Ja, Herr.“ </span></div><p><div class=verse-container id=mn61:4.4><span>“Evaṁ chaḍḍitaṁ kho, rāhula, tesaṁ sāmaññaṁ yesaṁ natthi sampajānamusāvāde lajjā”ti. </span><span class="translation sabbamitta">„So ist das Asketentum bei denen ausgeschüttet, die sich nicht schämen, eine bewusste Lüge zu sprechen.“ </span></div><p><div class=verse-container id=mn61:5.1><span>Atha kho bhagavā taṁ udakādhānaṁ nikkujjitvā āyasmantaṁ rāhulaṁ āmantesi: </span><span class="translation sabbamitta">Dann sagte der Buddha zu Rāhula, indem er den Krug auf den Kopf stellte: </span></div><p><div class=verse-container id=mn61:5.2><span>“passasi no tvaṁ, rāhula, imaṁ udakādhānaṁ nikkujjitan”ti? </span><span class="translation sabbamitta">„Siehst du, wie dieser Krug auf den Kopf gestellt ist?“ </span></div><p><div class=verse-container id=mn61:5.3><span>“Evaṁ, bhante”. </span><span class="translation sabbamitta">„Ja, Herr.“ </span></div><p><div class=verse-container id=mn61:5.4><span>“Evaṁ nikkujjitaṁ kho, rāhula, tesaṁ sāmaññaṁ yesaṁ natthi sampajānamusāvāde lajjā”ti. </span><span class="translation sabbamitta">„So ist das Asketentum auf den Kopf gestellt bei denen, die sich nicht schämen, eine bewusste Lüge zu sprechen.“ </span></div><p><div class=verse-container id=mn61:6.1><span>Atha kho bhagavā taṁ udakādhānaṁ ukkujjitvā āyasmantaṁ rāhulaṁ āmantesi: </span><span class="translation sabbamitta">Dann sagte der Buddha zu Rāhula, indem er den Krug richtig herum drehte: </span></div><p><div class=verse-container id=mn61:6.2><span>“passasi no tvaṁ, rāhula, imaṁ udakādhānaṁ rittaṁ tucchan”ti? </span><span class="translation sabbamitta">„Siehst du, wie dieser Krug inhaltslos und hohl ist?“ </span></div><p><div class=verse-container id=mn61:6.3><span>“Evaṁ, bhante”. </span><span class="translation sabbamitta">„Ja, Herr.“ </span></div><p><div class=verse-container id=mn61:6.4><span>“Evaṁ rittaṁ tucchaṁ kho, rāhula, tesaṁ sāmaññaṁ yesaṁ natthi sampajānamusāvāde lajjāti. </span><span class="translation sabbamitta">„So ist das Asketentum inhaltslos und hohl bei denen, die sich nicht schämen, eine bewusste Lüge zu sprechen. </span></div><p><div class=verse-container id=mn61:7.1><span>Seyyathāpi, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti, purimenapi kāyena kammaṁ karoti, pacchimenapi kāyena kammaṁ karoti, sīsenapi kammaṁ karoti, kaṇṇehipi kammaṁ karoti, dantehipi kammaṁ karoti, naṅguṭṭhenapi kammaṁ karoti; rakkhateva soṇḍaṁ. </span><span class="translation sabbamitta">Wie ein königlicher Elefantenbulle mit Stoßzähnen wie Deichseln, der eine schwere Last ziehen kann, reinrassig und schlachterprobt: In der Schlacht benutzt er seine Vorder- und Hinterfüße, seinen Vorder- und Hinterkörper, Kopf, Ohren, Stoßzähne und Schwanz, aber er schützt noch seinen Rüssel. </span></div><p><div class=verse-container id=mn61:7.2><span>Tattha hatthārohassa evaṁ hoti: </span><span class="translation sabbamitta">Daher denkt sein Reiter: </span></div><p><div class=verse-container id=mn61:7.3><span>‘ayaṁ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti …pe… naṅguṭṭhenapi kammaṁ karoti; rakkhateva soṇḍaṁ. </span><span class="translation sabbamitta">‚Dieser königliche Elefantenbulle … benutzt in der Schlacht seine Vorder- und Hinterfüße, seinen Vorder- und Hinterkörper, Kopf, Ohren, Stoßzähne und Schwanz, aber er schützt noch seinen Rüssel. </span></div><p><div class=verse-container id=mn61:7.4><span>Apariccattaṁ kho rañño nāgassa jīvitan’ti. </span><span class="translation sabbamitta">Er hat noch nicht sein Leben gegeben.‘ </span></div><p><div class=verse-container id=mn61:7.5><span>Yato kho, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti …pe… naṅguṭṭhenapi kammaṁ karoti, soṇḍāyapi kammaṁ karoti, tattha hatthārohassa evaṁ hoti: </span><span class="translation sabbamitta">Aber wenn dieser königliche Elefantenbulle … in der Schlacht seine Vorder- und Hinterfüße, seinen Vorder- und Hinterkörper, Kopf, Ohren, Stoßzähne, Schwanz und Rüssel benutzt, dann denkt sein Reiter: </span></div><p><div class=verse-container id=mn61:7.6><span>‘ayaṁ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti, purimenapi kāyena kammaṁ karoti, pacchimenapi kāyena kammaṁ karoti, sīsenapi kammaṁ karoti, kaṇṇehipi kammaṁ karoti, dantehipi kammaṁ karoti, naṅguṭṭhenapi kammaṁ karoti, soṇḍāyapi kammaṁ karoti. </span><span class="translation sabbamitta">‚Dieser königliche Elefantenbulle … benutzt in der Schlacht seine Vorder- und Hinterfüße, seinen Vorder- und Hinterkörper, Kopf, Ohren, Stoßzähne, Schwanz und Rüssel. </span></div><p><div class=verse-container id=mn61:7.7><span>Pariccattaṁ kho rañño nāgassa jīvitaṁ. </span><span class="translation sabbamitta">Er hat sein Leben gegeben. </span></div><p><div class=verse-container id=mn61:7.8><span>Natthi dāni kiñci rañño nāgassa akaraṇīyan’ti. </span><span class="translation sabbamitta">Jetzt gibt es nichts, was dieser königliche Elefantenbulle nicht tun würde.‘ </span></div><p><div class=verse-container id=mn61:7.9><span>Evameva kho, rāhula, yassa kassaci sampajānamusāvāde natthi lajjā, nāhaṁ tassa kiñci pāpaṁ akaraṇīyanti vadāmi. </span><span class="translation sabbamitta">Ebenso gibt es, wenn jemand sich nicht schämt, eine bewusste Lüge zu sprechen, keine schlechte Tat, die er nicht tun würde, sage ich. </span></div><p><div class=verse-container id=mn61:7.10><span>Tasmātiha te, rāhula, ‘hassāpi na musā bhaṇissāmī’ti—</span><span class="translation sabbamitta">Daher sollst du dich so schulen: ‚Ich will keine bewusste Lüge sprechen, nicht einmal im Scherz.‘ </span></div><p><div class=verse-container id=mn61:7.11><span>evañhi te, rāhula, sikkhitabbaṁ. </span><span class="translation sabbamitta">So sollst du dich schulen. </span></div><p><div class=verse-container id=mn61:8.1><span>Taṁ kiṁ maññasi, rāhula, </span><span class="translation sabbamitta">Was denkst du, Rāhula? </span></div><p><div class=verse-container id=mn61:8.2><span>kimatthiyo ādāso”ti? </span><span class="translation sabbamitta">Was ist der Zweck eines Spiegels?“ </span></div><p><div class=verse-container id=mn61:8.3><span>“Paccavekkhaṇattho, bhante”ti. </span><span class="translation sabbamitta">„Er dient dazu, sein Spiegelbild zu prüfen, Herr.“ </span></div><p><div class=verse-container id=mn61:8.4><span>“Evameva kho, rāhula, paccavekkhitvā paccavekkhitvā kāyena kammaṁ kattabbaṁ, paccavekkhitvā paccavekkhitvā vācāya kammaṁ kattabbaṁ, paccavekkhitvā paccavekkhitvā manasā kammaṁ kattabbaṁ. </span><span class="translation sabbamitta">„Ebenso soll man Taten mit dem Körper, der Sprache und dem Geist nur tun, nachdem man sie mehrfach geprüft hat. </span></div><p><div class=verse-container id=mn61:9.1><span>Yadeva tvaṁ, rāhula, kāyena kammaṁ kattukāmo ahosi, tadeva te kāyakammaṁ paccavekkhitabbaṁ: </span><span class="translation sabbamitta">Wenn du mit dem Körper etwas tun willst, sollst du für eben diese Tat prüfen: </span></div><p><div class=verse-container id=mn61:9.2><span>‘yannu kho ahaṁ idaṁ kāyena kammaṁ kattukāmo idaṁ me kāyakammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sabbamitta">‚Führt diese Tat mit dem Körper, die ich tun will, dazu, mich selbst zu verletzen, andere zu verletzen oder beide zu verletzen? </span></div><p><div class=verse-container id=mn61:9.3><span>akusalaṁ idaṁ kāyakammaṁ dukkhudrayaṁ dukkhavipākan’ti? </span><span class="translation sabbamitta">Ist sie untauglich, reift zu Leiden heran, läuft auf Leiden hinaus?‘ </span></div><p><div class=verse-container id=mn61:9.4><span>Sace tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Wenn du beim Prüfen erkennst: </span></div><p><div class=verse-container id=mn61:9.5><span>‘yaṁ kho ahaṁ idaṁ kāyena kammaṁ kattukāmo idaṁ me kāyakammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sabbamitta">‚Diese Tat mit dem Körper, die ich tun will, führt dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:9.6><span>akusalaṁ idaṁ kāyakammaṁ dukkhudrayaṁ dukkhavipākan’ti, evarūpaṁ te, rāhula, kāyena kammaṁ sasakkaṁ na karaṇīyaṁ. </span><span class="translation sabbamitta">Sie ist untauglich, reift zu Leiden heran, läuft auf Leiden hinaus‘, dann, Rāhula, sollst du eine solche Tat, soweit es dir möglich ist, nicht tun. </span></div><p><div class=verse-container id=mn61:9.7><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Aber wenn du beim Prüfen erkennst: </span></div><p><div class=verse-container id=mn61:9.8><span>‘yaṁ kho ahaṁ idaṁ kāyena kammaṁ kattukāmo idaṁ me kāyakammaṁ nevattabyābādhāyapi saṁvatteyya, na parabyābādhāyapi saṁvatteyya, na ubhayabyābādhāyapi saṁvatteyya—</span><span class="translation sabbamitta">‚Diese Tat mit dem Körper, die ich tun will, führt nicht dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:9.9><span>kusalaṁ idaṁ kāyakammaṁ sukhudrayaṁ sukhavipākan’ti, evarūpaṁ te, rāhula, kāyena kammaṁ karaṇīyaṁ. </span><span class="translation sabbamitta">Sie ist tauglich, reift zu Glück heran, läuft auf Glück hinaus‘, dann, Rāhula, sollst du eine solche Tat tun. </span></div><p><div class=verse-container id=mn61:10.1><span>Karontenapi te, rāhula, kāyena kammaṁ tadeva te kāyakammaṁ paccavekkhitabbaṁ: </span><span class="translation sabbamitta">Während du mit dem Körper etwas tust, sollst du für eben diese Tat prüfen: </span></div><p><div class=verse-container id=mn61:10.2><span>‘yannu kho ahaṁ idaṁ kāyena kammaṁ karomi idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Führt diese Tat mit dem Körper, die ich gerade tue, dazu, mich selbst zu verletzen, andere zu verletzen oder beide zu verletzen? </span></div><p><div class=verse-container id=mn61:10.3><span>akusalaṁ idaṁ kāyakammaṁ dukkhudrayaṁ dukkhavipākan’ti? </span><span class="translation sabbamitta">Ist sie untauglich, reift zu Leiden heran, läuft auf Leiden hinaus?‘ </span></div><p><div class=verse-container id=mn61:10.4><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Wenn du beim Prüfen erkennst: </span></div><p><div class=verse-container id=mn61:10.5><span>‘yaṁ kho ahaṁ idaṁ kāyena kammaṁ karomi idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Diese Tat mit dem Körper, die ich gerade tue, führt dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:10.6><span>akusalaṁ idaṁ kāyakammaṁ dukkhudrayaṁ dukkhavipākan’ti, paṭisaṁhareyyāsi tvaṁ, rāhula, evarūpaṁ kāyakammaṁ. </span><span class="translation sabbamitta">Sie ist untauglich, reift zu Leiden heran, läuft auf Leiden hinaus‘, dann, Rāhula, sollst du einer solchen Tat widerstehen. </span></div><p><div class=verse-container id=mn61:10.7><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Aber wenn du beim Prüfen erkennst: </span></div><p><div class=verse-container id=mn61:10.8><span>‘yaṁ kho ahaṁ idaṁ kāyena kammaṁ karomi idaṁ me kāyakammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sabbamitta">‚Diese Tat mit dem Körper, die ich gerade tue, führt nicht dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:10.9><span>kusalaṁ idaṁ kāyakammaṁ sukhudrayaṁ sukhavipākan’ti, anupadajjeyyāsi tvaṁ, rāhula, evarūpaṁ kāyakammaṁ. </span><span class="translation sabbamitta">Sie ist tauglich, reift zu Glück heran, läuft auf Glück hinaus‘, dann, Rāhula, sollst du eine solche Tat fortsetzen. </span></div><p><div class=verse-container id=mn61:11.1><span>Katvāpi te, rāhula, kāyena kammaṁ tadeva te kāyakammaṁ paccavekkhitabbaṁ: </span><span class="translation sabbamitta">Nachdem du mit dem Körper etwas getan hast, sollst du für eben diese Tat prüfen: </span></div><p><div class=verse-container id=mn61:11.2><span>‘yannu kho ahaṁ idaṁ kāyena kammaṁ akāsiṁ idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Führt diese Tat mit dem Körper, die ich getan habe, dazu, mich selbst zu verletzen, andere zu verletzen oder beide zu verletzen? </span></div><p><div class=verse-container id=mn61:11.3><span>akusalaṁ idaṁ kāyakammaṁ dukkhudrayaṁ dukkhavipākan’ti? </span><span class="translation sabbamitta">Ist sie untauglich, reift zu Leiden heran, läuft auf Leiden hinaus?‘ </span></div><p><div class=verse-container id=mn61:11.4><span>Sace kho tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Wenn du beim Prüfen erkennst: </span></div><p><div class=verse-container id=mn61:11.5><span>‘yaṁ kho ahaṁ idaṁ kāyena kammaṁ akāsiṁ, idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Diese Tat mit dem Körper, die ich getan habe, führt dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:11.6><span>akusalaṁ idaṁ kāyakammaṁ dukkhudrayaṁ dukkhavipākan’ti, evarūpaṁ te, rāhula, kāyakammaṁ satthari vā viññūsu vā sabrahmacārīsu desetabbaṁ, vivaritabbaṁ, uttānīkātabbaṁ; </span><span class="translation sabbamitta">Sie ist untauglich, reift zu Leiden heran, läuft auf Leiden hinaus‘, dann, Rāhula, sollst du eine solche Tat dem Lehrer oder einem vernünftigen geistlichen Gefährten gestehen, enthüllen und sie mit ihm klären. </span></div><p><div class=verse-container id=mn61:11.7><span>desetvā vivaritvā uttānīkatvā āyatiṁ saṁvaraṁ āpajjitabbaṁ. </span><span class="translation sabbamitta">Und wenn du sie gestanden hast, sollst du dich in der Zukunft zügeln. </span></div><p><div class=verse-container id=mn61:11.8><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Aber wenn du beim Prüfen erkennst: </span></div><p><div class=verse-container id=mn61:11.9><span>‘yaṁ kho ahaṁ idaṁ kāyena kammaṁ akāsiṁ idaṁ me kāyakammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sabbamitta">‚Diese Tat mit dem Körper, die ich getan habe, führt nicht dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:11.10><span>kusalaṁ idaṁ kāyakammaṁ sukhudrayaṁ sukhavipākan’ti, teneva tvaṁ, rāhula, pītipāmojjena vihareyyāsi ahorattānusikkhī kusalesu dhammesu. </span><span class="translation sabbamitta">Sie ist tauglich, reift zu Glück heran, läuft auf Glück hinaus‘, dann, Rāhula, sollst du mit Ekstase und Freude meditieren und dich Tag und Nacht in tauglichen Eigenschaften schulen. </span></div><p><div class=verse-container id=mn61:12.1><span>“Yadeva tvaṁ, rāhula, vācāya kammaṁ kattukāmo ahosi, tadeva te vacīkammaṁ paccavekkhitabbaṁ: </span><span class="translation sabbamitta">Wenn du mit der Sprache etwas tun willst, sollst du für eben diese Tat prüfen: </span></div><p><div class=verse-container id=mn61:12.2><span>‘yannu kho ahaṁ idaṁ vācāya kammaṁ kattukāmo idaṁ me vacīkammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sabbamitta">‚Führt diese Tat mit der Sprache, die ich tun will, dazu, mich selbst zu verletzen, andere zu verletzen oder beide zu verletzen? </span></div><p><div class=verse-container id=mn61:12.3><span>akusalaṁ idaṁ vacīkammaṁ dukkhudrayaṁ dukkhavipākan’ti? </span><span class="translation sabbamitta">Ist sie untauglich, reift zu Leiden heran, läuft auf Leiden hinaus?‘ </span></div><p><div class=verse-container id=mn61:12.4><span>Sace tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Wenn du beim Prüfen erkennst: </span></div><p><div class=verse-container id=mn61:12.5><span>‘yaṁ kho ahaṁ idaṁ vācāya kammaṁ kattukāmo idaṁ me vacīkammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sabbamitta">‚Diese Tat mit der Sprache, die ich tun will, führt dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:12.6><span>akusalaṁ idaṁ vacīkammaṁ dukkhudrayaṁ dukkhavipākan’ti, evarūpaṁ te, rāhula, vācāya kammaṁ sasakkaṁ na karaṇīyaṁ. </span><span class="translation sabbamitta">Sie ist untauglich, reift zu Leiden heran, läuft auf Leiden hinaus‘, dann, Rāhula, sollst du eine solche Tat, soweit es dir möglich ist, nicht tun. </span></div><p><div class=verse-container id=mn61:12.7><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Aber wenn du beim Prüfen erkennst: </span></div><p><div class=verse-container id=mn61:12.8><span>‘yaṁ kho ahaṁ idaṁ vācāya kammaṁ kattukāmo idaṁ me vacīkammaṁ nevattabyābādhāyapi saṁvatteyya, na parabyābādhāyapi saṁvatteyya—</span><span class="translation sabbamitta">‚Diese Tat mit der Sprache, die ich tun will, führt nicht dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:12.9><span>kusalaṁ idaṁ vacīkammaṁ sukhudrayaṁ sukhavipākan’ti, evarūpaṁ te, rāhula, vācāya kammaṁ karaṇīyaṁ. </span><span class="translation sabbamitta">Sie ist tauglich, reift zu Glück heran, läuft auf Glück hinaus‘, dann, Rāhula, sollst du eine solche Tat tun. </span></div><p><div class=verse-container id=mn61:13.1><span>Karontenapi te, rāhula, vācāya kammaṁ tadeva te vacīkammaṁ paccavekkhitabbaṁ: </span><span class="translation sabbamitta">Während du mit der Sprache etwas tust, sollst du für eben diese Tat prüfen: </span></div><p><div class=verse-container id=mn61:13.2><span>‘yannu kho ahaṁ idaṁ vācāya kammaṁ karomi idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Führt diese Tat mit der Sprache, die ich gerade tue, dazu, mich selbst zu verletzen, andere zu verletzen oder beide zu verletzen? </span></div><p><div class=verse-container id=mn61:13.3><span>akusalaṁ idaṁ vacīkammaṁ dukkhudrayaṁ dukkhavipākan’ti? </span><span class="translation sabbamitta">Ist sie untauglich, reift zu Leiden heran, läuft auf Leiden hinaus?‘ </span></div><p><div class=verse-container id=mn61:13.4><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Wenn du beim Prüfen erkennst: </span></div><p><div class=verse-container id=mn61:13.5><span>‘yaṁ kho ahaṁ idaṁ vācāya kammaṁ karomi idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Diese Tat mit der Sprache, die ich gerade tue, führt dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:13.6><span>akusalaṁ idaṁ vacīkammaṁ dukkhudrayaṁ dukkhavipākan’ti, paṭisaṁhareyyāsi tvaṁ, rāhula, evarūpaṁ vacīkammaṁ. </span><span class="translation sabbamitta">Sie ist untauglich, reift zu Leiden heran, läuft auf Leiden hinaus‘, dann, Rāhula, sollst du einer solchen Tat widerstehen. </span></div><p><div class=verse-container id=mn61:13.7><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Aber wenn du beim Prüfen erkennst: </span></div><p><div class=verse-container id=mn61:13.8><span>‘yaṁ kho ahaṁ idaṁ vācāya kammaṁ karomi idaṁ me vacīkammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sabbamitta">‚Diese Tat mit der Sprache, die ich gerade tue, führt nicht dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:13.9><span>kusalaṁ idaṁ vacīkammaṁ sukhudrayaṁ sukhavipākan’ti, anupadajjeyyāsi tvaṁ, rāhula, evarūpaṁ vacīkammaṁ. </span><span class="translation sabbamitta">Sie ist tauglich, reift zu Glück heran, läuft auf Glück hinaus‘, dann, Rāhula, sollst du eine solche Tat fortsetzen. </span></div><p><div class=verse-container id=mn61:14.1><span>Katvāpi te, rāhula, vācāya kammaṁ tadeva te vacīkammaṁ paccavekkhitabbaṁ: </span><span class="translation sabbamitta">Nachdem du mit der Sprache etwas getan hast, sollst du für eben diese Tat prüfen: </span></div><p><div class=verse-container id=mn61:14.2><span>‘yannu kho ahaṁ idaṁ vācāya kammaṁ akāsiṁ idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Führt diese Tat mit der Sprache, die ich getan habe, dazu, mich selbst zu verletzen, andere zu verletzen oder beide zu verletzen? </span></div><p><div class=verse-container id=mn61:14.3><span>akusalaṁ idaṁ vacīkammaṁ dukkhudrayaṁ dukkhavipākan’ti? </span><span class="translation sabbamitta">Ist sie untauglich, reift zu Leiden heran, läuft auf Leiden hinaus?‘ </span></div><p><div class=verse-container id=mn61:14.4><span>Sace kho tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Wenn du beim Prüfen erkennst: </span></div><p><div class=verse-container id=mn61:14.5><span>‘yaṁ kho ahaṁ idaṁ vācāya kammaṁ akāsiṁ idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Diese Tat mit der Sprache, die ich getan habe, führt dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:14.6><span>akusalaṁ idaṁ vacīkammaṁ dukkhudrayaṁ dukkhavipākan’ti, evarūpaṁ te, rāhula, vacīkammaṁ satthari vā viññūsu vā sabrahmacārīsu desetabbaṁ, vivaritabbaṁ, uttānīkattabbaṁ; </span><span class="translation sabbamitta">Sie ist untauglich, reift zu Leiden heran, läuft auf Leiden hinaus‘, dann, Rāhula, sollst du eine solche Tat dem Lehrer oder einem vernünftigen geistlichen Gefährten gestehen, enthüllen und sie mit ihm klären. </span></div><p><div class=verse-container id=mn61:14.7><span>desetvā vivaritvā uttānīkatvā āyatiṁ saṁvaraṁ āpajjitabbaṁ. </span><span class="translation sabbamitta">Und wenn du sie gestanden hast, sollst du dich in der Zukunft zügeln. </span></div><p><div class=verse-container id=mn61:14.8><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Aber wenn du beim Prüfen erkennst: </span></div><p><div class=verse-container id=mn61:14.9><span>‘yaṁ kho ahaṁ idaṁ vācāya kammaṁ akāsiṁ idaṁ me vacīkammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sabbamitta">‚Diese Tat mit der Sprache, die ich getan habe, führt nicht dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:14.10><span>kusalaṁ idaṁ vacīkammaṁ sukhudrayaṁ sukhavipākan’ti, teneva tvaṁ, rāhula, pītipāmojjena vihareyyāsi ahorattānusikkhī kusalesu dhammesu. </span><span class="translation sabbamitta">Sie ist tauglich, reift zu Glück heran, läuft auf Glück hinaus‘, dann, Rāhula, sollst du mit Ekstase und Freude meditieren und dich Tag und Nacht in tauglichen Eigenschaften schulen. </span></div><p><div class=verse-container id=mn61:15.1><span>Yadeva tvaṁ, rāhula, manasā kammaṁ kattukāmo ahosi, tadeva te manokammaṁ paccavekkhitabbaṁ: </span><span class="translation sabbamitta">Wenn du mit dem Geist etwas tun willst, sollst du für eben diese Tat prüfen: </span></div><p><div class=verse-container id=mn61:15.2><span>‘yannu kho ahaṁ idaṁ manasā kammaṁ kattukāmo idaṁ me manokammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sabbamitta">‚Führt diese Tat mit dem Geist, die ich tun will, dazu, mich selbst zu verletzen, andere zu verletzen oder beide zu verletzen? </span></div><p><div class=verse-container id=mn61:15.3><span>akusalaṁ idaṁ manokammaṁ dukkhudrayaṁ dukkhavipākan’ti? </span><span class="translation sabbamitta">Ist sie untauglich, reift zu Leiden heran, läuft auf Leiden hinaus?‘ </span></div><p><div class=verse-container id=mn61:15.4><span>Sace tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Wenn du beim Prüfen erkennst: </span></div><p><div class=verse-container id=mn61:15.5><span>‘yaṁ kho ahaṁ idaṁ manasā kammaṁ kattukāmo idaṁ me manokammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><span class="translation sabbamitta">‚Diese Tat mit dem Geist, die ich tun will, führt dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:15.6><span>akusalaṁ idaṁ manokammaṁ dukkhudrayaṁ dukkhavipākan’ti, evarūpaṁ te, rāhula, manasā kammaṁ sasakkaṁ na karaṇīyaṁ. </span><span class="translation sabbamitta">Sie ist untauglich, reift zu Leiden heran, läuft auf Leiden hinaus‘, dann, Rāhula, sollst du eine solche Tat, soweit es dir möglich ist, nicht tun. </span></div><p><div class=verse-container id=mn61:15.7><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Aber wenn du beim Prüfen erkennst: </span></div><p><div class=verse-container id=mn61:15.8><span>‘yaṁ kho ahaṁ idaṁ manasā kammaṁ kattukāmo idaṁ me manokammaṁ nevattabyābādhāyapi saṁvatteyya, na parabyābādhāyapi saṁvatteyya, na ubhayabyābādhāyapi saṁvatteyya—</span><span class="translation sabbamitta">‚Diese Tat mit dem Körper, die ich tun will, führt nicht dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:15.9><span>kusalaṁ idaṁ manokammaṁ sukhudrayaṁ sukhavipākan’ti, evarūpaṁ te, rāhula, manasā kammaṁ karaṇīyaṁ. </span><span class="translation sabbamitta">Sie ist tauglich, reift zu Glück heran, läuft auf Glück hinaus‘, dann, Rāhula, sollst du eine solche Tat tun. </span></div><p><div class=verse-container id=mn61:16.1><span>Karontenapi te, rāhula, manasā kammaṁ tadeva te manokammaṁ paccavekkhitabbaṁ: </span><span class="translation sabbamitta">Während du mit dem Geist etwas tust, sollst du für eben diese Tat prüfen: </span></div><p><div class=verse-container id=mn61:16.2><span>‘yannu kho ahaṁ idaṁ manasā kammaṁ karomi idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Führt diese Tat mit dem Geist, die ich gerade tue, dazu, mich selbst zu verletzen, andere zu verletzen oder beide zu verletzen? </span></div><p><div class=verse-container id=mn61:16.3><span>akusalaṁ idaṁ manokammaṁ dukkhudrayaṁ dukkhavipākan’ti? </span><span class="translation sabbamitta">Ist sie untauglich, reift zu Leiden heran, läuft auf Leiden hinaus?‘ </span></div><p><div class=verse-container id=mn61:16.4><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Wenn du beim Prüfen erkennst: </span></div><p><div class=verse-container id=mn61:16.5><span>‘yaṁ kho ahaṁ idaṁ manasā kammaṁ karomi idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Diese Tat mit dem Geist, die ich gerade tue, führt dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:16.6><span>akusalaṁ idaṁ manokammaṁ dukkhudrayaṁ dukkhavipākan’ti, paṭisaṁhareyyāsi tvaṁ, rāhula, evarūpaṁ manokammaṁ. </span><span class="translation sabbamitta">Sie ist untauglich, reift zu Leiden heran, läuft auf Leiden hinaus‘, dann, Rāhula, sollst du einer solchen Tat widerstehen. </span></div><p><div class=verse-container id=mn61:16.7><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Aber wenn du beim Prüfen erkennst: </span></div><p><div class=verse-container id=mn61:16.8><span>‘yaṁ kho ahaṁ idaṁ manasā kammaṁ karomi idaṁ me manokammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sabbamitta">‚Diese Tat mit dem Geist, die ich gerade tue, führt nicht dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:16.9><span>kusalaṁ idaṁ manokammaṁ sukhudrayaṁ sukhavipākan’ti, anupadajjeyyāsi tvaṁ, rāhula, evarūpaṁ manokammaṁ. </span><span class="translation sabbamitta">Sie ist tauglich, reift zu Glück heran, läuft auf Glück hinaus‘, dann, Rāhula, sollst du eine solche Tat fortsetzen. </span></div><p><div class=verse-container id=mn61:17.1><span>Katvāpi te, rāhula, manasā kammaṁ tadeva te manokammaṁ paccavekkhitabbaṁ: </span><span class="translation sabbamitta">Wenn du mit dem Geist etwas getan hast, sollst du für eben diese Tat prüfen: </span></div><p><div class=verse-container id=mn61:17.2><span>‘yannu kho ahaṁ idaṁ manasā kammaṁ akāsiṁ idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Führt diese Tat mit dem Geist, die ich getan habe, dazu, mich selbst zu verletzen, andere zu verletzen oder beide zu verletzen? </span></div><p><div class=verse-container id=mn61:17.3><span>akusalaṁ idaṁ manokammaṁ dukkhudrayaṁ dukkhavipākan’ti? </span><span class="translation sabbamitta">Ist sie untauglich, reift zu Leiden heran, läuft auf Leiden hinaus?‘ </span></div><p><div class=verse-container id=mn61:17.4><span>Sace kho tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Wenn du beim Prüfen erkennst: </span></div><p><div class=verse-container id=mn61:17.5><span>‘yaṁ kho ahaṁ idaṁ manasā kammaṁ akāsiṁ idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><span class="translation sabbamitta">‚Diese Tat mit dem Geist, die ich getan habe, führt dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:17.6><span>akusalaṁ idaṁ manokammaṁ dukkhudrayaṁ dukkhavipākan’ti, evarūpaṁ pana te, rāhula, manokammaṁ aṭṭīyitabbaṁ harāyitabbaṁ jigucchitabbaṁ; </span><span class="translation sabbamitta">Sie ist untauglich, reift zu Leiden heran, läuft auf Leiden hinaus‘, dann, Rāhula, sollst du von dieser Tat entsetzt, abgestoßen und angewidert sein. </span></div><p><div class=verse-container id=mn61:17.7><span>aṭṭīyitvā harāyitvā jigucchitvā āyatiṁ saṁvaraṁ āpajjitabbaṁ. </span><span class="translation sabbamitta">Und wenn du abgestoßen bist, sollst du dich in der Zukunft zügeln. </span></div><p><div class=verse-container id=mn61:17.8><span>Sace pana tvaṁ, rāhula, paccavekkhamāno evaṁ jāneyyāsi: </span><span class="translation sabbamitta">Aber wenn du beim Prüfen erkennst: </span></div><p><div class=verse-container id=mn61:17.9><span>‘yaṁ kho ahaṁ idaṁ manasā kammaṁ akāsiṁ idaṁ me manokammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><span class="translation sabbamitta">‚Diese Tat mit dem Geist, die ich getan habe, führt nicht dazu, mich selbst zu verletzen, andere zu verletzen oder beide zu verletzen. </span></div><p><div class=verse-container id=mn61:17.10><span>kusalaṁ idaṁ manokammaṁ sukhudrayaṁ sukhavipākan’ti, teneva tvaṁ, rāhula, pītipāmojjena vihareyyāsi ahorattānusikkhī kusalesu dhammesu. </span><span class="translation sabbamitta">Sie ist tauglich, reift zu Glück heran, läuft auf Glück hinaus‘, dann, Rāhula, sollst du mit Ekstase und Freude meditieren und dich Tag und Nacht in tauglichen Eigenschaften schulen. </span></div><p><div class=verse-container id=mn61:18.1><span>Ye hi keci, rāhula, atītamaddhānaṁ samaṇā vā brāhmaṇā vā kāyakammaṁ parisodhesuṁ, vacīkammaṁ parisodhesuṁ, manokammaṁ parisodhesuṁ, sabbe te evamevaṁ paccavekkhitvā paccavekkhitvā kāyakammaṁ parisodhesuṁ, paccavekkhitvā paccavekkhitvā vacīkammaṁ parisodhesuṁ, paccavekkhitvā paccavekkhitvā manokammaṁ parisodhesuṁ. </span><span class="translation sabbamitta">Alle Asketen und Brahmanen der Vergangenheit, die ihre Taten mit dem Körper, der Sprache und dem Geist läuterten, taten das, nachdem sie sie mehrfach geprüft haben. </span></div><p><div class=verse-container id=mn61:18.2><span>Yepi hi keci, rāhula, anāgatamaddhānaṁ samaṇā vā brāhmaṇā vā kāyakammaṁ parisodhessanti, vacīkammaṁ parisodhessanti, manokammaṁ parisodhessanti, sabbe te evamevaṁ paccavekkhitvā paccavekkhitvā kāyakammaṁ parisodhessanti, paccavekkhitvā paccavekkhitvā vacīkammaṁ parisodhessanti, paccavekkhitvā paccavekkhitvā manokammaṁ parisodhessan”ti. </span><span class="translation sabbamitta">Alle Asketen und Brahmanen der Zukunft, die ihre Taten mit dem Körper, der Sprache und dem Geist läutern werden, werden das tun, nachdem sie sie mehrfach geprüft haben. </span></div><p><div class=verse-container id=mn61:18.3><span>Yepi hi keci, rāhula, etarahi samaṇā vā brāhmaṇā vā kāyakammaṁ parisodhenti, vacīkammaṁ parisodhenti, manokammaṁ parisodhenti, sabbe te evamevaṁ paccavekkhitvā paccavekkhitvā kāyakammaṁ parisodhenti, paccavekkhitvā paccavekkhitvā vacīkammaṁ parisodhenti, paccavekkhitvā paccavekkhitvā manokammaṁ parisodhenti. </span><span class="translation sabbamitta">Alle Asketen und Brahmanen der Gegenwart, die ihre Taten mit dem Körper, der Sprache und dem Geist läutern, tun das, nachdem sie sie mehrfach geprüft haben. </span></div><p><div class=verse-container id=mn61:18.4><span>Tasmātiha, rāhula, ‘paccavekkhitvā paccavekkhitvā kāyakammaṁ parisodhessāmi, paccavekkhitvā paccavekkhitvā vacīkammaṁ parisodhessāmi, paccavekkhitvā paccavekkhitvā manokammaṁ parisodhessāmī’ti—</span><span class="translation sabbamitta">Daher, Rāhula, sollst du dich so schulen: ‚Ich will meine Taten mit dem Körper, der Sprache und dem Geist läutern, nachdem ich sie mehrfach geprüft habe.‘ </span></div><p><div class=verse-container id=mn61:18.5><span>evañhi te, rāhula, sikkhitabban”ti. </span><span class="translation sabbamitta">So sollst du dich schulen.“ </span></div><p><div class=verse-container id=mn61:18.6><span>Idamavoca bhagavā. </span><span class="translation sabbamitta">Das sagte der Buddha. </span></div><p><div class=verse-container id=mn61:18.7><span>Attamano āyasmā rāhulo bhagavato bhāsitaṁ abhinandīti. </span><span class="translation sabbamitta">Zufrieden begrüßte der Ehrwürdige Rāhula die Worte des Buddha. </span></div><p><div class=verse-container id=mn61:18.8><span>Ambalaṭṭhikarāhulovādasuttaṁ niṭṭhitaṁ paṭhamaṁ. </span></div><div class=flex-between><a href=/canon/de/pli/ms/sutta/mn/mn0060.html>Previous</a><a href=/canon/de/pli/ms/sutta/mn/mn0062.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>