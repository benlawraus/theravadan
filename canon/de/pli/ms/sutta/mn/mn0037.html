<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=de> Search </a></ul></nav><nav aria-label=breadcrumb class=container><ul><li><a href=/canon/de/pli.html> Pali </a><li><a href=/canon/de/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/de/pli/ms/sutta.html> Suttapiṭaka </a><li><a href=/canon/de/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/en/pli/ms/sutta/mn/mn0037.html>English</a> , <a href=/canon/ru/pli/ms/sutta/mn/mn0037.html>ру́сский язы́к</a><p>From: <span class=sabbamitta> Sabbamitta </span><div class=flex-between><a href=/canon/de/pli/ms/sutta/mn/mn0036.html>Previous</a><a href=/canon/de/pli/ms/sutta/mn/mn0038.html>Next</a></div><p id=mn37:0.1><span class=root>Majjhima Nikāya 37 </span><br> <span class=sabbamitta>Mittlere Lehrreden 37 </span><br><p id=mn37:0.2><span class="root big-bold">Cūḷataṇhāsaṅkhayasutta </span><br> <span class=sabbamitta>Die kürzere Lehrrede über die Auflösung des Verlangens </span><br><p id=mn37:1.1><span class=root>Evaṁ me sutaṁ—</span><br> <span class=sabbamitta>So habe ich es gehört: </span><br><p id=mn37:1.2><span class=root>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><br> <span class=sabbamitta>Einmal hielt sich der Buddha bei Sāvatthī im Ostkloster auf, im Pfahl-Langhaus der Mutter Migāras. </span><br><p id=mn37:2.1><span class=root>Atha kho sakko devānamindo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho sakko devānamindo bhagavantaṁ etadavoca: </span><br> <span class=sabbamitta>Da ging Sakka der Götterfürst zum Buddha, verbeugte sich, stellte sich zur Seite hin und sagte zu ihm: </span><br><p id=mn37:2.2><span class=root>“kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan”ti? </span><br> <span class=sabbamitta>„Herr, inwiefern ist, kurz gesagt, ein Mönch durch die Auflösung des Verlangens befreit, hat den äußersten Schlusspunkt erreicht, das äußerste Refugium vor dem Joch, das äußerste geistliche Leben, das äußerste Ziel, und ist der Beste unter den Göttern und Menschen?“ </span><br><p id=mn37:3.1><span class=root>“Idha, devānaminda, bhikkhuno sutaṁ hoti: </span><br> <span class=sabbamitta>„Götterfürst, da hat ein Mönch gehört: </span><br><p id=mn37:3.2><span class=root>‘sabbe dhammā nālaṁ abhinivesāyā’ti. </span><br> <span class=sabbamitta>‚Nichts ist es wert, darauf zu bestehen.‘ </span><br><p id=mn37:3.3><span class=root>Evañcetaṁ, devānaminda, bhikkhuno sutaṁ hoti: </span><br> <span class=sabbamitta>Wenn ein Mönch gehört hat, </span><br><p id=mn37:3.4><span class=root>‘sabbe dhammā nālaṁ abhinivesāyā’ti. </span><br> <span class=sabbamitta>dass nichts es wert ist, darauf zu bestehen, </span><br><p id=mn37:3.5><span class=root>So sabbaṁ dhammaṁ abhijānāti; sabbaṁ dhammaṁ abhiññāya sabbaṁ dhammaṁ parijānāti; sabbaṁ dhammaṁ pariññāya yaṁ kiñci vedanaṁ vedeti—</span><br> <span class=sabbamitta>erkennt er alle Dinge unmittelbar. Wenn er alle Dinge unmittelbar erkennt, versteht er alle Dinge vollständig. Wenn er alle Dinge vollständig verstanden hat, meditiert er, wenn er irgendeine Art von Gefühl erfährt, ob angenehm, unangenehm oder neutral, </span><br><p id=mn37:3.6><span class=root>sukhaṁ vā dukkhaṁ vā adukkhamasukhaṁ vā, so tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati. </span><br> <span class=sabbamitta>indem er bei diesem Gefühl die Unbeständigkeit, das Schwinden der Leidenschaft, das Aufhören und das Loslassen beobachtet. </span><br><p id=mn37:3.7><span class=root>So tāsu vedanāsu aniccānupassī viharanto, virāgānupassī viharanto, nirodhānupassī viharanto, paṭinissaggānupassī viharanto na kiñci loke upādiyati. </span><br> <span class=sabbamitta>Wenn er so meditiert, ergreift er nichts in der Welt. </span><br><p id=mn37:3.8><span class=root>Anupādiyaṁ na paritassati, aparitassaṁ paccattaññeva parinibbāyati: </span><br> <span class=sabbamitta>Wenn er nichts ergreift, ist ihm nicht bange, und wenn ihm nicht bange ist, erlischt er aus sich selbst heraus. </span><br><p id=mn37:3.9><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><br> <span class=sabbamitta>Er versteht: ‚Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort.‘ </span><br><p id=mn37:3.10><span class=root>Ettāvatā kho, devānaminda, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan”ti. </span><br> <span class=sabbamitta>Insofern ist, kurz gesagt, ein Mönch durch die Auflösung des Verlangens befreit, hat den äußersten Schlusspunkt erreicht, das äußerste Refugium vor dem Joch, das äußerste geistliche Leben, das äußerste Ziel, und ist der Beste unter den Göttern und Menschen.“ </span><br><p id=mn37:4.1><span class=root>Atha kho sakko devānamindo bhagavato bhāsitaṁ abhinanditvā anumoditvā bhagavantaṁ abhivādetvā padakkhiṇaṁ katvā tatthevantaradhāyi. </span><br> <span class=sabbamitta>Da begrüßte Sakka der Götterfürst die Worte des Buddha und stimmte ihm zu. Er verbeugte sich, umrundete den Buddha respektvoll, die rechte Seite ihm zugewandt, und verschwand eben dort. </span><br><p id=mn37:5.1><span class=root>Tena kho pana samayena āyasmā mahāmoggallāno bhagavato avidūre nisinno hoti. </span><br> <span class=sabbamitta>Nun saß da gerade der Ehrwürdige Mahāmoggallāna nicht weit vom Buddha. </span><br><p id=mn37:5.2><span class=root>Atha kho āyasmato mahāmoggallānassa etadahosi: </span><br> <span class=sabbamitta>Er dachte: </span><br><p id=mn37:5.3><span class=root>“kiṁ nu kho so yakkho bhagavato bhāsitaṁ abhisamecca anumodi udāhu no; </span><br> <span class=sabbamitta>„Hat dieser Geist verstanden, was der Buddha sagte, als er ihm zustimmte, oder nicht? </span><br><p id=mn37:5.4><span class=root>yannūnāhaṁ taṁ yakkhaṁ jāneyyaṁ—</span><br> <span class=sabbamitta>Warum finde ich es nicht heraus?“ </span><br><p id=mn37:5.5><span class=root>yadi vā so yakkho bhagavato bhāsitaṁ abhisamecca anumodi yadi vā no”ti? </span><br><p id=mn37:6.1><span class=root>Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—pubbārāme migāramātupāsāde antarahito devesu tāvatiṁsesu pāturahosi. </span><br> <span class=sabbamitta>Und der Ehrwürdige Mahāmoggallāna verschwand, so leicht wie eine starke Person den Arm strecken oder beugen würde, aus dem Ostkloster und erschien wieder unter den Göttern der Dreiunddreißig. </span><br><p id=mn37:7.1><span class=root>Tena kho pana samayena sakko devānamindo ekapuṇḍarīke uyyāne dibbehi pañcahi tūriyasatehi samappito samaṅgībhūto paricāreti. </span><br> <span class=sabbamitta>Da vergnügte sich Sakka zu dieser Zeit im Park des Einen Lotus mit einem himmlischen Orchester, mit dem er versorgt und ausgestattet war. </span><br><p id=mn37:7.2><span class=root>Addasā kho sakko devānamindo āyasmantaṁ mahāmoggallānaṁ dūratova āgacchantaṁ. </span><br> <span class=sabbamitta>Als er Mahāmoggallāna von Weitem kommen sah, </span><br><p id=mn37:7.3><span class=root>Disvāna tāni dibbāni pañca tūriyasatāni paṭippaṇāmetvā yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ etadavoca: </span><br> <span class=sabbamitta>entließ er das Orchester, begab sich zum Ehrwürdigen Mahāmoggallāna und sagte: </span><br><p id=mn37:7.4><span class=root>“ehi kho, mārisa moggallāna, svāgataṁ, mārisa moggallāna. </span><br> <span class=sabbamitta>„Komm, Kamerad Moggallāna! Willkommen, Kamerad Moggallāna! </span><br><p id=mn37:7.5><span class=root>Cirassaṁ kho, mārisa moggallāna, imaṁ pariyāyaṁ akāsi yadidaṁ idhāgamanāya. </span><br> <span class=sabbamitta>Es ist lange her, dass du die Gelegenheit genutzt hast, hierherzukommen. </span><br><p id=mn37:7.6><span class=root>Nisīda, mārisa moggallāna, idamāsanaṁ paññattan”ti. </span><br> <span class=sabbamitta>Setz dich, Kamerad Moggallāna, dieser Sitz ist für dich.“ </span><br><p id=mn37:7.7><span class=root>Nisīdi kho āyasmā mahāmoggallāno paññatte āsane. </span><br> <span class=sabbamitta>Moggallāna setzte sich auf den ausgebreiteten Sitz, </span><br><p id=mn37:7.8><span class=root>Sakkopi kho devānamindo aññataraṁ nīcaṁ āsanaṁ gahetvā ekamantaṁ nisīdi. </span><br> <span class=sabbamitta>während Sakka der Götterfürst einen niedrigeren Sitz nahm und sich zur Seite hinsetzte. </span><br><p id=mn37:7.9><span class=root>Ekamantaṁ nisinnaṁ kho sakkaṁ devānamindaṁ āyasmā mahāmoggallāno etadavoca: </span><br> <span class=sabbamitta>Mahāmogallāna sagte zu ihm: </span><br><p id=mn37:8.1><span class=root>“yathā kathaṁ pana kho, kosiya, bhagavā saṅkhittena taṇhāsaṅkhayavimuttiṁ abhāsi? </span><br> <span class=sabbamitta>„Kosiya, wie hat der Buddha die Freiheit durch die Auflösung des Verlangens kurz erklärt? </span><br><p id=mn37:8.2><span class=root>Sādhu mayampi etissā kathāya bhāgino assāma savanāyā”ti. </span><br> <span class=sabbamitta>Bitte lass mich an diesem Vortrag teilhaben, sodass ich ihn auch zu hören bekomme.“ </span><br><p id=mn37:8.3><span class=root>“Mayaṁ kho, mārisa moggallāna, bahukiccā bahukaraṇīyā—</span><br> <span class=sabbamitta>„Kamerad Moggallāna, ich habe viele Pflichten und Verantwortlichkeiten, </span><br><p id=mn37:8.4><span class=root>appeva sakena karaṇīyena, api ca devānaṁyeva tāvatiṁsānaṁ karaṇīyena. </span><br> <span class=sabbamitta>nicht nur für mich selbst, sondern auch für die Götter der Dreiunddreißig. </span><br><p id=mn37:8.5><span class=root>Api ca, mārisa moggallāna, sussutaṁyeva hoti suggahitaṁ sumanasikataṁ sūpadhāritaṁ, yaṁ no khippameva antaradhāyati. </span><br> <span class=sabbamitta>Dennoch ist, was man richtig gehört und gut auswendig gelernt hat, wofür man den Geist richtig gebraucht und was man richtig behalten hat, nicht auf einmal verschwunden. </span><br><p id=mn37:8.6><span class=root>Bhūtapubbaṁ, mārisa moggallāna, devāsurasaṅgāmo samupabyūḷho ahosi. </span><br> <span class=sabbamitta>Es war einmal eine Schlacht, die wurde zwischen den Göttern und den Titanen ausgefochten. </span><br><p id=mn37:8.7><span class=root>Tasmiṁ kho pana, mārisa moggallāna, saṅgāme devā jiniṁsu, asurā parājiniṁsu. </span><br> <span class=sabbamitta>In dieser Schlacht siegten die Götter, und die Titanen unterlagen. </span><br><p id=mn37:8.8><span class=root>So kho ahaṁ, mārisa moggallāna, taṁ saṅgāmaṁ abhivijinitvā vijitasaṅgāmo tato paṭinivattitvā vejayantaṁ nāma pāsādaṁ māpesiṁ. </span><br> <span class=sabbamitta>Als ich von dieser Schlacht als Sieger zurückkam, schuf ich den Siegespalast. </span><br><p id=mn37:8.9><span class=root>Vejayantassa kho, mārisa moggallāna, pāsādassa ekasataṁ niyyūhaṁ. </span><br> <span class=sabbamitta>Der Siegespalast hat hundert Türme, </span><br><p id=mn37:8.10><span class=root>Ekekasmiṁ niyyūhe satta satta kūṭāgārasatāni. </span><br> <span class=sabbamitta>und jeder Turm hat siebenhundert Gemächer. </span><br><p id=mn37:8.11><span class=root>Ekamekasmiṁ kūṭāgāre satta satta accharāyo. </span><br> <span class=sabbamitta>Jedes Gemach hat sieben Nymphen, </span><br><p id=mn37:8.12><span class=root>Ekamekissā accharāya satta satta paricārikāyo. </span><br> <span class=sabbamitta>und jede Nymphe hat sieben Dienerinnen. </span><br><p id=mn37:8.13><span class=root>Iccheyyāsi no tvaṁ, mārisa moggallāna, vejayantassa pāsādassa rāmaṇeyyakaṁ daṭṭhun”ti? </span><br> <span class=sabbamitta>Möchtest du den entzückenden Siegespalast sehen?“ </span><br><p id=mn37:8.14><span class=root>Adhivāsesi kho āyasmā mahāmoggallāno tuṇhībhāvena. </span><br> <span class=sabbamitta>Mahāmoggallāna schwieg zum Zeichen der Zustimmung. </span><br><p id=mn37:9.1><span class=root>Atha kho sakko ca devānamindo vessavaṇo ca mahārājā āyasmantaṁ mahāmoggallānaṁ purakkhatvā yena vejayanto pāsādo tenupasaṅkamiṁsu. </span><br> <span class=sabbamitta>Und indem sie den Ehrwürdigen Mahāmoggallāna an die Spitze setzten, gingen Sakka der Götterfürst und Vessavaṇa der Große König zum Siegespalast. </span><br><p id=mn37:9.2><span class=root>Addasaṁsu kho sakkassa devānamindassa paricārikāyo āyasmantaṁ mahāmoggallānaṁ dūratova āgacchantaṁ; </span><br> <span class=sabbamitta>Als sie den Ehrwürdigen Moggallāna von Weitem kommen sehen, zogen sich Sakkas Dienerinnen, </span><br><p id=mn37:9.3><span class=root>disvā ottappamānā hirīyamānā sakaṁ sakaṁ ovarakaṁ pavisiṁsu. </span><br> <span class=sabbamitta>taktvoll und besonnen, jede in ihr eigenes Schlafzimmer zurück. </span><br><p id=mn37:10.1><span class=root>Seyyathāpi nāma suṇisā sasuraṁ disvā ottappati hirīyati; </span><br> <span class=sabbamitta>Wie eine Schwiegertochter, die taktvoll und besonnen ist, wenn sie ihren Schwiegervater sieht, </span><br><p id=mn37:10.2><span class=root>evameva sakkassa devānamindassa paricārikāyo āyasmantaṁ mahāmoggallānaṁ disvā ottappamānā hirīyamānā sakaṁ sakaṁ ovarakaṁ pavisiṁsu. </span><br> <span class=sabbamitta>so zogen sich Sakkas Dienerinnen, taktvoll und besonnen, jede in ihr eigenes Schlafzimmer zurück. </span><br><p id=mn37:10.3><span class=root>Atha kho sakko ca devānamindo vessavaṇo ca mahārājā āyasmantaṁ mahāmoggallānaṁ vejayante pāsāde anucaṅkamāpenti anuvicarāpenti: </span><br> <span class=sabbamitta>Da forderten Sakka und Vessavaṇa den Ehrwürdigen Moggallāna auf, durch den Palast zu wandern und ihn zu erkunden: </span><br><p id=mn37:10.4><span class=root>“idampi, mārisa moggallāna, passa vejayantassa pāsādassa rāmaṇeyyakaṁ; </span><br> <span class=sabbamitta>„Sieh dieses entzückende Ding im Palast! </span><br><p id=mn37:10.5><span class=root>idampi, mārisa moggallāna, passa vejayantassa pāsādassa rāmaṇeyyakan”ti. </span><br> <span class=sabbamitta>Und jenes entzückende Ding!“ </span><br><p id=mn37:10.6><span class=root>“Sobhati idaṁ āyasmato kosiyassa, yathā taṁ pubbe katapuññassa. </span><br> <span class=sabbamitta>„Das sieht schön aus für den Ehrwürdigen Kosiya, wie es jemandem ansteht, der früher Verdienst geschaffen hat. </span><br><p id=mn37:10.7><span class=root>Manussāpi kiñcideva rāmaṇeyyakaṁ disvā evamāhaṁsu: </span><br> <span class=sabbamitta>Auch die Menschen sagen, wenn sie etwas Entzückendes sehen: </span><br><p id=mn37:10.8><span class=root>‘sobhati vata bho yathā devānaṁ tāvatiṁsānan’ti. </span><br> <span class=sabbamitta>‚Das sieht so schön aus, als wäre es für die Götter der Dreiunddreißig!‘ </span><br><p id=mn37:10.9><span class=root>Tayidaṁ āyasmato kosiyassa sobhati, yathā taṁ pubbe katapuññassā”ti. </span><br> <span class=sabbamitta>Das sieht schön aus für den Ehrwürdigen Kosiya, wie es jemandem ansteht, der früher Verdienst geschaffen hat.“ </span><br><p id=mn37:11.1><span class=root>Atha kho āyasmato mahāmoggallānassa etadahosi: </span><br> <span class=sabbamitta>Dann dachte Moggallāna: </span><br><p id=mn37:11.2><span class=root>“atibāḷhaṁ kho ayaṁ yakkho pamatto viharati. </span><br> <span class=sabbamitta>„Dieser Geist lebt viel zu nachlässig. </span><br><p id=mn37:11.3><span class=root>Yannūnāhaṁ imaṁ yakkhaṁ saṁvejeyyan”ti. </span><br> <span class=sabbamitta>Warum errege ich nicht ein Gefühl der Dringlichkeit in ihm?“ </span><br><p id=mn37:11.4><span class=root>Atha kho āyasmā mahāmoggallāno tathārūpaṁ iddhābhisaṅkhāraṁ abhisaṅkhāsi yathā vejayantaṁ pāsādaṁ pādaṅguṭṭhakena saṅkampesi sampakampesi sampavedhesi. </span><br> <span class=sabbamitta>Da nutzte Moggallāna seine übersinnliche Kraft und ließ den Siegespalast mit seinem großen Zeh zittern und schwanken und beben. </span><br><p id=mn37:11.5><span class=root>Atha kho sakko ca devānamindo, vessavaṇo ca mahārājā, devā ca tāvatiṁsā acchariyabbhutacittajātā ahesuṁ: </span><br> <span class=sabbamitta>Da dachten Sakka der Götterfürst und die Götter der Dreiunddreißig voller Verwunderung und Erstaunen: </span><br><p id=mn37:11.6><span class=root>“acchariyaṁ vata, bho, abbhutaṁ vata, bho. </span><br> <span class=sabbamitta>„Wie unglaublich! Wie erstaunlich! </span><br><p id=mn37:11.7><span class=root>Samaṇassa mahiddhikatā mahānubhāvatā, yatra hi nāma dibbabhavanaṁ pādaṅguṭṭhakena saṅkampessati sampakampessati sampavedhessatī”ti. </span><br> <span class=sabbamitta>Der Asket besitzt solche Macht und Stärke, dass er das Heim der Götter mit seinem großen Zeh zittern und schwanken und beben lässt!“ </span><br><p id=mn37:12.1><span class=root>Atha kho āyasmā mahāmoggallāno sakkaṁ devānamindaṁ saṁviggaṁ lomahaṭṭhajātaṁ viditvā sakkaṁ devānamindaṁ etadavoca: </span><br> <span class=sabbamitta>Als er erkannte, dass Sakka erschüttert war und seine Haare sich sträubten, sagte Moggallāna zu ihm: </span><br><p id=mn37:12.2><span class=root>“yathā kathaṁ pana kho, kosiya, bhagavā saṅkhittena taṇhāsaṅkhayavimuttiṁ abhāsi? </span><br> <span class=sabbamitta>„Kosiya, wie hat der Buddha die Freiheit durch die Auflösung des Verlangens kurz erklärt? </span><br><p id=mn37:12.3><span class=root>Sādhu mayampi etissā kathāya bhāgino assāma savanāyā”ti. </span><br> <span class=sabbamitta>Bitte lass mich an diesem Vortrag teilhaben, sodass ich ihn auch zu hören bekomme.“ </span><br><p id=mn37:12.4><span class=root>“Idhāhaṁ, mārisa moggallāna, yena bhagavā tenupasaṅkamiṁ; upasaṅkamitvā bhagavantaṁ abhivādetvā ekamantaṁ aṭṭhāsiṁ. Ekamantaṁ ṭhito kho ahaṁ, mārisa moggallāna, bhagavantaṁ etadavocaṁ: </span><br> <span class=sabbamitta>„Kamerad Moggallāna, ich begab mich zum Buddha, verbeugte mich, stellte mich zur Seite hin und sagte zu ihm: </span><br><p id=mn37:12.5><span class=root>‘kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti? </span><br> <span class=sabbamitta>‚Herr, inwiefern ist, kurz gesagt, ein Mönch durch die Auflösung des Verlangens befreit, hat den äußersten Schlusspunkt erreicht, das äußerste Refugium vor dem Joch, das äußerste geistliche Leben, das äußerste Ziel, und ist der Beste unter den Göttern und Menschen?’ </span><br><p id=mn37:13.1><span class=root>Evaṁ vutte, mārisa moggallāna, bhagavā maṁ etadavoca: </span><br> <span class=sabbamitta>Darauf sagte der Buddha zu mir: </span><br><p id=mn37:13.2><span class=root>‘idha, devānaminda, bhikkhuno sutaṁ hoti: </span><br> <span class=sabbamitta>‚Götterfürst, da hat ein Mönch gehört: </span><br><p id=mn37:13.3><span class=root>“sabbe dhammā nālaṁ abhinivesāyā”ti. </span><br> <span class=sabbamitta>„Nichts ist es wert, darauf zu bestehen.“ </span><br><p id=mn37:13.4><span class=root>Evañcetaṁ, devānaminda, bhikkhuno sutaṁ hoti </span><br> <span class=sabbamitta>Wenn ein Mönch gehört hat, </span><br><p id=mn37:13.5><span class=root>“sabbe dhammā nālaṁ abhinivesāyā”ti. </span><br> <span class=sabbamitta>dass nichts es wert ist, darauf zu bestehen, </span><br><p id=mn37:13.6><span class=root>So sabbaṁ dhammaṁ abhijānāti, sabbaṁ dhammaṁ abhiññāya sabbaṁ dhammaṁ parijānāti, sabbaṁ dhammaṁ pariññāya yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā. </span><br> <span class=sabbamitta>erkennt er alle Dinge unmittelbar. Wenn er alle Dinge unmittelbar erkennt, versteht er alle Dinge vollständig. Wenn er alle Dinge vollständig versteht, meditiert er, wenn er irgendeine Art von Gefühl erfährt, ob angenehm, unangenehm oder neutral, </span><br><p id=mn37:13.7><span class=root>So tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati. </span><br> <span class=sabbamitta>indem er bei diesem Gefühl die Unbeständigkeit, das Schwinden der Leidenschaft, das Aufhören und das Loslassen beobachtet. </span><br><p id=mn37:13.8><span class=root>So tāsu vedanāsu aniccānupassī viharanto, virāgānupassī viharanto, nirodhānupassī viharanto, paṭinissaggānupassī viharanto na kiñci loke upādiyati, </span><br> <span class=sabbamitta>Wenn er so meditiert, ergreift er nichts in der Welt. </span><br><p id=mn37:13.9><span class=root>anupādiyaṁ na paritassati, aparitassaṁ paccattaññeva parinibbāyati: </span><br> <span class=sabbamitta>Wenn er nichts ergreift, ist ihm nicht bange, und wenn ihm nicht bange ist, erlischt er aus sich selbst heraus. </span><br><p id=mn37:13.10><span class=root>“khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti pajānāti. </span><br> <span class=sabbamitta>Er versteht: „Wiedergeburt ist beendet; das geistliche Leben ist erfüllt; was zu tun war, ist getan; es gibt nichts weiter für diesen Ort.“ </span><br><p id=mn37:13.11><span class=root>Ettāvatā kho, devānaminda, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti. </span><br> <span class=sabbamitta>Insofern ist, kurz gesagt, ein Mönch durch die Auflösung des Verlangens befreit, hat den äußersten Schlusspunkt erreicht, das äußerste Refugium vor dem Joch, das äußerste geistliche Leben, das äußerste Ziel, und ist der Beste unter den Göttern und Menschen.‘ </span><br><p id=mn37:13.12><span class=root>Evaṁ kho me, mārisa moggallāna, bhagavā saṅkhittena taṇhāsaṅkhayavimuttiṁ abhāsī”ti. </span><br> <span class=sabbamitta>So hat der Buddha mir die Freiheit durch die Auflösung des Verlangens kurz erklärt.“ </span><br><p id=mn37:14.1><span class=root>Atha kho āyasmā mahāmoggallāno sakkassa devānamindassa bhāsitaṁ abhinanditvā anumoditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—devesu tāvatiṁsesu antarahito pubbārāme migāramātupāsāde pāturahosi. </span><br> <span class=sabbamitta>Moggallāna begrüßte die Worte Sakkas des Götterfürsten und stimmte ihm zu. Dann verschwand er, so leicht, wie ein starker Mensch den Arm strecken oder beugen würde, von den Göttern der Dreiunddreißig und erschien wieder im Ostkloster. </span><br><p id=mn37:14.2><span class=root>Atha kho sakkassa devānamindassa paricārikāyo acirapakkante āyasmante mahāmoggallāne sakkaṁ devānamindaṁ etadavocuṁ: </span><br> <span class=sabbamitta>Kurz nachdem Moggallāna gegangen war, sagten Sakkas Dienerinnen zu ihm: </span><br><p id=mn37:14.3><span class=root>“eso nu te, mārisa, so bhagavā satthā”ti? </span><br> <span class=sabbamitta>„Kamerad, war das der Gesegnete, dein Lehrer?“ </span><br><p id=mn37:14.4><span class=root>“Na kho me, mārisa, so bhagavā satthā. </span><br> <span class=sabbamitta>„Nein, das war er nicht. </span><br><p id=mn37:14.5><span class=root>Sabrahmacārī me eso āyasmā mahāmoggallāno”ti. </span><br> <span class=sabbamitta>Es war mein geistlicher Gefährte, der Ehrwürdige Mahāmoggallāna.“ </span><br><p id=mn37:14.6><span class=root>“Lābhā te, mārisa, suladdhaṁ te, mārisa </span><br> <span class=sabbamitta>„Du hast Glück, Kamerad, so großes Glück, </span><br><p id=mn37:14.7><span class=root>yassa te sabrahmacārī evaṁmahiddhiko evaṁmahānubhāvo. </span><br> <span class=sabbamitta>dass du einen geistlichen Gefährten hast, der solche Macht und Stärke besitzt! </span><br><p id=mn37:14.8><span class=root>Aho nūna te so bhagavā satthā”ti. </span><br> <span class=sabbamitta>Wir können nicht glauben, dass es nicht der Gesegnete war, dein Lehrer!“ </span><br><p id=mn37:15.1><span class=root>Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahāmoggallāno bhagavantaṁ etadavoca: </span><br> <span class=sabbamitta>Da ging Mahāmoggallāna zum Buddha, verbeugte sich, setzte sich zur Seite hin und sagte zu ihm: </span><br><p id=mn37:15.2><span class=root>“abhijānāti no, bhante, bhagavā ahu ñātaññatarassa mahesakkhassa yakkhassa saṅkhittena taṇhāsaṅkhayavimuttiṁ bhāsitā”ti? </span><br> <span class=sabbamitta>„Herr, erinnerst du dich, dass du einem gewissen namhaften Geist von hohem Rang die Freiheit durch die Auflösung des Verlangens kurz erklärt hast?“ </span><br><p id=mn37:15.3><span class=root>“Abhijānāmahaṁ, moggallāna, idha sakko devānamindo yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, moggallāna, sakko devānamindo maṁ etadavoca: </span><br> <span class=sabbamitta>„Ich erinnere mich, Moggallāna.“ Und der Buddha berichtete den ganzen Vorfall mit Sakka dem Götterfürsten. Er fügte hinzu: </span><br><p id=mn37:15.4><span class=root>‘kittāvatā nu kho, bhante, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti. </span><br><p id=mn37:15.5><span class=root>Evaṁ vutte, ahaṁ, moggallāna, sakkaṁ devānamindaṁ etadavocaṁ </span><br><p id=mn37:15.6><span class=root>‘idha devānaminda, bhikkhuno sutaṁ hoti </span><br><p id=mn37:15.7><span class=root>“sabbe dhammā nālaṁ abhinivesāyā”ti. </span><br><p id=mn37:15.8><span class=root>Evaṁ cetaṁ, devānaminda, bhikkhuno sutaṁ hoti </span><br><p id=mn37:15.9><span class=root>“sabbe dhammā nālaṁ abhinivesāyā”ti. </span><br><p id=mn37:15.10><span class=root>So sabbaṁ dhammaṁ abhijānāti, sabbaṁ dhammaṁ abhiññāya sabbaṁ dhammaṁ parijānāti, sabbaṁ dhammaṁ pariññāya yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā. </span><br><p id=mn37:15.11><span class=root>So tāsu vedanāsu aniccānupassī viharati, virāgānupassī viharati, nirodhānupassī viharati, paṭinissaggānupassī viharati. </span><br><p id=mn37:15.12><span class=root>So tāsu vedanāsu aniccānupassī viharanto, virāgānupassī viharanto, nirodhānupassī viharanto, </span><br><p id=mn37:15.13><span class=root>paṭinissaggānupassī viharanto na kiñci loke upādiyati, </span><br><p id=mn37:15.14><span class=root>anupādiyaṁ na paritassati, aparitassaṁ paccattaññeva parinibbāyati: </span><br><p id=mn37:15.15><span class=root>“khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti pajānāti. </span><br><p id=mn37:15.16><span class=root>Ettāvatā kho, devānaminda, bhikkhu saṅkhittena taṇhāsaṅkhayavimutto hoti accantaniṭṭho accantayogakkhemī accantabrahmacārī accantapariyosāno seṭṭho devamanussānan’ti. </span><br><p id=mn37:15.17><span class=root>Evaṁ kho ahaṁ, moggallāna, abhijānāmi sakkassa devānamindassa saṅkhittena taṇhāsaṅkhayavimuttiṁ bhāsitā”ti. </span><br> <span class=sabbamitta>„So erinnere ich mich, Sakka dem Götterfürsten die Freiheit durch die Auflösung des Verlangens kurz erklärt zu haben.“ </span><br><p id=mn37:15.18><span class=root>Idamavoca bhagavā. </span><br> <span class=sabbamitta>Das sagte der Buddha. </span><br><p id=mn37:15.19><span class=root>Attamano āyasmā mahāmoggallāno bhagavato bhāsitaṁ abhinandīti. </span><br> <span class=sabbamitta>Zufrieden begrüßte der Ehrwürdige Mahāmoggallāna die Worte des Buddha. </span><br><p id=mn37:15.20><span class=root>Cūḷataṇhāsaṅkhayasuttaṁ niṭṭhitaṁ sattamaṁ. </span><br></main><footer class="container footer"><small><a href=/about>Contact info</a></small></footer>