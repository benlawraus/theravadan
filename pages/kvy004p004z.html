<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv4 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy004p004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy004p004z.html" />
  <meta property="og:description" content="Mahāpaṇṇāsaka Catutthavagga Samannāgatakathā Arahā catūhi phalehi samannāgatoti? Āmantā. Arahā catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti? Na hevaṁ vattabbe …pe…. Anāgāmī tīhi phalehi samannāgatoti? Āmantā. Anāgāmī tīhi phassehi …pe… tīhi paññāhi samannāgatoti? Na hevaṁ vattabbe …" />
  <meta name="twitter:description" content="Mahāpaṇṇāsaka Catutthavagga Samannāgatakathā Arahā catūhi phalehi samannāgatoti? Āmantā. Arahā catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti? Na hevaṁ vattabbe …pe…. Anāgāmī tīhi phalehi samannāgatoti? Āmantā. Anāgāmī tīhi phassehi …pe… tīhi paññāhi samannāgatoti? Na hevaṁ vattabbe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv4-index.html">kv4</a> &raquo;
          </span>
          Kathāvatthu
        </h1>
<!-- content -->
<p id="kv4p4c0p2">
<span class="pali m-text">Mahāpaṇṇāsaka</span><br />
</p>
<p id="kv4p4c0p3">
<span class="pali m-text">Catutthavagga</span><br />
</p>
<section id="samannagatakatha">
<span id="kv4p4c0p4"></span><h2><span class="pali m-text">Samannāgatakathā</span></h2>
<p id="kv4p4c1p1">
<span class="pali m-text">Arahā catūhi phalehi samannāgatoti?</span><br />
</p>
<p id="kv4p4c1p2">
<span class="pali m-text">Āmantā.</span><br />
</p>
<p id="kv4p4c1p3">
<span class="pali m-text">Arahā catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti?</span><br />
</p>
<p id="kv4p4c1p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c2p1">
<span class="pali m-text">Anāgāmī tīhi phalehi samannāgatoti?</span><br />
</p>
<p id="kv4p4c2p2">
<span class="pali m-text">Āmantā.</span><br />
</p>
<p id="kv4p4c2p3">
<span class="pali m-text">Anāgāmī tīhi phassehi …pe… tīhi paññāhi samannāgatoti?</span><br />
</p>
<p id="kv4p4c2p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c3p1">
<span class="pali m-text">Sakadāgāmī dvīhi phalehi samannāgatoti?</span><br />
</p>
<p id="kv4p4c3p2">
<span class="pali m-text">Āmantā.</span><br />
</p>
<p id="kv4p4c3p3">
<span class="pali m-text">Sakadāgāmī dvīhi phassehi …pe… dvīhi paññāhi samannāgatoti?</span><br />
</p>
<p id="kv4p4c3p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c4p1">
<span class="pali m-text">Arahā sotāpattiphalena samannāgatoti?</span><br />
</p>
<p id="kv4p4c4p2">
<span class="pali m-text">Āmantā.</span><br />
</p>
<p id="kv4p4c4p3">
<span class="pali m-text">Arahā sotāpanno sattakkhattuparamo, kolaṅkolo, ekabījīti?</span><br />
</p>
<p id="kv4p4c4p4">
<span class="pali m-text">Na hevaṁ vattabbe …pe…</span><br />
</p>
<p id="kv4p4c4p5">
<span class="pali m-text">arahā sakadāgāmiphalena samannāgatoti?</span><br />
</p>
<p id="kv4p4c4p6">
<span class="pali m-text">Āmantā.</span><br />
</p>
<p id="kv4p4c4p7">
<span class="pali m-text">Arahā sakadāgāmīti?</span><br />
</p>
<p id="kv4p4c4p8">
<span class="pali m-text">Na hevaṁ vattabbe …pe…</span><br />
</p>
<p id="kv4p4c4p9">
<span class="pali m-text">arahā anāgāmiphalena samannāgatoti?</span><br />
</p>
<p id="kv4p4c4p10">
<span class="pali m-text">Āmantā.</span><br />
</p>
<p id="kv4p4c4p11">
<span class="pali m-text">Arahā anāgāmī, antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsoto akaniṭṭhagāmīti?</span><br />
</p>
<p id="kv4p4c4p12">
<span class="pali m-text">Na hevaṁ vattabbe …pe….</span><br />
</p>
<p id="kv4p4c5p1">
<span class="pali m-text">Anāgāmī sotāpattiphalena samannāgatoti?</span><br />
</p>
<p id="kv4p4c5p2">
<span class="pali m-text">Āmantā.</span><br />
</p>
<p id="kv4p4c5p3">
<span class="pali m-text">Anāgāmī sotāpanno sattakkhattuparamo, kolaṅkolo, ekabījīti?</span><br />
</p>
<p id="kv4p4c5p4">
<span class="pali m-text">Na hevaṁ vattabbe …pe…</span><br />
</p>
<p id="kv4p4c5p5">
<span class="pali m-text">anāgāmī sakadāgāmiphalena samannāgatoti?</span><br />
</p>
<p id="kv4p4c5p6">
<span class="pali m-text">Āmantā.</span><br />
</p>
<p id="kv4p4c5p7">
<span class="pali m-text">Anāgāmī sakadāgāmīti?</span><br />
</p>
<p id="kv4p4c5p8">
<span class="pali m-text">Na hevaṁ vattabbe …pe….</span><br />
</p>
<p id="kv4p4c6p1">
<span class="pali m-text">Sakadāgāmī sotāpattiphalena samannāgatoti?</span><br />
</p>
<p id="kv4p4c6p2">
<span class="pali m-text">Āmantā.</span><br />
</p>
<p id="kv4p4c6p3">
<span class="pali m-text">Sakadāgāmī sotāpanno sattakkhattuparamo, kolaṅkolo, ekabījīti?</span><br />
</p>
<p id="kv4p4c6p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c7p1">
<span class="pali m-text">Sotāpattiphalena samannāgato “sotāpanno”ti vattabboti?</span><br />
</p>
<p id="kv4p4c7p2">
<span class="pali m-text">Āmantā.</span><br />
</p>
<p id="kv4p4c7p3">
<span class="pali m-text">Arahā sotāpattiphalena samannāgatoti?</span><br />
</p>
<p id="kv4p4c7p4">
<span class="pali m-text">Āmantā.</span><br />
</p>
<p id="kv4p4c7p5">
<span class="pali m-text">Sveva arahā, so sotāpannoti?</span><br />
</p>
<p id="kv4p4c7p6">
<span class="pali m-text">Na hevaṁ vattabbe …pe….</span><br />
</p>
<p id="kv4p4c8p1">
<span class="pali m-text">Sakadāgāmiphalena samannāgato “sakadāgāmī”ti vattabboti?</span><br />
</p>
<p id="kv4p4c8p2">
<span class="pali m-text">Āmantā.</span><br />
</p>
<p id="kv4p4c8p3">
<span class="pali m-text">Arahā sakadāgāmiphalena samannāgatoti?</span><br />
</p>
<p id="kv4p4c8p4">
<span class="pali m-text">Āmantā.</span><br />
</p>
<p id="kv4p4c8p5">
<span class="pali m-text">Sveva arahā, so sakadāgāmīti?</span><br />
</p>
<p id="kv4p4c8p6">
<span class="pali m-text">Na hevaṁ vattabbe …pe….</span><br />
</p>
<p id="kv4p4c9p1">
<span class="pali m-text">Anāgāmiphalena samannāgato “anāgāmī”ti vattabboti?</span><br />
</p>
<p id="kv4p4c9p2">
<span class="pali m-text">Āmantā.</span><br />
</p>
<p id="kv4p4c9p3">
<span class="pali m-text">Arahā anāgāmiphalena samannāgatoti?</span><br />
</p>
<p id="kv4p4c9p4">
<span class="pali m-text">Āmantā.</span><br />
</p>
<p id="kv4p4c9p5">
<span class="pali m-text">Sveva arahā, so anāgāmīti?</span><br />
</p>
<p id="kv4p4c9p6">
<span class="pali m-text">Na hevaṁ vattabbe …pe….</span><br />
</p>
<p id="kv4p4c10p1">
<span class="pali m-text">Sotāpattiphalena samannāgato “sotāpanno”ti vattabboti?</span><br />
</p>
<p id="kv4p4c10p2">
<span class="pali m-text">Āmantā.</span><br />
</p>
<p id="kv4p4c10p3">
<span class="pali m-text">Anāgāmī sotāpattiphalena samannāgatoti?</span><br />
</p>
<p id="kv4p4c10p4">
<span class="pali m-text">Āmantā.</span><br />
</p>
<p id="kv4p4c10p5">
<span class="pali m-text">Sveva anāgāmī, so sotāpannoti?</span><br />
</p>
<p id="kv4p4c10p6">
<span class="pali m-text">Na hevaṁ vattabbe …pe….</span><br />
</p>
<p id="kv4p4c11p1">
<span class="pali m-text">Sakadāgāmiphalena samannāgato “sakadāgāmī”ti vattabboti?</span><br />
</p>
<p id="kv4p4c11p2">
<span class="pali m-text">Āmantā.</span><br />
</p>
<p id="kv4p4c11p3">
<span class="pali m-text">Anāgāmī sakadāgāmiphalena samannāgatoti?</span><br />
</p>
<p id="kv4p4c11p4">
<span class="pali m-text">Āmantā.</span><br />
</p>
<p id="kv4p4c11p5">
<span class="pali m-text">Sveva anāgāmī, so sakadāgāmīti?</span><br />
</p>
<p id="kv4p4c11p6">
<span class="pali m-text">Na hevaṁ vattabbe …pe….</span><br />
</p>
<p id="kv4p4c12p1">
<span class="pali m-text">Sotāpattiphalena samannāgato “sotāpanno”ti vattabboti?</span><br />
</p>
<p id="kv4p4c12p2">
<span class="pali m-text">Āmantā.</span><br />
</p>
<p id="kv4p4c12p3">
<span class="pali m-text">Sakadāgāmī sotāpattiphalena samannāgatoti?</span><br />
</p>
<p id="kv4p4c12p4">
<span class="pali m-text">Āmantā.</span><br />
</p>
<p id="kv4p4c12p5">
<span class="pali m-text">Sveva sakadāgāmī, so sotāpannoti?</span><br />
</p>
<p id="kv4p4c12p6">
<span class="pali m-text">Na hevaṁ vattabbe …pe….</span><br />
</p>
<p id="kv4p4c13p1">
<span class="pali m-text">Arahā sotāpattiphalena samannāgatoti?</span><br />
</p>
<p id="kv4p4c13p2">
<span class="pali m-text">Āmantā.</span><br />
</p>
<p id="kv4p4c13p3">
<span class="pali m-text">Nanu arahā sotāpattiphalaṁ vītivattoti?</span><br />
</p>
<p id="kv4p4c13p4">
<span class="pali m-text">Āmantā.</span><br />
</p>
<p id="kv4p4c13p5">
<span class="pali m-text">Hañci arahā sotāpattiphalaṁ vītivatto, no ca vata re vattabbe—</span><br />
</p>
<p id="kv4p4c13p6">
<span class="pali m-text">“arahā sotāpattiphalena samannāgato”ti.</span><br />
</p>
<p id="kv4p4c14p1">
<span class="pali m-text">Arahā sotāpattiphalaṁ vītivatto tena samannāgatoti?</span><br />
</p>
<p id="kv4p4c14p2">
<span class="pali m-text">Āmantā.</span><br />
</p>
<p id="kv4p4c14p3">
<span class="pali m-text">Arahā sotāpattimaggaṁ vītivatto, sakkāyadiṭṭhiṁ vicikicchaṁ sīlabbataparāmāsaṁ, apāyagamanīyaṁ rāgaṁ, apāyagamanīyaṁ dosaṁ, apāyagamanīyaṁ mohaṁ vītivatto tena samannāgatoti?</span><br />
</p>
<p id="kv4p4c14p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c15p1">
<span class="pali m-text">Arahā sakadāgāmiphalena samannāgatoti?</span><br />
</p>
<p id="kv4p4c15p2">
<span class="pali m-text">Āmantā.</span><br />
</p>
<p id="kv4p4c15p3">
<span class="pali m-text">Nanu arahā sakadāgāmiphalaṁ vītivattoti?</span><br />
</p>
<p id="kv4p4c15p4">
<span class="pali m-text">Āmantā.</span><br />
</p>
<p id="kv4p4c15p5">
<span class="pali m-text">Hañci arahā sakadāgāmiphalaṁ vītivatto, no ca vata re vattabbe—</span><br />
</p>
<p id="kv4p4c15p6">
<span class="pali m-text">“arahā sakadāgāmiphalena samannāgato”ti.</span><br />
</p>
<p id="kv4p4c16p1">
<span class="pali m-text">Arahā sakadāgāmiphalaṁ vītivatto tena samannāgatoti?</span><br />
</p>
<p id="kv4p4c16p2">
<span class="pali m-text">Āmantā.</span><br />
</p>
<p id="kv4p4c16p3">
<span class="pali m-text">Arahā sakadāgāmimaggaṁ vītivatto, oḷārikaṁ kāmarāgaṁ, oḷārikaṁ byāpādaṁ vītivatto tena samannāgatoti?</span><br />
</p>
<p id="kv4p4c16p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c17p1">
<span class="pali m-text">Arahā anāgāmiphalena samannāgatoti?</span><br />
</p>
<p id="kv4p4c17p2">
<span class="pali m-text">Āmantā.</span><br />
</p>
<p id="kv4p4c17p3">
<span class="pali m-text">Nanu arahā anāgāmiphalaṁ vītivattoti?</span><br />
</p>
<p id="kv4p4c17p4">
<span class="pali m-text">Āmantā.</span><br />
</p>
<p id="kv4p4c17p5">
<span class="pali m-text">Hañci arahā anāgāmiphalaṁ vītivatto, no ca vata re vattabbe—</span><br />
</p>
<p id="kv4p4c17p6">
<span class="pali m-text">“arahā anāgāmiphalena samannāgato”ti.</span><br />
</p>
<p id="kv4p4c18p1">
<span class="pali m-text">Arahā anāgāmiphalaṁ vītivatto tena samannāgatoti?</span><br />
</p>
<p id="kv4p4c18p2">
<span class="pali m-text">Āmantā.</span><br />
</p>
<p id="kv4p4c18p3">
<span class="pali m-text">Arahā anāgāmimaggaṁ vītivatto, aṇusahagataṁ kāmarāgaṁ, aṇusahagataṁ byāpādaṁ vītivatto tena samannāgatoti?</span><br />
</p>
<p id="kv4p4c18p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c19p1">
<span class="pali m-text">Anāgāmī sotāpattiphalena samannāgatoti?</span><br />
</p>
<p id="kv4p4c19p2">
<span class="pali m-text">Āmantā.</span><br />
</p>
<p id="kv4p4c19p3">
<span class="pali m-text">Nanu anāgāmī sotāpattiphalaṁ vītivattoti?</span><br />
</p>
<p id="kv4p4c19p4">
<span class="pali m-text">Āmantā.</span><br />
</p>
<p id="kv4p4c19p5">
<span class="pali m-text">Hañci anāgāmī sotāpattiphalaṁ vītivatto, no ca vata re vattabbe—</span><br />
</p>
<p id="kv4p4c19p6">
<span class="pali m-text">“anāgāmī sotāpattiphalena samannāgato”ti.</span><br />
</p>
<p id="kv4p4c20p1">
<span class="pali m-text">Anāgāmī sotāpattiphalaṁ vītivatto tena samannāgatoti?</span><br />
</p>
<p id="kv4p4c20p2">
<span class="pali m-text">Āmantā.</span><br />
</p>
<p id="kv4p4c20p3">
<span class="pali m-text">Anāgāmī sotāpattimaggaṁ vītivatto, sakkāyadiṭṭhiṁ …pe… apāyagamanīyaṁ mohaṁ vītivatto tena samannāgatoti?</span><br />
</p>
<p id="kv4p4c20p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c21p1">
<span class="pali m-text">Anāgāmī sakadāgāmiphalena samannāgatoti?</span><br />
</p>
<p id="kv4p4c21p2">
<span class="pali m-text">Āmantā.</span><br />
</p>
<p id="kv4p4c21p3">
<span class="pali m-text">Nanu anāgāmī sakadāgāmiphalaṁ vītivattoti?</span><br />
</p>
<p id="kv4p4c21p4">
<span class="pali m-text">Āmantā.</span><br />
</p>
<p id="kv4p4c21p5">
<span class="pali m-text">Hañci anāgāmī sakadāgāmiphalaṁ vītivatto, no ca vata re vattabbe—</span><br />
</p>
<p id="kv4p4c21p6">
<span class="pali m-text">“anāgāmī sakadāgāmiphalena samannāgato”ti.</span><br />
</p>
<p id="kv4p4c22p1">
<span class="pali m-text">Anāgāmī sakadāgāmiphalaṁ vītivatto tena samannāgatoti?</span><br />
</p>
<p id="kv4p4c22p2">
<span class="pali m-text">Āmantā.</span><br />
</p>
<p id="kv4p4c22p3">
<span class="pali m-text">Anāgāmī sakadāgāmimaggaṁ vītivatto, oḷārikaṁ kāmarāgaṁ, oḷārikaṁ byāpādaṁ vītivatto tena samannāgatoti?</span><br />
</p>
<p id="kv4p4c22p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c23p1">
<span class="pali m-text">Sakadāgāmī sotāpattiphalena samannāgatoti?</span><br />
</p>
<p id="kv4p4c23p2">
<span class="pali m-text">Āmantā.</span><br />
</p>
<p id="kv4p4c23p3">
<span class="pali m-text">Nanu sakadāgāmī sotāpattiphalaṁ vītivattoti?</span><br />
</p>
<p id="kv4p4c23p4">
<span class="pali m-text">Āmantā.</span><br />
</p>
<p id="kv4p4c23p5">
<span class="pali m-text">Hañci sakadāgāmī sotāpattiphalaṁ vītivatto, no ca vata re vattabbe—</span><br />
</p>
<p id="kv4p4c23p6">
<span class="pali m-text">“sakadāgāmī sotāpattiphalena samannāgato”ti.</span><br />
</p>
<p id="kv4p4c24p1">
<span class="pali m-text">Sakadāgāmī sotāpattiphalaṁ vītivatto tena samannāgatoti?</span><br />
</p>
<p id="kv4p4c24p2">
<span class="pali m-text">Āmantā.</span><br />
</p>
<p id="kv4p4c24p3">
<span class="pali m-text">Sakadāgāmī sotāpattimaggaṁ vītivatto, sakkāyadiṭṭhiṁ …pe… apāyagamanīyaṁ mohaṁ vītivatto tena samannāgatoti?</span><br />
</p>
<p id="kv4p4c24p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c25p1">
<span class="pali m-text">Na vattabbaṁ—</span><br />
</p>
<p id="kv4p4c25p2">
<span class="pali m-text">“arahā catūhi phalehi samannāgato”ti?</span><br />
</p>
<p id="kv4p4c25p3">
<span class="pali m-text">Āmantā.</span><br />
</p>
<p id="kv4p4c25p4">
<span class="pali m-text">Nanu arahatā cattāri phalāni paṭiladdhāni tehi ca aparihīnoti?</span><br />
</p>
<p id="kv4p4c25p5">
<span class="pali m-text">Āmantā.</span><br />
</p>
<p id="kv4p4c25p6">
<span class="pali m-text">Hañci arahatā cattāri phalāni paṭiladdhāni tehi ca aparihīno, tena vata re vattabbe—</span><br />
</p>
<p id="kv4p4c25p7">
<span class="pali m-text">“arahā catūhi phalehi samannāgato”ti.</span><br />
</p>
<p id="kv4p4c26p1">
<span class="pali m-text">Na vattabbaṁ—</span><br />
</p>
<p id="kv4p4c26p2">
<span class="pali m-text">“anāgāmī tīhi phalehi samannāgato”ti?</span><br />
</p>
<p id="kv4p4c26p3">
<span class="pali m-text">Āmantā.</span><br />
</p>
<p id="kv4p4c26p4">
<span class="pali m-text">Nanu anāgāminā tīṇi phalāni paṭiladdhāni tehi ca aparihīnoti?</span><br />
</p>
<p id="kv4p4c26p5">
<span class="pali m-text">Āmantā.</span><br />
</p>
<p id="kv4p4c26p6">
<span class="pali m-text">Hañci anāgāminā tīṇi phalāni paṭiladdhāni tehi ca aparihīno, tena vata re vattabbe—</span><br />
</p>
<p id="kv4p4c26p7">
<span class="pali m-text">“anāgāmī tīhi phalehi samannāgato”ti.</span><br />
</p>
<p id="kv4p4c27p1">
<span class="pali m-text">Na vattabbaṁ—</span><br />
</p>
<p id="kv4p4c27p2">
<span class="pali m-text">“sakadāgāmī dvīhi phalehi samannāgato”ti?</span><br />
</p>
<p id="kv4p4c27p3">
<span class="pali m-text">Āmantā.</span><br />
</p>
<p id="kv4p4c27p4">
<span class="pali m-text">Nanu sakadāgāminā dve phalāni paṭiladdhāni tehi ca aparihīnoti?</span><br />
</p>
<p id="kv4p4c27p5">
<span class="pali m-text">Āmantā.</span><br />
</p>
<p id="kv4p4c27p6">
<span class="pali m-text">Hañci sakadāgāminā dve phalāni paṭiladdhāni tehi ca aparihīno, tena vata re vattabbe—</span><br />
</p>
<p id="kv4p4c27p7">
<span class="pali m-text">“sakadāgāmī dvīhi phalehi samannāgato”ti.</span><br />
</p>
<p id="kv4p4c28p1">
<span class="pali m-text">Arahatā cattāri phalāni paṭiladdhāni tehi ca aparihīnoti, arahā catūhi phalehi samannāgatoti?</span><br />
</p>
<p id="kv4p4c28p2">
<span class="pali m-text">Āmantā.</span><br />
</p>
<p id="kv4p4c28p3">
<span class="pali m-text">Arahatā cattāro maggā paṭiladdhā tehi ca aparihīnoti, arahā catūhi maggehi samannāgatoti?</span><br />
</p>
<p id="kv4p4c28p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c29p1">
<span class="pali m-text">Anāgāminā tīṇi phalāni paṭiladdhāni tehi ca aparihīnoti, anāgāmī tīhi phalehi samannāgatoti?</span><br />
</p>
<p id="kv4p4c29p2">
<span class="pali m-text">Āmantā.</span><br />
</p>
<p id="kv4p4c29p3">
<span class="pali m-text">Anāgāminā tayo maggā paṭiladdhā tehi ca aparihīnoti, anāgāmī tīhi maggehi samannāgatoti?</span><br />
</p>
<p id="kv4p4c29p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c30p1">
<span class="pali m-text">Sakadāgāminā dve phalāni paṭiladdhāni tehi ca aparihīnoti, sakadāgāmī dvīhi phalehi samannāgatoti?</span><br />
</p>
<p id="kv4p4c30p2">
<span class="pali m-text">Āmantā.</span><br />
</p>
<p id="kv4p4c30p3">
<span class="pali m-text">Sakadāgāminā dve maggā paṭiladdhā tehi ca aparihīnoti, sakadāgāmī dvīhi maggehi samannāgatoti?</span><br />
</p>
<p id="kv4p4c30p4">
<span class="pali m-text">Na hevaṁ vattabbe …pe….</span><br />
</p>
<p id="kv4p4c30p5">
<span class="pali m-text">Samannāgatakathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>