<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy0nkz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy0nkz.html" />
  <meta property="og:description" content="Bhaddiyavagga 7. Abhayattheraapadāna “Padumuttaro nāma jino, sabbadhammesu cakkhumā; Ito satasahassamhi, kappe uppajji nāyako. Saraṇagamane kiñci, nivesesi tathāgato; Kiñci sīle nivesesi, dasakammapathuttame. Deti kassaci so vīro, sāmaññaphalamuttamaṁ; Samāpattī tathā aṭṭha, tisso vijjā pavecchati. Chaḷabhiññāsu yojesi, kiñci sattaṁ naruttamo; Deti kassaci nātho so, catasso paṭisambhidā. Bodhaneyyaṁ pajaṁ disvā …" />
  <meta name="twitter:description" content="Bhaddiyavagga 7. Abhayattheraapadāna “Padumuttaro nāma jino, sabbadhammesu cakkhumā; Ito satasahassamhi, kappe uppajji nāyako. Saraṇagamane kiñci, nivesesi tathāgato; Kiñci sīle nivesesi, dasakammapathuttame. Deti kassaci so vīro, sāmaññaphalamuttamaṁ; Samāpattī tathā aṭṭha, tisso vijjā pavecchati. Chaḷabhiññāsu yojesi, kiñci sattaṁ naruttamo; Deti kassaci nātho so, catasso paṭisambhidā. Bodhaneyyaṁ pajaṁ disvā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bhaddiyavagga">
<h2><a href="#bhaddiyavagga">Bhaddiyavagga</a></h2>
<section id="abhayattheraapadana">
<h3><a href="#abhayattheraapadana">7. Abhayattheraapadāna</a></h3>
<p id="tha-ap549c1p1">
<span class="m-text m-primary">“Padumuttaro nāma jino,</span><br />
</p>
<p id="tha-ap549c1p2">
<span class="m-text m-primary">sabbadhammesu cakkhumā;</span><br />
</p>
<p id="tha-ap549c1p3">
<span class="m-text m-primary">Ito satasahassamhi,</span><br />
</p>
<p id="tha-ap549c1p4">
<span class="m-text m-primary">kappe uppajji nāyako.</span><br />
</p>
<p id="tha-ap549c2p1">
<span class="m-text m-primary">Saraṇagamane kiñci,</span><br />
</p>
<p id="tha-ap549c2p2">
<span class="m-text m-primary">nivesesi tathāgato;</span><br />
</p>
<p id="tha-ap549c2p3">
<span class="m-text m-primary">Kiñci sīle nivesesi,</span><br />
</p>
<p id="tha-ap549c2p4">
<span class="m-text m-primary">dasakammapathuttame.</span><br />
</p>
<p id="tha-ap549c3p1">
<span class="m-text m-primary">Deti kassaci so vīro,</span><br />
</p>
<p id="tha-ap549c3p2">
<span class="m-text m-primary">sāmaññaphalamuttamaṁ;</span><br />
</p>
<p id="tha-ap549c3p3">
<span class="m-text m-primary">Samāpattī tathā aṭṭha,</span><br />
</p>
<p id="tha-ap549c3p4">
<span class="m-text m-primary">tisso vijjā pavecchati.</span><br />
</p>
<p id="tha-ap549c4p1">
<span class="m-text m-primary">Chaḷabhiññāsu yojesi,</span><br />
</p>
<p id="tha-ap549c4p2">
<span class="m-text m-primary">kiñci sattaṁ naruttamo;</span><br />
</p>
<p id="tha-ap549c4p3">
<span class="m-text m-primary">Deti kassaci nātho so,</span><br />
</p>
<p id="tha-ap549c4p4">
<span class="m-text m-primary">catasso paṭisambhidā.</span><br />
</p>
<p id="tha-ap549c5p1">
<span class="m-text m-primary">Bodhaneyyaṁ pajaṁ disvā,</span><br />
</p>
<p id="tha-ap549c5p2">
<span class="m-text m-primary">asaṅkheyyampi yojanaṁ;</span><br />
</p>
<p id="tha-ap549c5p3">
<span class="m-text m-primary">Khaṇena upagantvāna,</span><br />
</p>
<p id="tha-ap549c5p4">
<span class="m-text m-primary">vineti narasārathi.</span><br />
</p>
<p id="tha-ap549c6p1">
<span class="m-text m-primary">Tadāhaṁ haṁsavatiyaṁ,</span><br />
</p>
<p id="tha-ap549c6p2">
<span class="m-text m-primary">ahosiṁ brāhmaṇatrajo;</span><br />
</p>
<p id="tha-ap549c6p3">
<span class="m-text m-primary">Pāragū sabbavedānaṁ,</span><br />
</p>
<p id="tha-ap549c6p4">
<span class="m-text m-primary">veyyākaraṇasammato.</span><br />
</p>
<p id="tha-ap549c7p1">
<span class="m-text m-primary">Niruttiyā ca kusalo,</span><br />
</p>
<p id="tha-ap549c7p2">
<span class="m-text m-primary">nighaṇḍumhi visārado;</span><br />
</p>
<p id="tha-ap549c7p3">
<span class="m-text m-primary">Padako keṭubhavidū,</span><br />
</p>
<p id="tha-ap549c7p4">
<span class="m-text m-primary">chandovicitikovido.</span><br />
</p>
<p id="tha-ap549c8p1">
<span class="m-text m-primary">Jaṅghāvihāraṁ vicaraṁ,</span><br />
</p>
<p id="tha-ap549c8p2">
<span class="m-text m-primary">haṁsārāmamupeccahaṁ;</span><br />
</p>
<p id="tha-ap549c8p3">
<span class="m-text m-primary">Addasaṁ varadaṁ seṭṭhaṁ,</span><br />
</p>
<p id="tha-ap549c8p4">
<span class="m-text m-primary">mahājanapurakkhataṁ.</span><br />
</p>
<p id="tha-ap549c9p1">
<span class="m-text m-primary">Desentaṁ virajaṁ dhammaṁ,</span><br />
</p>
<p id="tha-ap549c9p2">
<span class="m-text m-primary">paccanīkamatī ahaṁ;</span><br />
</p>
<p id="tha-ap549c9p3">
<span class="m-text m-primary">Upetvā tassa kalyāṇaṁ,</span><br />
</p>
<p id="tha-ap549c9p4">
<span class="m-text m-primary">sutvāna vimalaṁ ahaṁ.</span><br />
</p>
<p id="tha-ap549c10p1">
<span class="m-text m-primary">Byāhataṁ punaruttaṁ vā,</span><br />
</p>
<p id="tha-ap549c10p2">
<span class="m-text m-primary">apatthaṁ vā niratthakaṁ;</span><br />
</p>
<p id="tha-ap549c10p3">
<span class="m-text m-primary">Nāddasaṁ tassa munino,</span><br />
</p>
<p id="tha-ap549c10p4">
<span class="m-text m-primary">tato pabbajito ahaṁ.</span><br />
</p>
<p id="tha-ap549c11p1">
<span class="m-text m-primary">Nacireneva kālena,</span><br />
</p>
<p id="tha-ap549c11p2">
<span class="m-text m-primary">sabbasattavisārado;</span><br />
</p>
<p id="tha-ap549c11p3">
<span class="m-text m-primary">Nipuṇo buddhavacane,</span><br />
</p>
<p id="tha-ap549c11p4">
<span class="m-text m-primary">ahosiṁ guṇisammato.</span><br />
</p>
<p id="tha-ap549c12p1">
<span class="m-text m-primary">Tadā catasso gāthāyo,</span><br />
</p>
<p id="tha-ap549c12p2">
<span class="m-text m-primary">ganthayitvā subyañjanā;</span><br />
</p>
<p id="tha-ap549c12p3">
<span class="m-text m-primary">Santhavitvā tilokaggaṁ,</span><br />
</p>
<p id="tha-ap549c12p4">
<span class="m-text m-primary">desayissaṁ dine dine.</span><br />
</p>
<p id="tha-ap549c13p1">
<span class="m-text m-primary">‘Virattosi mahāvīro,</span><br />
</p>
<p id="tha-ap549c13p2">
<span class="m-text m-primary">saṁsāre sabhaye vasaṁ;</span><br />
</p>
<p id="tha-ap549c13p3">
<span class="m-text m-primary">Karuṇāya na nibbāyi,</span><br />
</p>
<p id="tha-ap549c13p4">
<span class="m-text m-primary">tato kāruṇiko muni.</span><br />
</p>
<p id="tha-ap549c14p1">
<span class="m-text m-primary">Puthujjano vayo santo,</span><br />
</p>
<p id="tha-ap549c14p2">
<span class="m-text m-primary">na kilesavaso ahu;</span><br />
</p>
<p id="tha-ap549c14p3">
<span class="m-text m-primary">Sampajāno satiyutto,</span><br />
</p>
<p id="tha-ap549c14p4">
<span class="m-text m-primary">tasmā eso acintiyo.</span><br />
</p>
<p id="tha-ap549c15p1">
<span class="m-text m-primary">Dubbalāni kilesāni,</span><br />
</p>
<p id="tha-ap549c15p2">
<span class="m-text m-primary">yassāsayagatāni me;</span><br />
</p>
<p id="tha-ap549c15p3">
<span class="m-text m-primary">Ñāṇaggiparidaḍḍhāni,</span><br />
</p>
<p id="tha-ap549c15p4">
<span class="m-text m-primary">na khīyiṁsu tamabbhutaṁ.</span><br />
</p>
<p id="tha-ap549c16p1">
<span class="m-text m-primary">Yo sabbalokassa garu,</span><br />
</p>
<p id="tha-ap549c16p2">
<span class="m-text m-primary">loko yassa tathā garu;</span><br />
</p>
<p id="tha-ap549c16p3">
<span class="m-text m-primary">Tathāpi lokācariyo,</span><br />
</p>
<p id="tha-ap549c16p4">
<span class="m-text m-primary">loko tassānuvattako’.</span><br />
</p>
<p id="tha-ap549c17p1">
<span class="m-text m-primary">Evamādīhi sambuddhaṁ,</span><br />
</p>
<p id="tha-ap549c17p2">
<span class="m-text m-primary">kittayaṁ dhammadesanaṁ;</span><br />
</p>
<p id="tha-ap549c17p3">
<span class="m-text m-primary">Yāvajīvaṁ karitvāna,</span><br />
</p>
<p id="tha-ap549c17p4">
<span class="m-text m-primary">gato saggaṁ tato cuto.</span><br />
</p>
<p id="tha-ap549c18p1">
<span class="m-text m-primary">Satasahassito kappe,</span><br />
</p>
<p id="tha-ap549c18p2">
<span class="m-text m-primary">yaṁ buddhamabhikittayiṁ;</span><br />
</p>
<p id="tha-ap549c18p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap549c18p4">
<span class="m-text m-primary">kittanāya idaṁ phalaṁ.</span><br />
</p>
<p id="tha-ap549c19p1">
<span class="m-text m-primary">Devaloke mahārajjaṁ,</span><br />
</p>
<p id="tha-ap549c19p2">
<span class="m-text m-primary">pādesiṁ kañcanagghiyaṁ;</span><br />
</p>
<p id="tha-ap549c19p3">
<span class="m-text m-primary">Cakkavattī mahārajjaṁ,</span><br />
</p>
<p id="tha-ap549c19p4">
<span class="m-text m-primary">bahusonubhaviṁ ahaṁ.</span><br />
</p>
<p id="tha-ap549c20p1">
<span class="m-text m-primary">Duve bhave pajāyāmi,</span><br />
</p>
<p id="tha-ap549c20p2">
<span class="m-text m-primary">devatte atha mānuse;</span><br />
</p>
<p id="tha-ap549c20p3">
<span class="m-text m-primary">Aññaṁ gatiṁ na jānāmi,</span><br />
</p>
<p id="tha-ap549c20p4">
<span class="m-text m-primary">kittanāya idaṁ phalaṁ.</span><br />
</p>
<p id="tha-ap549c21p1">
<span class="m-text m-primary">Duve kule pajāyāmi,</span><br />
</p>
<p id="tha-ap549c21p2">
<span class="m-text m-primary">khattiye atha brāhmaṇe;</span><br />
</p>
<p id="tha-ap549c21p3">
<span class="m-text m-primary">Nīce kule na jāyāmi,</span><br />
</p>
<p id="tha-ap549c21p4">
<span class="m-text m-primary">kittanāya idaṁ phalaṁ.</span><br />
</p>
<p id="tha-ap549c22p1">
<span class="m-text m-primary">Pacchime ca bhave dāni,</span><br />
</p>
<p id="tha-ap549c22p2">
<span class="m-text m-primary">giribbajapuruttame;</span><br />
</p>
<p id="tha-ap549c22p3">
<span class="m-text m-primary">Raññohaṁ bimbisārassa,</span><br />
</p>
<p id="tha-ap549c22p4">
<span class="m-text m-primary">putto nāmena cābhayo.</span><br />
</p>
<p id="tha-ap549c23p1">
<span class="m-text m-primary">Pāpamittavasaṁ gantvā,</span><br />
</p>
<p id="tha-ap549c23p2">
<span class="m-text m-primary">nigaṇṭhena vimohito;</span><br />
</p>
<p id="tha-ap549c23p3">
<span class="m-text m-primary">Pesito nāṭaputtena,</span><br />
</p>
<p id="tha-ap549c23p4">
<span class="m-text m-primary">buddhaseṭṭhamupeccahaṁ.</span><br />
</p>
<p id="tha-ap549c24p1">
<span class="m-text m-primary">Pucchitvā nipuṇaṁ pañhaṁ,</span><br />
</p>
<p id="tha-ap549c24p2">
<span class="m-text m-primary">sutvā byākaraṇuttamaṁ;</span><br />
</p>
<p id="tha-ap549c24p3">
<span class="m-text m-primary">Pabbajitvāna naciraṁ,</span><br />
</p>
<p id="tha-ap549c24p4">
<span class="m-text m-primary">arahattamapāpuṇiṁ.</span><br />
</p>
<p id="tha-ap549c25p1">
<span class="m-text m-primary">Kittayitvā jinavaraṁ,</span><br />
</p>
<p id="tha-ap549c25p2">
<span class="m-text m-primary">kittito homi sabbadā;</span><br />
</p>
<p id="tha-ap549c25p3">
<span class="m-text m-primary">Sugandhadehavadano,</span><br />
</p>
<p id="tha-ap549c25p4">
<span class="m-text m-primary">āsiṁ sukhasamappito.</span><br />
</p>
<p id="tha-ap549c26p1">
<span class="m-text m-primary">Tikkhahāsalahupañño,</span><br />
</p>
<p id="tha-ap549c26p2">
<span class="m-text m-primary">mahāpañño tathevahaṁ;</span><br />
</p>
<p id="tha-ap549c26p3">
<span class="m-text m-primary">Vicittapaṭibhāno ca,</span><br />
</p>
<p id="tha-ap549c26p4">
<span class="m-text m-primary">tassa kammassa vāhasā.</span><br />
</p>
<p id="tha-ap549c27p1">
<span class="m-text m-primary">Abhitthavitvā padumuttarāhaṁ,</span><br />
</p>
<p id="tha-ap549c27p2">
<span class="m-text m-primary">Pasannacitto asamaṁ sayambhuṁ;</span><br />
</p>
<p id="tha-ap549c27p3">
<span class="m-text m-primary">Na gacchi kappāni apāyabhūmiṁ,</span><br />
</p>
<p id="tha-ap549c27p4">
<span class="m-text m-primary">Sataṁsahassāni balena tassa.</span><br />
</p>
<p id="tha-ap549c28p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap549c28p2">
<span class="m-text m-primary">…pe…</span><br />
</p>
<p id="tha-ap549c28p3">
<span class="m-text m-primary">viharāmi anāsavo.</span><br />
</p>
<p id="tha-ap549c29p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap549c29p2">
<span class="m-text m-primary">…pe…</span><br />
</p>
<p id="tha-ap549c29p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap549c30p1">
<span class="m-text m-primary">Paṭisambhidā catasso,</span><br />
</p>
<p id="tha-ap549c30p2">
<span class="m-text m-primary">…pe…</span><br />
</p>
<p id="tha-ap549c30p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap549c31p1">
<span class="m-text m-primary">Itthaṁ sudaṁ āyasmā abhayo thero imā gāthāyo abhāsitthāti.</span><br />
</p>
<p id="tha-ap549c32p1">
<span class="m-text m-primary">Abhayattherassāpadānaṁ sattamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>