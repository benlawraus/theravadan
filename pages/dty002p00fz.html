<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; dt &raquo; dt2 &raquo; Dhātukathā | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/dty002p00fz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Dhātukathā" />
  <meta name="twitter:title" content="Dhātukathā" />
  <meta property="og:url" content="https://theravadan.org/pages/dty002p00fz.html" />
  <meta property="og:description" content="2 Niddesa 2.13. Terasamanaya Asaṅgahitenasampayuttavippayuttapadaniddesa Rūpakkhandhena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttā? Te dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya …" />
  <meta name="twitter:description" content="2 Niddesa 2.13. Terasamanaya Asaṅgahitenasampayuttavippayuttapadaniddesa Rūpakkhandhena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttā? Te dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-dt-index.html">dt</a> &raquo;
            <a href="https://theravadan.org/pages/ms-abhidhamma-dt-dt2-index.html">dt2</a> &raquo;
          </span>
          Dhātukathā
        </h1>
<!-- content -->
<section id="niddesa">
<h2><a href="#niddesa">2 Niddesa</a></h2>
<p id="dt2p13c0p3">
<span class="m-text m-primary">2.13. Terasamanaya Asaṅgahitenasampayuttavippayuttapadaniddesa</span><br />
</p>
<p id="dt2p13c1p1">
<span class="m-text m-primary">Rūpakkhandhena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttā?</span><br />
</p>
<p id="dt2p13c1p2">
<span class="m-text m-primary">Te dhammā tīhi khandhehi sampayuttā;</span><br />
</p>
<p id="dt2p13c1p3">
<span class="m-text m-primary">ekenāyatanena ekāya dhātuyā kehici sampayuttā.</span><br />
</p>
<p id="dt2p13c1p4">
<span class="m-text m-primary">Katihi vippayuttā?</span><br />
</p>
<p id="dt2p13c1p5">
<span class="m-text m-primary">Ekena khandhena dasahāyatanehi dasahi dhātūhi vippayuttā;</span><br />
</p>
<p id="dt2p13c1p6">
<span class="m-text m-primary">ekenāyatanena ekāya dhātuyā kehici vippayuttā.</span><br />
</p>
<p id="dt2p13c2p1">
<span class="m-text m-primary">Dhammāyatanena ye dhammā …</span><br />
</p>
<p id="dt2p13c2p2">
<span class="m-text m-primary">dhammadhātuyā ye dhammā …</span><br />
</p>
<p id="dt2p13c2p3">
<span class="m-text m-primary">itthindriyena ye dhammā …</span><br />
</p>
<p id="dt2p13c2p4">
<span class="m-text m-primary">purisindriyena ye dhammā …</span><br />
</p>
<p id="dt2p13c2p5">
<span class="m-text m-primary">jīvitindriyena ye dhammā …</span><br />
</p>
<p id="dt2p13c2p6">
<span class="m-text m-primary">viññāṇapaccayā nāmarūpena ye dhammā …</span><br />
</p>
<p id="dt2p13c2p7">
<span class="m-text m-primary">asaññābhavena ye dhammā …</span><br />
</p>
<p id="dt2p13c2p8">
<span class="m-text m-primary">ekavokārabhavena ye dhammā …</span><br />
</p>
<p id="dt2p13c2p9">
<span class="m-text m-primary">jātiyā ye dhammā …</span><br />
</p>
<p id="dt2p13c2p10">
<span class="m-text m-primary">jarāya ye dhammā …</span><br />
</p>
<p id="dt2p13c2p11">
<span class="m-text m-primary">maraṇena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā …pe…</span><br />
</p>
<p id="dt2p13c2p12">
<span class="m-text m-primary">te dhammā tīhi khandhehi sampayuttā;</span><br />
</p>
<p id="dt2p13c2p13">
<span class="m-text m-primary">ekenāyatanena ekāya dhātuyā kehici sampayuttā.</span><br />
</p>
<p id="dt2p13c2p14">
<span class="m-text m-primary">Katihi vippayuttā?</span><br />
</p>
<p id="dt2p13c2p15">
<span class="m-text m-primary">Ekena khandhena dasahāyatanehi dasahi dhātūhi vippayuttā;</span><br />
</p>
<p id="dt2p13c2p16">
<span class="m-text m-primary">ekenāyatanena ekāya dhātuyā kehici vippayuttā.</span><br />
</p>
<p id="dt2p13c3p1">
<span class="m-text m-primary">Arūpabhavena ye dhammā …</span><br />
</p>
<p id="dt2p13c3p2">
<span class="m-text m-primary">nevasaññānāsaññābhavena ye dhammā …</span><br />
</p>
<p id="dt2p13c3p3">
<span class="m-text m-primary">catuvokārabhavena ye dhammā …</span><br />
</p>
<p id="dt2p13c3p4">
<span class="m-text m-primary">iddhipādena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti?</span><br />
</p>
<p id="dt2p13c3p5">
<span class="m-text m-primary">Natthi?</span><br />
</p>
<p id="dt2p13c3p6">
<span class="m-text m-primary">Katihi vippayuttā?</span><br />
</p>
<p id="dt2p13c3p7">
<span class="m-text m-primary">Catūhi khandhehi ekenāyatanena sattahi dhātūhi vippayuttā;</span><br />
</p>
<p id="dt2p13c3p8">
<span class="m-text m-primary">ekenāyatanena ekāya dhātuyā kehici vippayuttā.</span><br />
</p>
<p id="dt2p13c4p0">
<span class="m-text m-primary">13.1. Tika</span><br />
</p>
<p id="dt2p13c4p1">
<span class="m-text m-primary">Kusalehi dhammehi ye dhammā …</span><br />
</p>
<p id="dt2p13c4p2">
<span class="m-text m-primary">akusalehi dhammehi ye dhammā ….</span><br />
</p>
<p id="dt2p13c5p1">
<span class="m-text m-primary">Sukhāya vedanāya sampayuttehi dhammehi ye dhammā …</span><br />
</p>
<p id="dt2p13c5p2">
<span class="m-text m-primary">dukkhāya vedanāya sampayuttehi dhammehi ye dhammā …</span><br />
</p>
<p id="dt2p13c5p3">
<span class="m-text m-primary">adukkhamasukhāya vedanāya sampayuttehi dhammehi ye dhammā ….</span><br />
</p>
<p id="dt2p13c6p1">
<span class="m-text m-primary">Vipākehi dhammehi ye dhammā …</span><br />
</p>
<p id="dt2p13c6p2">
<span class="m-text m-primary">vipākadhammadhammehi ye dhammā ….</span><br />
</p>
<p id="dt2p13c7p1">
<span class="m-text m-primary">Anupādinnaanupādāniyehi dhammehi ye dhammā ….</span><br />
</p>
<p id="dt2p13c8p1">
<span class="m-text m-primary">Saṅkiliṭṭhasaṅkilesikehi dhammehi ye dhammā …</span><br />
</p>
<p id="dt2p13c8p2">
<span class="m-text m-primary">asaṅkiliṭṭhaasaṅkilesikehi dhammehi ye dhammā ….</span><br />
</p>
<p id="dt2p13c9p1">
<span class="m-text m-primary">Savitakkasavicārehi dhammehi ye dhammā …</span><br />
</p>
<p id="dt2p13c9p2">
<span class="m-text m-primary">avitakkavicāramattehi dhammehi ye dhammā ….</span><br />
</p>
<p id="dt2p13c10p1">
<span class="m-text m-primary">Pītisahagatehi dhammehi ye dhammā …</span><br />
</p>
<p id="dt2p13c10p2">
<span class="m-text m-primary">sukhasahagatehi dhammehi ye dhammā …</span><br />
</p>
<p id="dt2p13c10p3">
<span class="m-text m-primary">upekkhāsahagatehi dhammehi ye dhammā ….</span><br />
</p>
<p id="dt2p13c11p1">
<span class="m-text m-primary">Dassanena pahātabbehi dhammehi ye dhammā …</span><br />
</p>
<p id="dt2p13c11p2">
<span class="m-text m-primary">bhāvanāya pahātabbehi dhammehi ye dhammā ….</span><br />
</p>
<p id="dt2p13c12p1">
<span class="m-text m-primary">Dassanena pahātabbahetukehi dhammehi ye dhammā …</span><br />
</p>
<p id="dt2p13c12p2">
<span class="m-text m-primary">bhāvanāya pahātabbahetukehi dhammehi ye dhammā ….</span><br />
</p>
<p id="dt2p13c13p1">
<span class="m-text m-primary">Ācayagāmīhi dhammehi ye dhammā …</span><br />
</p>
<p id="dt2p13c13p2">
<span class="m-text m-primary">apacayagāmīhi dhammehi ye dhammā ….</span><br />
</p>
<p id="dt2p13c14p1">
<span class="m-text m-primary">Sekkhehi dhammehi ye dhammā …</span><br />
</p>
<p id="dt2p13c14p2">
<span class="m-text m-primary">asekkhehi dhammehi ye dhammā ….</span><br />
</p>
<p id="dt2p13c15p1">
<span class="m-text m-primary">Mahaggatehi dhammehi ye dhammā …</span><br />
</p>
<p id="dt2p13c15p2">
<span class="m-text m-primary">appamāṇehi dhammehi ye dhammā ….</span><br />
</p>
<p id="dt2p13c16p1">
<span class="m-text m-primary">Parittārammaṇehi dhammehi ye dhammā …</span><br />
</p>
<p id="dt2p13c16p2">
<span class="m-text m-primary">mahaggatārammaṇehi dhammehi ye dhammā …</span><br />
</p>
<p id="dt2p13c16p3">
<span class="m-text m-primary">appamāṇārammaṇehi dhammehi ye dhammā ….</span><br />
</p>
<p id="dt2p13c17p1">
<span class="m-text m-primary">Hīnehi dhammehi ye dhammā …</span><br />
</p>
<p id="dt2p13c17p2">
<span class="m-text m-primary">paṇītehi dhammehi ye dhammā ….</span><br />
</p>
<p id="dt2p13c18p1">
<span class="m-text m-primary">Micchattaniyatehi dhammehi ye dhammā …</span><br />
</p>
<p id="dt2p13c18p2">
<span class="m-text m-primary">sammattaniyatehi dhammehi ye dhammā ….</span><br />
</p>
<p id="dt2p13c19p1">
<span class="m-text m-primary">Maggārammaṇehi dhammehi ye dhammā …</span><br />
</p>
<p id="dt2p13c19p2">
<span class="m-text m-primary">maggahetukehi dhammehi ye dhammā …</span><br />
</p>
<p id="dt2p13c19p3">
<span class="m-text m-primary">maggādhipatīhi dhammehi ye dhammā ….</span><br />
</p>
<p id="dt2p13c20p1">
<span class="m-text m-primary">Atītārammaṇehi dhammehi ye dhammā …</span><br />
</p>
<p id="dt2p13c20p2">
<span class="m-text m-primary">anāgatārammaṇehi dhammehi ye dhammā …</span><br />
</p>
<p id="dt2p13c20p3">
<span class="m-text m-primary">paccuppannārammaṇehi dhammehi ye dhammā ….</span><br />
</p>
<p id="dt2p13c21p1">
<span class="m-text m-primary">Ajjhattārammaṇehi dhammehi ye dhammā …</span><br />
</p>
<p id="dt2p13c21p2">
<span class="m-text m-primary">bahiddhārammaṇehi dhammehi ye dhammā …</span><br />
</p>
<p id="dt2p13c21p3">
<span class="m-text m-primary">ajjhattabahiddhārammaṇehi dhammehi ye dhammā ….</span><br />
</p>
<p id="dt2p13c22p0p1">
<span class="m-text m-primary">2.13.2. Duka</span><br />
</p>
<p id="dt2p13c22p0p2">
<span class="m-text m-primary">2.13.2.1. Hetugocchaka</span><br />
</p>
<p id="dt2p13c22p1">
<span class="m-text m-primary">Sahetukehi dhammehi ye dhammā …</span><br />
</p>
<p id="dt2p13c22p2">
<span class="m-text m-primary">hetusampayuttehi dhammehi ye dhammā …</span><br />
</p>
<p id="dt2p13c22p3">
<span class="m-text m-primary">sahetukehi ceva na ca hetūhi dhammehi ye dhammā …</span><br />
</p>
<p id="dt2p13c22p4">
<span class="m-text m-primary">hetusampayuttehi ceva na ca hetūhi dhammehi ye dhammā …</span><br />
</p>
<p id="dt2p13c22p5">
<span class="m-text m-primary">na hetusahetukehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti?</span><br />
</p>
<p id="dt2p13c22p6">
<span class="m-text m-primary">Natthi.</span><br />
</p>
<p id="dt2p13c22p7">
<span class="m-text m-primary">Katihi vippayuttā?</span><br />
</p>
<p id="dt2p13c22p8">
<span class="m-text m-primary">Catūhi khandhehi ekenāyatanena sattahi dhātūhi vippayuttā;</span><br />
</p>
<p id="dt2p13c22p9">
<span class="m-text m-primary">ekenāyatanena ekāya dhātuyā kehici vippayuttā.</span><br />
</p>
<p id="dt2p13c23p0">
<span class="m-text m-primary">2.13.2.2–9. Cūḷantaradukādi</span><br />
</p>
<p id="dt2p13c23p1">
<span class="m-text m-primary">Rūpīhi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā …</span><br />
</p>
<p id="dt2p13c23p2">
<span class="m-text m-primary">te dhammā tīhi khandhehi sampayuttā;</span><br />
</p>
<p id="dt2p13c23p3">
<span class="m-text m-primary">ekenāyatanena ekāya dhātuyā kehici sampayuttā.</span><br />
</p>
<p id="dt2p13c23p4">
<span class="m-text m-primary">Katihi vippayuttā?</span><br />
</p>
<p id="dt2p13c23p5">
<span class="m-text m-primary">Ekena khandhena dasahāyatanehi dasahi dhātūhi vippayuttā;</span><br />
</p>
<p id="dt2p13c23p6">
<span class="m-text m-primary">ekenāyatanena ekāya dhātuyā kehici vippayuttā.</span><br />
</p>
<p id="dt2p13c24p1">
<span class="m-text m-primary">Arūpīhi dhammehi ye dhammā …</span><br />
</p>
<p id="dt2p13c24p2">
<span class="m-text m-primary">lokuttarehi dhammehi ye dhammā …</span><br />
</p>
<p id="dt2p13c24p3">
<span class="m-text m-primary">anāsavehi dhammehi ye dhammā …</span><br />
</p>
<p id="dt2p13c24p4">
<span class="m-text m-primary">āsavasampayuttehi dhammehi ye dhammā …</span><br />
</p>
<p id="dt2p13c24p5">
<span class="m-text m-primary">āsavasampayuttehi ceva no ca āsavehi dhammehi ye dhammā …</span><br />
</p>
<p id="dt2p13c24p6">
<span class="m-text m-primary">āsavavippayuttehi anāsavehi dhammehi ye dhammā …</span><br />
</p>
<p id="dt2p13c24p7">
<span class="m-text m-primary">asaṁyojaniyehi dhammehi ye dhammā …</span><br />
</p>
<p id="dt2p13c24p8">
<span class="m-text m-primary">aganthaniyehi dhammehi ye dhammā …</span><br />
</p>
<p id="dt2p13c24p9">
<span class="m-text m-primary">anoghaniyehi dhammehi ye dhammā …</span><br />
</p>
<p id="dt2p13c24p10">
<span class="m-text m-primary">ayoganiyehi dhammehi ye dhammā …</span><br />
</p>
<p id="dt2p13c24p11">
<span class="m-text m-primary">anīvaraṇiyehi dhammehi ye dhammā …</span><br />
</p>
<p id="dt2p13c24p12">
<span class="m-text m-primary">aparāmaṭṭhehi dhammehi ye dhammā …</span><br />
</p>
<p id="dt2p13c24p13">
<span class="m-text m-primary">parāmāsasampayuttehi dhammehi ye dhammā …</span><br />
</p>
<p id="dt2p13c24p14">
<span class="m-text m-primary">parāmāsavippayuttehi aparāmaṭṭhehi dhammehi ye dhammā …</span><br />
</p>
<p id="dt2p13c24p15">
<span class="m-text m-primary">sārammaṇehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti?</span><br />
</p>
<p id="dt2p13c24p16">
<span class="m-text m-primary">Natthi.</span><br />
</p>
<p id="dt2p13c24p17">
<span class="m-text m-primary">Katihi vippayuttā?</span><br />
</p>
<p id="dt2p13c24p18">
<span class="m-text m-primary">Catūhi khandhehi ekenāyatanena sattahi dhātūhi vippayuttā;</span><br />
</p>
<p id="dt2p13c24p19">
<span class="m-text m-primary">ekenāyatanena ekāya dhātuyā kehici vippayuttā.</span><br />
</p>
<p id="dt2p13c25p0">
<span class="m-text m-primary">2.13.2.10. Mahantaraduka</span><br />
</p>
<p id="dt2p13c25p1">
<span class="m-text m-primary">Anārammaṇehi dhammehi ye dhammā …</span><br />
</p>
<p id="dt2p13c25p2">
<span class="m-text m-primary">no cittehi dhammehi ye dhammā …</span><br />
</p>
<p id="dt2p13c25p3">
<span class="m-text m-primary">cittavippayuttehi dhammehi ye dhammā …</span><br />
</p>
<p id="dt2p13c25p4">
<span class="m-text m-primary">cittavisaṁsaṭṭhehi dhammehi ye dhammā …</span><br />
</p>
<p id="dt2p13c25p5">
<span class="m-text m-primary">cittasamuṭṭhānehi dhammehi ye dhammā …</span><br />
</p>
<p id="dt2p13c25p6">
<span class="m-text m-primary">cittasahabhūhi dhammehi ye dhammā …</span><br />
</p>
<p id="dt2p13c25p7">
<span class="m-text m-primary">cittānuparivattīhi dhammehi ye dhammā …</span><br />
</p>
<p id="dt2p13c25p8">
<span class="m-text m-primary">bāhirehi dhammehi ye dhammā …</span><br />
</p>
<p id="dt2p13c25p9">
<span class="m-text m-primary">upādādhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttā?</span><br />
</p>
<p id="dt2p13c25p10">
<span class="m-text m-primary">Te dhammā tīhi khandhehi sampayuttā;</span><br />
</p>
<p id="dt2p13c25p11">
<span class="m-text m-primary">ekenāyatanena ekāya dhātuyā kehici sampayuttā.</span><br />
</p>
<p id="dt2p13c25p12">
<span class="m-text m-primary">Katihi vippayuttā?</span><br />
</p>
<p id="dt2p13c25p13">
<span class="m-text m-primary">Ekena khandhena dasahāyatanehi dasahi dhātūhi vippayuttā;</span><br />
</p>
<p id="dt2p13c25p14">
<span class="m-text m-primary">ekenāyatanena ekāya dhātuyā kehici vippayuttā.</span><br />
</p>
<p id="dt2p13c26p0">
<span class="m-text m-primary">2.13.2.11–13. Upādānagocchakādi</span><br />
</p>
<p id="dt2p13c26p1">
<span class="m-text m-primary">Anupādāniyehi dhammehi ye dhammā …</span><br />
</p>
<p id="dt2p13c26p2">
<span class="m-text m-primary">upādānasampayuttehi dhammehi ye dhammā …</span><br />
</p>
<p id="dt2p13c26p3">
<span class="m-text m-primary">upādānasampayuttehi ceva no ca upādānehi dhammehi ye dhammā …</span><br />
</p>
<p id="dt2p13c26p4">
<span class="m-text m-primary">upādānavippayuttehi anupādāniyehi dhammehi ye dhammā …</span><br />
</p>
<p id="dt2p13c26p5">
<span class="m-text m-primary">asaṅkilesikehi dhammehi ye dhammā …</span><br />
</p>
<p id="dt2p13c26p6">
<span class="m-text m-primary">asaṅkiliṭṭhehi dhammehi ye dhammā …</span><br />
</p>
<p id="dt2p13c26p7">
<span class="m-text m-primary">kilesasampayuttehi dhammehi ye dhammā …</span><br />
</p>
<p id="dt2p13c26p8">
<span class="m-text m-primary">saṅkiliṭṭhehi ceva no ca kilesehi dhammehi ye dhammā …</span><br />
</p>
<p id="dt2p13c26p9">
<span class="m-text m-primary">kilesasampayuttehi ceva no ca kilesehi dhammehi ye dhammā …</span><br />
</p>
<p id="dt2p13c26p10">
<span class="m-text m-primary">kilesavippayuttehi asaṅkilesikehi dhammehi ye dhammā …</span><br />
</p>
<p id="dt2p13c26p11">
<span class="m-text m-primary">dassanena pahātabbehi dhammehi ye dhammā …</span><br />
</p>
<p id="dt2p13c26p12">
<span class="m-text m-primary">bhāvanāya pahātabbehi dhammehi ye dhammā …</span><br />
</p>
<p id="dt2p13c26p13">
<span class="m-text m-primary">dassanena pahātabbahetukehi dhammehi ye dhammā …</span><br />
</p>
<p id="dt2p13c26p14">
<span class="m-text m-primary">bhāvanāya pahātabbahetukehi dhammehi ye dhammā …</span><br />
</p>
<p id="dt2p13c26p15">
<span class="m-text m-primary">savitakkehi dhammehi ye dhammā …</span><br />
</p>
<p id="dt2p13c26p16">
<span class="m-text m-primary">savicārehi dhammehi ye dhammā …</span><br />
</p>
<p id="dt2p13c26p17">
<span class="m-text m-primary">sappītikehi dhammehi ye dhammā …</span><br />
</p>
<p id="dt2p13c26p18">
<span class="m-text m-primary">pītisahagatehi dhammehi ye dhammā …</span><br />
</p>
<p id="dt2p13c26p19">
<span class="m-text m-primary">sukhasahagatehi dhammehi ye dhammā …</span><br />
</p>
<p id="dt2p13c26p20">
<span class="m-text m-primary">upekkhāsahagatehi dhammehi ye dhammā …</span><br />
</p>
<p id="dt2p13c26p21">
<span class="m-text m-primary">na kāmāvacarehi dhammehi ye dhammā …</span><br />
</p>
<p id="dt2p13c26p22">
<span class="m-text m-primary">rūpāvacarehi dhammehi ye dhammā …</span><br />
</p>
<p id="dt2p13c26p23">
<span class="m-text m-primary">arūpāvacarehi dhammehi ye dhammā …</span><br />
</p>
<p id="dt2p13c26p24">
<span class="m-text m-primary">apariyāpannehi dhammehi ye dhammā …</span><br />
</p>
<p id="dt2p13c26p25">
<span class="m-text m-primary">niyyānikehi dhammehi ye dhammā …</span><br />
</p>
<p id="dt2p13c26p26">
<span class="m-text m-primary">niyatehi dhammehi ye dhammā …</span><br />
</p>
<p id="dt2p13c26p27">
<span class="m-text m-primary">anuttarehi dhammehi ye dhammā …</span><br />
</p>
<p id="dt2p13c26p28">
<span class="m-text m-primary">saraṇehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti?</span><br />
</p>
<p id="dt2p13c26p29">
<span class="m-text m-primary">Natthi.</span><br />
</p>
<p id="dt2p13c26p30">
<span class="m-text m-primary">Katihi vippayuttā?</span><br />
</p>
<p id="dt2p13c26p31">
<span class="m-text m-primary">Catūhi khandhehi ekenāyatanena sattahi dhātūhi vippayuttā;</span><br />
</p>
<p id="dt2p13c26p32">
<span class="m-text m-primary">ekenāyatanena ekāya dhātuyā kehici vippayuttā.</span><br />
</p>
<p id="dt2p13c27p1">
<span class="m-text m-primary">Rūpañca dhammāyatanaṁ dhammadhātu,</span><br />
</p>
<p id="dt2p13c27p2">
<span class="m-text m-primary">Itthipumaṁ jīvitaṁ nāmarūpaṁ;</span><br />
</p>
<p id="dt2p13c27p3">
<span class="m-text m-primary">Dve bhavā jātijarā maccurūpaṁ,</span><br />
</p>
<p id="dt2p13c27p4">
<span class="m-text m-primary">Anārammaṇaṁ no cittaṁ cittena vippayuttaṁ.</span><br />
</p>
<p id="dt2p13c28p1">
<span class="m-text m-primary">Visaṁsaṭṭhaṁ samuṭṭhānasahabhu,</span><br />
</p>
<p id="dt2p13c28p2">
<span class="m-text m-primary">Anuparivatti bāhiraṁ upādā;</span><br />
</p>
<p id="dt2p13c28p3">
<span class="m-text m-primary">Dve visayo esanayo subuddhoti. [22]</span><br />
</p>
<p id="dt2p13c29p1">
<span class="m-text m-primary">Asaṅgahitena sampayuttavippayuttapadaniddeso terasamo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>