<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6.55 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0006p0055.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6.55
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0054.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0056.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.55</span></p>
<p id="an6p55c0p2">
<span class="pali m-text">6. Mahāvagga</span><br />
<span class="sujato m-text">6. The Great Chapter</span><br />
</p>
<section id="sonasutta">
<span id="an6p55c0p3"></span><h2><span class="pali m-text">Soṇasutta</span></h2>
<p><span class="sujato m-text">With Soṇa</span></p>
<p id="an6p55c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="an6p55c1p2">
<span class="pali m-text">ekaṁ samayaṁ bhagavā rājagahe viharati gijjhakūṭe pabbate.</span><br />
<span class="sujato m-text">At one time the Buddha was staying near Rājagaha, on the Vulture’s Peak Mountain.</span><br />
</p>
<p id="an6p55c1p3">
<span class="pali m-text">Tena kho pana samayena āyasmā soṇo rājagahe viharati sītavanasmiṁ.</span><br />
<span class="sujato m-text">Now at that time Venerable Soṇa was staying near Rājagaha in the Cool Grove.</span><br />
</p>
<p id="an6p55c1p4">
<span class="pali m-text">Atha kho āyasmato soṇassa rahogatassa paṭisallīnassa evaṁ cetaso parivitakko udapādi:</span><br />
<span class="sujato m-text">Then as he was in private retreat this thought came to his mind,</span><br />
</p>
<p id="an6p55c1p5">
<span class="pali m-text">“ye kho keci bhagavato sāvakā āraddhavīriyā viharanti, ahaṁ tesaṁ aññataro.</span><br />
<span class="sujato m-text">“I am one of the Buddha’s most energetic disciples.</span><br />
</p>
<p id="an6p55c1p6">
<span class="pali m-text">Atha ca pana me na anupādāya āsavehi cittaṁ vimuccati, saṁvijjanti kho pana me kule bhogā, sakkā bhogā ca bhuñjituṁ puññāni ca kātuṁ.</span><br />
<span class="sujato m-text">Yet my mind is not freed from defilements by not grasping. But my family has wealth. I could enjoy that wealth and make merit.</span><br />
</p>
<p id="an6p55c1p7">
<span class="pali m-text">Yannūnāhaṁ sikkhaṁ paccakkhāya hīnāyāvattitvā bhoge ca bhuñjeyyaṁ puññāni ca kareyyan”ti.</span><br />
<span class="sujato m-text">Why don’t I resign the training and return to a lesser life, so I can enjoy my wealth and make merit?”</span><br />
</p>
<p id="an6p55c2p1">
<span class="pali m-text">Atha kho bhagavā āyasmato soṇassa cetasā cetoparivitakkamaññāya—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ kho—gijjhakūṭe pabbate antarahito sītavane āyasmato soṇassa sammukhe pāturahosi.</span><br />
<span class="sujato m-text">Then the Buddha knew what Venerable Soṇa was thinking. As easily as a strong person would extend or contract their arm, he vanished from the Vulture’s Peak and reappeared in the Cool Grove in front of Soṇa,</span><br />
</p>
<p id="an6p55c2p2">
<span class="pali m-text">Nisīdi bhagavā paññatte āsane.</span><br />
<span class="sujato m-text">and sat on the seat spread out.</span><br />
</p>
<p id="an6p55c2p3">
<span class="pali m-text">Āyasmāpi kho soṇo bhagavantaṁ abhivādetvā ekamantaṁ nisīdi.</span><br />
<span class="sujato m-text">Soṇa bowed to the Buddha and sat down to one side.</span><br />
</p>
<p id="an6p55c2p4">
<span class="pali m-text">Ekamantaṁ nisinnaṁ kho āyasmantaṁ soṇaṁ bhagavā etadavoca:</span><br />
<span class="sujato m-text">The Buddha said to him,</span><br />
</p>
<p id="an6p55c3p1">
<span class="pali m-text">“Nanu te, soṇa, rahogatassa paṭisallīnassa evaṁ cetaso parivitakko udapādi:</span><br />
<span class="sujato m-text">“Soṇa, as you were in private retreat didn’t this thought come to your mind:</span><br />
</p>
<p id="an6p55c3p2">
<span class="pali m-text">‘ye kho keci bhagavato sāvakā āraddhavīriyā viharanti, ahaṁ tesaṁ aññataro.</span><br />
<span class="sujato m-text">‘I am one of the Buddha’s most energetic disciples.</span><br />
</p>
<p id="an6p55c3p3">
<span class="pali m-text">Atha ca pana me na anupādāya āsavehi cittaṁ vimuccati, saṁvijjanti kho pana me kule bhogā, sakkā bhogā ca bhuñjituṁ puññāni ca kātuṁ.</span><br />
<span class="sujato m-text">Yet my mind is not freed from defilements by not grasping. But my family has wealth. I could enjoy that wealth and make merit.</span><br />
</p>
<p id="an6p55c3p4">
<span class="pali m-text">Yannūnāhaṁ sikkhaṁ paccakkhāya hīnāyāvattitvā bhoge ca bhuñjeyyaṁ puññāni ca kareyyan’”ti?</span><br />
<span class="sujato m-text">Why don’t I resign the training and return to a lesser life, so I can enjoy my wealth and make merit?’”</span><br />
</p>
<p id="an6p55c3p5">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p55c4p1">
<span class="pali m-text">“Taṁ kiṁ maññasi, soṇa,</span><br />
<span class="sujato m-text">“What do you think, Soṇa?</span><br />
</p>
<p id="an6p55c4p2">
<span class="pali m-text">kusalo tvaṁ pubbe agāriyabhūto vīṇāya tantissare”ti?</span><br />
<span class="sujato m-text">When you were still a layman, weren’t you a good player of the arched harp?”</span><br />
</p>
<p id="an6p55c4p3">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p55c4p4">
<span class="pali m-text">“Taṁ kiṁ maññasi, soṇa, yadā te vīṇāya tantiyo accāyatā honti, api nu te vīṇā tasmiṁ samaye saravatī vā hoti kammaññā vā”ti?</span><br />
<span class="sujato m-text">“When your harp’s strings were tuned too tight, was it resonant and playable?”</span><br />
</p>
<p id="an6p55c4p5">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="an6p55c5p1">
<span class="pali m-text">“Taṁ kiṁ maññasi, soṇa, yadā te vīṇāya tantiyo atisithilā honti, api nu te vīṇā tasmiṁ samaye saravatī vā hoti kammaññā vā”ti?</span><br />
<span class="sujato m-text">“When your harp’s strings were tuned too slack, was it resonant and playable?”</span><br />
</p>
<p id="an6p55c5p2">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="an6p55c6p1">
<span class="pali m-text">“Yadā pana te, soṇa, vīṇāya tantiyo na accāyatā honti nātisithilā same guṇe patiṭṭhitā, api nu te vīṇā tasmiṁ samaye saravatī vā hoti kammaññā vā”ti?</span><br />
<span class="sujato m-text">“But when your harp’s strings were tuned neither too tight nor too slack, but fixed at an even tension, was it resonant and playable?”</span><br />
</p>
<p id="an6p55c6p2">
<span class="pali m-text">“Evaṁ, bhante”.</span><br />
<span class="sujato m-text">“Yes, sir.”</span><br />
</p>
<p id="an6p55c7p1">
<span class="pali m-text">“Evamevaṁ kho, soṇa, accāraddhavīriyaṁ uddhaccāya saṁvattati, atisithilavīriyaṁ kosajjāya saṁvattati.</span><br />
<span class="sujato m-text">“In the same way, Soṇa, when energy is too forceful it leads to restlessness. When energy is too slack it leads to laziness.</span><br />
</p>
<p id="an6p55c7p2">
<span class="pali m-text">Tasmātiha tvaṁ, soṇa, vīriyasamathaṁ adhiṭṭhaha, indriyānañca samataṁ paṭivijjha, tattha ca nimittaṁ gaṇhāhī”ti.</span><br />
<span class="sujato m-text">So, Soṇa, you should apply yourself to energy and serenity, find a balance of the faculties, and learn the pattern of this situation.”</span><br />
</p>
<p id="an6p55c7p3">
<span class="pali m-text">“Evaṁ, bhante”ti kho āyasmā soṇo bhagavato paccassosi.</span><br />
<span class="sujato m-text">“Yes, sir,” Soṇa replied.</span><br />
</p>
<p id="an6p55c7p4">
<span class="pali m-text">Atha kho bhagavā āyasmantaṁ soṇaṁ iminā ovādena ovaditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ kho—sītavane antarahito gijjhakūṭe pabbate pāturahosi.</span><br />
<span class="sujato m-text">After advising Soṇa like this, the Buddha, as easily as a strong person would extend or contract their arm, vanished from the Cool Grove and reappeared on the Vulture’s Peak.</span><br />
</p>
<p id="an6p55c8p1">
<span class="pali m-text">Atha kho āyasmā soṇo aparena samayena vīriyasamathaṁ adhiṭṭhāsi, indriyānañca samataṁ paṭivijjhi, tattha ca nimittaṁ aggahesi.</span><br />
<span class="sujato m-text">After some time Soṇa applied himself to energy and serenity, found a balance of the faculties, and learned the pattern of this situation.</span><br />
</p>
<p id="an6p55c8p2">
<span class="pali m-text">Atha kho āyasmā soṇo eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anāgāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span><br />
<span class="sujato m-text">Then Soṇa, living alone, withdrawn, diligent, keen, and resolute, soon realized the supreme culmination of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness.</span><br />
</p>
<p id="an6p55c8p3">
<span class="pali m-text">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.</span><br />
<span class="sujato m-text">He understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="an6p55c8p4">
<span class="pali m-text">Aññataro ca panāyasmā soṇo arahataṁ ahosi.</span><br />
<span class="sujato m-text">And Venerable Soṇa became one of the perfected.</span><br />
</p>
<p id="an6p55c9p1">
<span class="pali m-text">Atha kho āyasmato soṇassa arahattappattassa etadahosi:</span><br />
<span class="sujato m-text">Then, when Soṇa had attained perfection, he thought,</span><br />
</p>
<p id="an6p55c9p2">
<span class="pali m-text">“yannūnāhaṁ yena bhagavā tenupasaṅkameyyaṁ; upasaṅkamitvā bhagavato santike aññaṁ byākareyyan”ti.</span><br />
<span class="sujato m-text">“Why don’t I go to the Buddha and declare my enlightenment in his presence?”</span><br />
</p>
<p id="an6p55c9p3">
<span class="pali m-text">Atha kho āyasmā soṇo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā soṇo bhagavantaṁ etadavoca:</span><br />
<span class="sujato m-text">Then Soṇa went up to the Buddha, bowed, sat down to one side, and said to him:</span><br />
</p>
<p id="an6p55c10p1">
<span class="pali m-text">“Yo so, bhante, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto, so cha ṭhānāni adhimutto hoti—</span><br />
<span class="sujato m-text">“Sir, a mendicant who is perfected—with defilements ended, who has completed the spiritual journey, done what had to be done, laid down the burden, achieved their own true goal, utterly ended the fetters of rebirth, and is rightly freed through enlightenment—is dedicated to six things.</span><br />
</p>
<p id="an6p55c10p2">
<span class="pali m-text">nekkhammādhimutto hoti, pavivekādhimutto hoti, abyāpajjādhimutto hoti, taṇhākkhayādhimutto hoti, upādānakkhayādhimutto hoti, asammohādhimutto hoti.</span><br />
<span class="sujato m-text">They are dedicated to renunciation, seclusion, kindness, the ending of craving, the ending of grasping, and mental clarity.</span><br />
</p>
<p id="an6p55c11p1">
<span class="pali m-text">Siyā kho pana, bhante, idhekaccassa āyasmato evamassa:</span><br />
<span class="sujato m-text">It may be, sir, that one of the venerables here thinks:</span><br />
</p>
<p id="an6p55c11p2">
<span class="pali m-text">‘kevalaṁsaddhāmattakaṁ nūna ayamāyasmā nissāya nekkhammādhimutto’ti.</span><br />
<span class="sujato m-text">‘Maybe this venerable is dedicated to renunciation solely out of mere faith.’</span><br />
</p>
<p id="an6p55c11p3">
<span class="pali m-text">Na kho panetaṁ, bhante, evaṁ daṭṭhabbaṁ.</span><br />
<span class="sujato m-text">But it should not be seen like this.</span><br />
</p>
<p id="an6p55c11p4">
<span class="pali m-text">Khīṇāsavo, bhante, bhikkhu vusitavā katakaraṇīyo karaṇīyaṁ attano asamanupassanto katassa vā paṭicayaṁ khayā rāgassa vītarāgattā nekkhammādhimutto hoti, khayā dosassa vītadosattā nekkhammādhimutto hoti, khayā mohassa vītamohattā nekkhammādhimutto hoti.</span><br />
<span class="sujato m-text">A mendicant with defilements ended does not see in themselves anything more to do, or anything that needs improvement. They’re dedicated to renunciation because they’re free of greed, hate, and delusion with the end of greed, hate, and delusion.</span><br />
</p>
<p id="an6p55c12p1">
<span class="pali m-text">Siyā kho pana, bhante, idhekaccassa āyasmato evamassa:</span><br />
<span class="sujato m-text">It may be, sir, that one of the venerables here thinks:</span><br />
</p>
<p id="an6p55c12p2">
<span class="pali m-text">‘lābhasakkārasilokaṁ nūna ayamāyasmā nikāmayamāno pavivekādhimutto’ti.</span><br />
<span class="sujato m-text">‘Maybe this venerable is dedicated to seclusion because they enjoy possessions, honor, and popularity.’</span><br />
</p>
<p id="an6p55c12p3">
<span class="pali m-text">Na kho panetaṁ, bhante, evaṁ daṭṭhabbaṁ.</span><br />
<span class="sujato m-text">But it should not be seen like this. …</span><br />
</p>
<p id="an6p55c12p4">
<span class="pali m-text">Khīṇāsavo, bhante, bhikkhu vusitavā katakaraṇīyo karaṇīyaṁ attano asamanupassanto katassa vā paṭicayaṁ khayā rāgassa vītarāgattā pavivekādhimutto hoti, khayā dosassa vītadosattā pavivekādhimutto hoti, khayā mohassa vītamohattā pavivekādhimutto hoti.</span><br />
</p>
<p id="an6p55c13p1">
<span class="pali m-text">Siyā kho pana, bhante, idhekaccassa āyasmato evamassa:</span><br />
<span class="sujato m-text">It may be, sir, that one of the venerables here thinks:</span><br />
</p>
<p id="an6p55c13p2">
<span class="pali m-text">‘sīlabbataparāmāsaṁ nūna ayamāyasmā sārato paccāgacchanto abyāpajjādhimutto’ti.</span><br />
<span class="sujato m-text">‘Maybe this venerable is dedicated to kindness because they believe that adhering to precepts and observances is the most important thing.’</span><br />
</p>
<p id="an6p55c13p3">
<span class="pali m-text">Na kho panetaṁ, bhante, evaṁ daṭṭhabbaṁ.</span><br />
<span class="sujato m-text">But it should not be seen like this. …</span><br />
</p>
<p id="an6p55c13p4">
<span class="pali m-text">Khīṇāsavo, bhante, bhikkhu vusitavā katakaraṇīyo karaṇīyaṁ attano asamanupassanto katassa vā paṭicayaṁ khayā rāgassa vītarāgattā abyāpajjādhimutto hoti, khayā dosassa vītadosattā abyāpajjādhimutto hoti, khayā mohassa vītamohattā abyāpajjādhimutto hoti.</span><br />
</p>
<p id="an6p55c14p1">
<span class="pali m-text">Khayā rāgassa vītarāgattā taṇhākkhayādhimutto hoti, khayā dosassa vītadosattā taṇhākkhayādhimutto hoti, khayā mohassa vītamohattā taṇhākkhayādhimutto hoti.</span><br />
<span class="sujato m-text">They’re dedicated to the ending of craving because they’re free of greed, hate, and delusion with the end of greed, hate, and delusion.</span><br />
</p>
<p id="an6p55c15p1">
<span class="pali m-text">Khayā rāgassa vītarāgattā upādānakkhayādhimutto hoti, khayā dosassa vītadosattā upādānakkhayādhimutto hoti, khayā mohassa vītamohattā upādānakkhayādhimutto hoti.</span><br />
<span class="sujato m-text">They’re dedicated to the ending of grasping because they’re free of greed, hate, and delusion with the end of greed, hate, and delusion.</span><br />
</p>
<p id="an6p55c16p1">
<span class="pali m-text">Khayā rāgassa vītarāgattā asammohādhimutto hoti, khayā dosassa vītadosattā asammohādhimutto hoti, khayā mohassa vītamohattā asammohādhimutto hoti.</span><br />
<span class="sujato m-text">They’re dedicated to clarity of mind because they’re free of greed, hate, and delusion with the end of greed, hate, and delusion.</span><br />
</p>
<p id="an6p55c17p1">
<span class="pali m-text">Evaṁ sammā vimuttacittassa, bhante, bhikkhuno bhusā cepi cakkhuviññeyyā rūpā cakkhussa āpāthaṁ āgacchanti, nevassa cittaṁ pariyādiyanti.</span><br />
<span class="sujato m-text">When a mendicant’s mind is rightly freed like this, even if compelling sights come into the range of vision they don’t overcome their mind.</span><br />
</p>
<p id="an6p55c17p2">
<span class="pali m-text">Amissīkatamevassa cittaṁ hoti ṭhitaṁ āneñjappattaṁ vayañcassānupassati.</span><br />
<span class="sujato m-text">The mind remains unaffected. It is steady, imperturbable, observing disappearance.</span><br />
</p>
<p id="an6p55c17p3">
<span class="pali m-text">Bhusā cepi sotaviññeyyā saddā …</span><br />
<span class="sujato m-text">Even if compelling sounds …</span><br />
</p>
<p id="an6p55c17p4">
<span class="pali m-text">ghānaviññeyyā gandhā …</span><br />
<span class="sujato m-text">smells …</span><br />
</p>
<p id="an6p55c17p5">
<span class="pali m-text">jivhāviññeyyā rasā …</span><br />
<span class="sujato m-text">tastes …</span><br />
</p>
<p id="an6p55c17p6">
<span class="pali m-text">kāyaviññeyyā phoṭṭhabbā …</span><br />
<span class="sujato m-text">touches …</span><br />
</p>
<p id="an6p55c17p7">
<span class="pali m-text">manoviññeyyā dhammā manassa āpāthaṁ āgacchanti, nevassa cittaṁ pariyādiyanti.</span><br />
<span class="sujato m-text">and thoughts come into the range of the mind they don’t overcome the mind.</span><br />
</p>
<p id="an6p55c17p8">
<span class="pali m-text">Amissīkatamevassa cittaṁ hoti ṭhitaṁ āneñjappattaṁ vayañcassānupassati.</span><br />
<span class="sujato m-text">The mind remains unaffected. It is steady, imperturbable, observing disappearance.</span><br />
</p>
<p id="an6p55c17p9">
<span class="pali m-text">Seyyathāpi, bhante, selo pabbato acchiddo asusiro ekagghano.</span><br />
<span class="sujato m-text">Suppose there was a mountain that was one solid mass of rock, without cracks or holes.</span><br />
</p>
<p id="an6p55c17p10">
<span class="pali m-text">Atha puratthimāya cepi disāya āgaccheyya bhusā vātavuṭṭhi neva naṁ saṅkampeyya na sampakampeyya na sampavedheyya, atha pacchimāya cepi disāya āgaccheyya bhusā vātavuṭṭhi …</span><br />
<span class="sujato m-text">Even if violent storms were to blow up out of the east, the west, the north, and the south,</span><br />
</p>
<p id="an6p55c17p11">
<span class="pali m-text">atha uttarāya cepi disāya āgaccheyya bhusā vātavuṭṭhi …</span><br />
</p>
<p id="an6p55c17p12">
<span class="pali m-text">atha dakkhiṇāya cepi disāya āgaccheyya bhusā vātavuṭṭhi neva naṁ saṅkampeyya na sampakampeyya na sampavedheyya;</span><br />
<span class="sujato m-text">they couldn’t make it shake or rock or tremble.</span><br />
</p>
<p id="an6p55c17p13">
<span class="pali m-text">evamevaṁ kho, bhante, evaṁ sammāvimuttacittassa bhikkhuno bhusā cepi cakkhuviññeyyā rūpā cakkhussa āpāthaṁ āgacchanti, nevassa cittaṁ pariyādiyanti.</span><br />
<span class="sujato m-text">In the same way, when a mendicant’s mind is rightly freed like this, even if compelling sights come into the range of vision they don’t overcome their mind. …</span><br />
</p>
<p id="an6p55c17p14">
<span class="pali m-text">Amissīkatamevassa cittaṁ hoti, ṭhitaṁ āneñjappattaṁ vayañcassānupassati.</span><br />
</p>
<p id="an6p55c17p15">
<span class="pali m-text">Bhusā cepi sotaviññeyyā saddā …</span><br />
</p>
<p id="an6p55c17p16">
<span class="pali m-text">ghānaviññeyyā gandhā …</span><br />
</p>
<p id="an6p55c17p17">
<span class="pali m-text">jivhāviññeyyā rasā …</span><br />
</p>
<p id="an6p55c17p18">
<span class="pali m-text">kāyaviññeyyā phoṭṭhabbā …</span><br />
</p>
<p id="an6p55c17p19">
<span class="pali m-text">manoviññeyyā dhammā manassa āpāthaṁ āgacchanti, nevassa cittaṁ pariyādiyanti.</span><br />
</p>
<p id="an6p55c17p20">
<span class="pali m-text">Amissīkatamevassa cittaṁ hoti ṭhitaṁ āneñjappattaṁ vayañcassānupassatīti.</span><br />
<span class="sujato m-text">The mind remains unaffected. It is steady, imperturbable, observing disappearance.</span><br />
</p>
<p id="an6p55c18p1">
<span class="pali m-text">Nekkhammaṁ adhimuttassa,</span><br />
<span class="sujato m-text">When you’re dedicated to renunciation</span><br />
</p>
<p id="an6p55c18p2">
<span class="pali m-text">pavivekañca cetaso;</span><br />
<span class="sujato m-text">and seclusion of the heart;</span><br />
</p>
<p id="an6p55c18p3">
<span class="pali m-text">Abyāpajjādhimuttassa,</span><br />
<span class="sujato m-text">when you’re dedicated to kindness</span><br />
</p>
<p id="an6p55c18p4">
<span class="pali m-text">upādānakkhayassa ca.</span><br />
<span class="sujato m-text">and the end of grasping;</span><br />
</p>
<p id="an6p55c19p1">
<span class="pali m-text">Taṇhākkhayādhimuttassa,</span><br />
<span class="sujato m-text">when you’re dedicated to the ending of craving</span><br />
</p>
<p id="an6p55c19p2">
<span class="pali m-text">asammohañca cetaso;</span><br />
<span class="sujato m-text">and clarity of heart;</span><br />
</p>
<p id="an6p55c19p3">
<span class="pali m-text">Disvā āyatanuppādaṁ,</span><br />
<span class="sujato m-text">and you’ve seen the arising of the senses,</span><br />
</p>
<p id="an6p55c19p4">
<span class="pali m-text">sammā cittaṁ vimuccati.</span><br />
<span class="sujato m-text">your mind is rightly freed.</span><br />
</p>
<p id="an6p55c20p1">
<span class="pali m-text">Tassa sammā vimuttassa,</span><br />
<span class="sujato m-text">For that one, rightly freed,</span><br />
</p>
<p id="an6p55c20p2">
<span class="pali m-text">santacittassa bhikkhuno;</span><br />
<span class="sujato m-text">a mendicant with peaceful mind,</span><br />
</p>
<p id="an6p55c20p3">
<span class="pali m-text">Katassa paṭicayo natthi,</span><br />
<span class="sujato m-text">there’s nothing to be improved,</span><br />
</p>
<p id="an6p55c20p4">
<span class="pali m-text">karaṇīyaṁ na vijjati.</span><br />
<span class="sujato m-text">and nothing more to do.</span><br />
</p>
<p id="an6p55c21p1">
<span class="pali m-text">Selo yathā ekagghano,</span><br />
<span class="sujato m-text">As the wind cannot stir</span><br />
</p>
<p id="an6p55c21p2">
<span class="pali m-text">vātena na samīrati;</span><br />
<span class="sujato m-text">a solid mass of rock,</span><br />
</p>
<p id="an6p55c21p3">
<span class="pali m-text">Evaṁ rūpā rasā saddā,</span><br />
<span class="sujato m-text">so too sights, tastes, sounds,</span><br />
</p>
<p id="an6p55c21p4">
<span class="pali m-text">gandhā phassā ca kevalā.</span><br />
<span class="sujato m-text">smells, and touches—the lot—</span><br />
</p>
<p id="an6p55c22p1">
<span class="pali m-text">Iṭṭhā dhammā aniṭṭhā ca,</span><br />
<span class="sujato m-text">and thoughts, whether liked or disliked,</span><br />
</p>
<p id="an6p55c22p2">
<span class="pali m-text">nappavedhenti tādino;</span><br />
<span class="sujato m-text">don’t disturb the poised one.</span><br />
</p>
<p id="an6p55c22p3">
<span class="pali m-text">Ṭhitaṁ cittaṁ vippamuttaṁ,</span><br />
<span class="sujato m-text">Their mind is steady and free</span><br />
</p>
<p id="an6p55c22p4">
<span class="pali m-text">vayañcassānupassatī”ti.</span><br />
<span class="sujato m-text">as they observe disappearance.”</span><br />
</p>
<p id="an6p55c22p5">
<span class="pali m-text">Paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0006p0054.html">Previous</a></div>
<div class="m-col-t-6 m-text-right">
<a href="https://theravadan.org/pages/an0006p0056.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>