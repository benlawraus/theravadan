<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-ap0014.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0013.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0015.html">Next</a></div>
</div>
<p id="thi-ap14c0p2">
<span class="pali m-text">Ekūposathikavagga</span><br />
</p>
<section id="ekasanadayikatheriapadana">
<span id="thi-ap14c0p3"></span><h2><span class="pali m-text">4. Ekāsanadāyikātherīapadāna</span></h2>
<p id="thi-ap14c1p1">
<span class="pali m-text">“Nagare haṁsavatiyā,</span><br />
</p>
<p id="thi-ap14c1p2">
<span class="pali m-text">ahosiṁ bālikā tadā;</span><br />
</p>
<p id="thi-ap14c1p3">
<span class="pali m-text">Mātā ca me pitā ceva,</span><br />
</p>
<p id="thi-ap14c1p4">
<span class="pali m-text">kammantaṁ agamaṁsu te.</span><br />
</p>
<p id="thi-ap14c2p1">
<span class="pali m-text">Majjhanhikamhi sūriye,</span><br />
</p>
<p id="thi-ap14c2p2">
<span class="pali m-text">addasaṁ samaṇaṁ ahaṁ;</span><br />
</p>
<p id="thi-ap14c2p3">
<span class="pali m-text">Vīthiyā anugacchantaṁ,</span><br />
</p>
<p id="thi-ap14c2p4">
<span class="pali m-text">āsanaṁ paññapesahaṁ.</span><br />
</p>
<p id="thi-ap14c3p1">
<span class="pali m-text">Gonakāvikatikāhi,</span><br />
</p>
<p id="thi-ap14c3p2">
<span class="pali m-text">paññapetvā mamāsanaṁ;</span><br />
</p>
<p id="thi-ap14c3p3">
<span class="pali m-text">Pasannacittā sumanā,</span><br />
</p>
<p id="thi-ap14c3p4">
<span class="pali m-text">idaṁ vacanamabraviṁ.</span><br />
</p>
<p id="thi-ap14c4p1">
<span class="pali m-text">‘Santattā kuthitā bhūmi,</span><br />
</p>
<p id="thi-ap14c4p2">
<span class="pali m-text">sūro majjhanhike ṭhito;</span><br />
</p>
<p id="thi-ap14c4p3">
<span class="pali m-text">Mālutā ca na vāyanti,</span><br />
</p>
<p id="thi-ap14c4p4">
<span class="pali m-text">kālo cevettha mehiti.</span><br />
</p>
<p id="thi-ap14c5p1">
<span class="pali m-text">Paññattamāsanamidaṁ,</span><br />
</p>
<p id="thi-ap14c5p2">
<span class="pali m-text">tavatthāya mahāmuni;</span><br />
</p>
<p id="thi-ap14c5p3">
<span class="pali m-text">Anukampaṁ upādāya,</span><br />
</p>
<p id="thi-ap14c5p4">
<span class="pali m-text">nisīda mama āsane’.</span><br />
</p>
<p id="thi-ap14c6p1">
<span class="pali m-text">Nisīdi tattha samaṇo,</span><br />
</p>
<p id="thi-ap14c6p2">
<span class="pali m-text">sudanto suddhamānaso;</span><br />
</p>
<p id="thi-ap14c6p3">
<span class="pali m-text">Tassa pattaṁ gahetvāna,</span><br />
</p>
<p id="thi-ap14c6p4">
<span class="pali m-text">yathārandhaṁ adāsahaṁ.</span><br />
</p>
<p id="thi-ap14c7p1">
<span class="pali m-text">Tena kammena sukatena,</span><br />
</p>
<p id="thi-ap14c7p2">
<span class="pali m-text">cetanāpaṇidhīhi ca;</span><br />
</p>
<p id="thi-ap14c7p3">
<span class="pali m-text">Jahitvā mānusaṁ dehaṁ,</span><br />
</p>
<p id="thi-ap14c7p4">
<span class="pali m-text">tāvatiṁsamagacchahaṁ.</span><br />
</p>
<p id="thi-ap14c8p1">
<span class="pali m-text">Tattha me sukataṁ byamhaṁ,</span><br />
</p>
<p id="thi-ap14c8p2">
<span class="pali m-text">āsanena sunimmitaṁ;</span><br />
</p>
<p id="thi-ap14c8p3">
<span class="pali m-text">Saṭṭhiyojanamubbedhaṁ,</span><br />
</p>
<p id="thi-ap14c8p4">
<span class="pali m-text">tiṁsayojanavitthataṁ.</span><br />
</p>
<p id="thi-ap14c9p1">
<span class="pali m-text">Soṇṇamayā maṇimayā,</span><br />
</p>
<p id="thi-ap14c9p2">
<span class="pali m-text">athopi phalikāmayā;</span><br />
</p>
<p id="thi-ap14c9p3">
<span class="pali m-text">Lohitaṅgamayā ceva,</span><br />
</p>
<p id="thi-ap14c9p4">
<span class="pali m-text">pallaṅkā vividhā mama.</span><br />
</p>
<p id="thi-ap14c10p1">
<span class="pali m-text">Tūlikāvikatikāhi,</span><br />
</p>
<p id="thi-ap14c10p2">
<span class="pali m-text">kaṭṭissacittakāhi ca;</span><br />
</p>
<p id="thi-ap14c10p3">
<span class="pali m-text">Uddaekantalomī ca,</span><br />
</p>
<p id="thi-ap14c10p4">
<span class="pali m-text">pallaṅkā me susaṇṭhitā.</span><br />
</p>
<p id="thi-ap14c11p1">
<span class="pali m-text">Yadā icchāmi gamanaṁ,</span><br />
</p>
<p id="thi-ap14c11p2">
<span class="pali m-text">hāsakhiḍḍasamappitā;</span><br />
</p>
<p id="thi-ap14c11p3">
<span class="pali m-text">Saha pallaṅkaseṭṭhena,</span><br />
</p>
<p id="thi-ap14c11p4">
<span class="pali m-text">gacchāmi mama patthitaṁ.</span><br />
</p>
<p id="thi-ap14c12p1">
<span class="pali m-text">Asīti devarājūnaṁ,</span><br />
</p>
<p id="thi-ap14c12p2">
<span class="pali m-text">mahesittamakārayiṁ;</span><br />
</p>
<p id="thi-ap14c12p3">
<span class="pali m-text">Sattati cakkavattīnaṁ,</span><br />
</p>
<p id="thi-ap14c12p4">
<span class="pali m-text">mahesittamakārayiṁ.</span><br />
</p>
<p id="thi-ap14c13p1">
<span class="pali m-text">Bhavābhave saṁsarantī,</span><br />
</p>
<p id="thi-ap14c13p2">
<span class="pali m-text">mahābhogaṁ labhāmahaṁ;</span><br />
</p>
<p id="thi-ap14c13p3">
<span class="pali m-text">Bhoge me ūnatā natthi,</span><br />
</p>
<p id="thi-ap14c13p4">
<span class="pali m-text">ekāsanassidaṁ phalaṁ.</span><br />
</p>
<p id="thi-ap14c14p1">
<span class="pali m-text">Duve bhave saṁsarāmi,</span><br />
</p>
<p id="thi-ap14c14p2">
<span class="pali m-text">devatte atha mānuse;</span><br />
</p>
<p id="thi-ap14c14p3">
<span class="pali m-text">Aññe bhave na jānāmi,</span><br />
</p>
<p id="thi-ap14c14p4">
<span class="pali m-text">ekāsanassidaṁ phalaṁ.</span><br />
</p>
<p id="thi-ap14c15p1">
<span class="pali m-text">Duve kule pajāyāmi,</span><br />
</p>
<p id="thi-ap14c15p2">
<span class="pali m-text">khattiye cāpi brāhmaṇe;</span><br />
</p>
<p id="thi-ap14c15p3">
<span class="pali m-text">Uccākulīnā sabbattha,</span><br />
</p>
<p id="thi-ap14c15p4">
<span class="pali m-text">ekāsanassidaṁ phalaṁ.</span><br />
</p>
<p id="thi-ap14c16p1">
<span class="pali m-text">Domanassaṁ na jānāmi,</span><br />
</p>
<p id="thi-ap14c16p2">
<span class="pali m-text">cittasantāpanaṁ mama;</span><br />
</p>
<p id="thi-ap14c16p3">
<span class="pali m-text">Vevaṇṇiyaṁ na jānāmi,</span><br />
</p>
<p id="thi-ap14c16p4">
<span class="pali m-text">ekāsanassidaṁ phalaṁ.</span><br />
</p>
<p id="thi-ap14c17p1">
<span class="pali m-text">Dhātiyo maṁ upaṭṭhanti,</span><br />
</p>
<p id="thi-ap14c17p2">
<span class="pali m-text">khujjā celāpikā bahū;</span><br />
</p>
<p id="thi-ap14c17p3">
<span class="pali m-text">Aṅkena aṅkaṁ gacchāmi,</span><br />
</p>
<p id="thi-ap14c17p4">
<span class="pali m-text">ekāsanassidaṁ phalaṁ.</span><br />
</p>
<p id="thi-ap14c18p1">
<span class="pali m-text">Aññā nhāpenti bhojenti,</span><br />
</p>
<p id="thi-ap14c18p2">
<span class="pali m-text">aññā ramenti maṁ sadā;</span><br />
</p>
<p id="thi-ap14c18p3">
<span class="pali m-text">Aññā gandhaṁ vilimpanti,</span><br />
</p>
<p id="thi-ap14c18p4">
<span class="pali m-text">ekāsanassidaṁ phalaṁ.</span><br />
</p>
<p id="thi-ap14c19p1">
<span class="pali m-text">Maṇḍape rukkhamūle vā,</span><br />
</p>
<p id="thi-ap14c19p2">
<span class="pali m-text">suññāgāre vasantiyā;</span><br />
</p>
<p id="thi-ap14c19p3">
<span class="pali m-text">Mama saṅkappamaññāya,</span><br />
</p>
<p id="thi-ap14c19p4">
<span class="pali m-text">pallaṅko upatiṭṭhati.</span><br />
</p>
<p id="thi-ap14c20p1">
<span class="pali m-text">Ayaṁ pacchimako mayhaṁ,</span><br />
</p>
<p id="thi-ap14c20p2">
<span class="pali m-text">carimo vattate bhavo;</span><br />
</p>
<p id="thi-ap14c20p3">
<span class="pali m-text">Ajjāpi rajjaṁ chaḍḍetvā,</span><br />
</p>
<p id="thi-ap14c20p4">
<span class="pali m-text">pabbajiṁ anagāriyaṁ.</span><br />
</p>
<p id="thi-ap14c21p1">
<span class="pali m-text">Satasahassito kappe,</span><br />
</p>
<p id="thi-ap14c21p2">
<span class="pali m-text">yaṁ dānamadadiṁ tadā;</span><br />
</p>
<p id="thi-ap14c21p3">
<span class="pali m-text">Duggatiṁ nābhijānāmi,</span><br />
</p>
<p id="thi-ap14c21p4">
<span class="pali m-text">ekāsanassidaṁ phalaṁ.</span><br />
</p>
<p id="thi-ap14c22p1">
<span class="pali m-text">Kilesā jhāpitā mayhaṁ,</span><br />
</p>
<p id="thi-ap14c22p2">
<span class="pali m-text">…pe…</span><br />
</p>
<p id="thi-ap14c22p3">
<span class="pali m-text">viharāmi anāsavā.</span><br />
</p>
<p id="thi-ap14c23p1">
<span class="pali m-text">Svāgataṁ vata me āsi,</span><br />
</p>
<p id="thi-ap14c23p2">
<span class="pali m-text">…pe…</span><br />
</p>
<p id="thi-ap14c23p3">
<span class="pali m-text">kataṁ buddhassa sāsanaṁ.</span><br />
</p>
<p id="thi-ap14c24p1">
<span class="pali m-text">Paṭisambhidā catasso,</span><br />
</p>
<p id="thi-ap14c24p2">
<span class="pali m-text">…pe…</span><br />
</p>
<p id="thi-ap14c24p3">
<span class="pali m-text">kataṁ buddhassa sāsanaṁ”.</span><br />
</p>
<p id="thi-ap14c25p1">
<span class="pali m-text">Itthaṁ sudaṁ ekāsanadāyikā bhikkhunī imā gāthāyo abhāsitthāti.</span><br />
</p>
<p id="thi-ap14c26p1">
<span class="pali m-text">Ekāsanadāyikātheriyāpadānaṁ catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/thi-ap0013.html">Previous</a></div>
<div class="m-col-t-6 m-text-right">
<a href="https://theravadan.org/pages/thi-ap0015.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>