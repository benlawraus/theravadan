<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv17 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy00kp003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy00kp003z.html" />
  <meta property="og:description" content="Mahāpaṇṇāsaka Sattarasamavagga Sabbamidaṅkammatotikathā Sabbamidaṁ kammatoti? Āmantā. Kammampi kammatoti? Na hevaṁ vattabbe …pe… sabbamidaṁ kammatoti? Āmantā. Sabbamidaṁ pubbekatahetūti? Na hevaṁ vattabbe …pe… sabbamidaṁ kammatoti? Āmantā. Sabbamidaṁ kammavipākatoti? Na hevaṁ vattabbe …pe…. Sabbamidaṁ kammavipākatoti? Āmantā. Kammavipākena pāṇaṁ haneyyāti? Āmantā. Pāṇātipāto saphaloti? Āmantā. Kammavipāko saphaloti? Na hevaṁ vattabbe …pe …" />
  <meta name="twitter:description" content="Mahāpaṇṇāsaka Sattarasamavagga Sabbamidaṅkammatotikathā Sabbamidaṁ kammatoti? Āmantā. Kammampi kammatoti? Na hevaṁ vattabbe …pe… sabbamidaṁ kammatoti? Āmantā. Sabbamidaṁ pubbekatahetūti? Na hevaṁ vattabbe …pe… sabbamidaṁ kammatoti? Āmantā. Sabbamidaṁ kammavipākatoti? Na hevaṁ vattabbe …pe…. Sabbamidaṁ kammavipākatoti? Āmantā. Kammavipākena pāṇaṁ haneyyāti? Āmantā. Pāṇātipāto saphaloti? Āmantā. Kammavipāko saphaloti? Na hevaṁ vattabbe …pe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv17-index.html">kv17</a> &raquo;
          </span>
          Kathāvatthu
        </h1>
<!-- content -->
<p id="kv17p3c0p2">
<span class="m-text m-primary">Mahāpaṇṇāsaka</span><br />
</p>
<p id="kv17p3c0p3">
<span class="m-text m-primary">Sattarasamavagga</span><br />
</p>
<p id="kv17p3c0p4">
<span class="m-text m-primary">Sabbamidaṅkammatotikathā</span><br />
</p>
<p id="kv17p3c1p1">
<span class="m-text m-primary">Sabbamidaṁ kammatoti?</span><br />
</p>
<p id="kv17p3c1p2">
<span class="m-text m-primary">Āmantā.</span><br />
</p>
<p id="kv17p3c1p3">
<span class="m-text m-primary">Kammampi kammatoti?</span><br />
</p>
<p id="kv17p3c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv17p3c1p5">
<span class="m-text m-primary">sabbamidaṁ kammatoti?</span><br />
</p>
<p id="kv17p3c1p6">
<span class="m-text m-primary">Āmantā.</span><br />
</p>
<p id="kv17p3c1p7">
<span class="m-text m-primary">Sabbamidaṁ pubbekatahetūti?</span><br />
</p>
<p id="kv17p3c1p8">
<span class="m-text m-primary">Na hevaṁ vattabbe …pe…</span><br />
</p>
<p id="kv17p3c1p9">
<span class="m-text m-primary">sabbamidaṁ kammatoti?</span><br />
</p>
<p id="kv17p3c1p10">
<span class="m-text m-primary">Āmantā.</span><br />
</p>
<p id="kv17p3c1p11">
<span class="m-text m-primary">Sabbamidaṁ kammavipākatoti?</span><br />
</p>
<p id="kv17p3c1p12">
<span class="m-text m-primary">Na hevaṁ vattabbe …pe….</span><br />
</p>
<p id="kv17p3c2p1">
<span class="m-text m-primary">Sabbamidaṁ kammavipākatoti?</span><br />
</p>
<p id="kv17p3c2p2">
<span class="m-text m-primary">Āmantā.</span><br />
</p>
<p id="kv17p3c2p3">
<span class="m-text m-primary">Kammavipākena pāṇaṁ haneyyāti?</span><br />
</p>
<p id="kv17p3c2p4">
<span class="m-text m-primary">Āmantā.</span><br />
</p>
<p id="kv17p3c2p5">
<span class="m-text m-primary">Pāṇātipāto saphaloti?</span><br />
</p>
<p id="kv17p3c2p6">
<span class="m-text m-primary">Āmantā.</span><br />
</p>
<p id="kv17p3c2p7">
<span class="m-text m-primary">Kammavipāko saphaloti?</span><br />
</p>
<p id="kv17p3c2p8">
<span class="m-text m-primary">Na hevaṁ vattabbe …pe…</span><br />
</p>
<p id="kv17p3c2p9">
<span class="m-text m-primary">kammavipāko aphaloti?</span><br />
</p>
<p id="kv17p3c2p10">
<span class="m-text m-primary">Āmantā.</span><br />
</p>
<p id="kv17p3c2p11">
<span class="m-text m-primary">Pāṇātipāto aphaloti?</span><br />
</p>
<p id="kv17p3c2p12">
<span class="m-text m-primary">Na hevaṁ vattabbe …pe….</span><br />
</p>
<p id="kv17p3c3p1">
<span class="m-text m-primary">Kammavipākena adinnaṁ ādiyeyya …pe…</span><br />
</p>
<p id="kv17p3c3p2">
<span class="m-text m-primary">musā bhaṇeyya …</span><br />
</p>
<p id="kv17p3c3p3">
<span class="m-text m-primary">pisuṇaṁ bhaṇeyya …</span><br />
</p>
<p id="kv17p3c3p4">
<span class="m-text m-primary">pharusaṁ bhaṇeyya …</span><br />
</p>
<p id="kv17p3c3p5">
<span class="m-text m-primary">samphaṁ palapeyya …</span><br />
</p>
<p id="kv17p3c3p6">
<span class="m-text m-primary">sandhiṁ chindeyya …</span><br />
</p>
<p id="kv17p3c3p7">
<span class="m-text m-primary">nillopaṁ hareyya …</span><br />
</p>
<p id="kv17p3c3p8">
<span class="m-text m-primary">ekāgārikaṁ kareyya …</span><br />
</p>
<p id="kv17p3c3p9">
<span class="m-text m-primary">paripanthe tiṭṭheyya …</span><br />
</p>
<p id="kv17p3c3p10">
<span class="m-text m-primary">paradāraṁ gaccheyya …</span><br />
</p>
<p id="kv17p3c3p11">
<span class="m-text m-primary">gāmaghātakaṁ kareyya …</span><br />
</p>
<p id="kv17p3c3p12">
<span class="m-text m-primary">nigamaghātakaṁ kareyya …</span><br />
</p>
<p id="kv17p3c3p13">
<span class="m-text m-primary">kammavipākena dānaṁ dadeyya …</span><br />
</p>
<p id="kv17p3c3p14">
<span class="m-text m-primary">cīvaraṁ dadeyya …</span><br />
</p>
<p id="kv17p3c3p15">
<span class="m-text m-primary">piṇḍapātaṁ dadeyya …</span><br />
</p>
<p id="kv17p3c3p16">
<span class="m-text m-primary">senāsanaṁ dadeyya …</span><br />
</p>
<p id="kv17p3c3p17">
<span class="m-text m-primary">gilānapaccayabhesajjaparikkhāraṁ dadeyyāti?</span><br />
</p>
<p id="kv17p3c3p18">
<span class="m-text m-primary">Āmantā.</span><br />
</p>
<p id="kv17p3c3p19">
<span class="m-text m-primary">Gilānapaccayabhesajjaparikkhāro saphaloti?</span><br />
</p>
<p id="kv17p3c3p20">
<span class="m-text m-primary">Āmantā.</span><br />
</p>
<p id="kv17p3c3p21">
<span class="m-text m-primary">Kammavipāko saphaloti?</span><br />
</p>
<p id="kv17p3c3p22">
<span class="m-text m-primary">Na hevaṁ vattabbe …pe…</span><br />
</p>
<p id="kv17p3c3p23">
<span class="m-text m-primary">kammavipāko aphaloti?</span><br />
</p>
<p id="kv17p3c3p24">
<span class="m-text m-primary">Āmantā.</span><br />
</p>
<p id="kv17p3c3p25">
<span class="m-text m-primary">Gilānapaccayabhesajjaparikkhāro aphaloti?</span><br />
</p>
<p id="kv17p3c3p26">
<span class="m-text m-primary">Na hevaṁ vattabbe …pe….</span><br />
</p>
<p id="kv17p3c4p1">
<span class="m-text m-primary">Na vattabbaṁ—</span><br />
</p>
<p id="kv17p3c4p2">
<span class="m-text m-primary">“sabbamidaṁ kammato”ti?</span><br />
</p>
<p id="kv17p3c4p3">
<span class="m-text m-primary">Āmantā.</span><br />
</p>
<p id="kv17p3c4p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv17p3c5p1">
<span class="m-text m-primary">“Kammunā vattatī loko,</span><br />
</p>
<p id="kv17p3c5p2">
<span class="m-text m-primary">kammunā vattatī pajā;</span><br />
</p>
<p id="kv17p3c5p3">
<span class="m-text m-primary">Kammanibandhanā sattā,</span><br />
</p>
<p id="kv17p3c5p4">
<span class="m-text m-primary">rathassāṇīva yāyato.</span><br />
</p>
<p id="kv17p3c6p1">
<span class="m-text m-primary">Kammena kittiṁ labhate pasaṁsaṁ,</span><br />
</p>
<p id="kv17p3c6p2">
<span class="m-text m-primary">Kammena jāniñca vadhañca bandhaṁ;</span><br />
</p>
<p id="kv17p3c6p3">
<span class="m-text m-primary">Taṁ kammaṁ nānākaraṇaṁ viditvā,</span><br />
</p>
<p id="kv17p3c6p4">
<span class="m-text m-primary">Kasmā vade natthi kammanti loke”ti.</span><br />
</p>
<p id="kv17p3c7p1">
<span class="m-text m-primary">Attheva suttantoti?</span><br />
</p>
<p id="kv17p3c7p2">
<span class="m-text m-primary">Āmantā.</span><br />
</p>
<p id="kv17p3c7p3">
<span class="m-text m-primary">Tena hi “sabbamidaṁ kammato”ti.</span><br />
</p>
<p id="kv17p3c7p4">
<span class="m-text m-primary">Sabbamidaṁ kammatotikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>