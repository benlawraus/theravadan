<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ud &raquo; vagga3 &raquo; Udāna 3.8 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/udy003p008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Udāna 3.8" />
  <meta name="twitter:title" content="Udāna 3.8" />
  <meta property="og:url" content="https://www.theravadan.org/pages/udy003p008z.html" />
  <meta property="og:description" content="Translators: sujato Heartfelt Sayings Piṇḍapātikasutta One Who Eats Only Almsfood Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena sambahulānaṁ bhikkhūna …" />
  <meta name="twitter:description" content="Translators: sujato Heartfelt Sayings Piṇḍapātikasutta One Who Eats Only Almsfood Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tena kho pana samayena sambahulānaṁ bhikkhūna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ud-index.html">ud</a> &raquo;
            <a href="https://www.theravadan.org/pages/ms-sutta-kn-ud-vagga3-index.html">vagga3</a> &raquo;
          </span>
          Udāna 3.8
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Heartfelt Sayings</span></p>
<p id="ud3p8c0p2">
<span class="m-text m-primary">Piṇḍapātikasutta</span><br />
<span class="m-text">One Who Eats Only Almsfood</span><br />
</p>
<p id="ud3p8c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="ud3p8c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="ud3p8c1p3">
<span class="m-text m-primary">Tena kho pana samayena sambahulānaṁ bhikkhūnaṁ pacchābhattaṁ piṇḍapātapaṭikkantānaṁ karerimaṇḍalamāḷe sannisinnānaṁ sannipatitānaṁ ayamantarākathā udapādi:</span><br />
<span class="m-text">Now at that time, after the meal, on return from almsround, several mendicants sat together in the in the pavilion by the kari tree and this discussion came up among them:</span><br />
</p>
<p id="ud3p8c2p1">
<span class="m-text m-primary">“Piṇḍapātiko, āvuso, bhikkhu piṇḍāya caranto labhati kālena kālaṁ manāpike cakkhunā rūpe passituṁ, labhati kālena kālaṁ manāpike sotena sadde sotuṁ, labhati kālena kālaṁ manāpike ghānena gandhe ghāyituṁ, labhati kālena kālaṁ manāpike jivhāya rase sāyituṁ, labhati kālena kālaṁ manāpike kāyena phoṭṭhabbe phusituṁ.</span><br />
<span class="m-text">“Reverends, when a mendicant who eats only almsfood is wandering for alms, from time to time they get to see pleasing sights, hear pleasing sounds, smell pleasing smells, taste pleasing tastes, and encounter pleasing touches.</span><br />
</p>
<p id="ud3p8c2p2">
<span class="m-text m-primary">Piṇḍapātiko, āvuso, bhikkhu sakkato garukato mānito pūjito apacito piṇḍāya carati.</span><br />
<span class="m-text">They wander for alms being honored, respected, revered, venerated, and esteemed.</span><br />
</p>
<p id="ud3p8c2p3">
<span class="m-text m-primary">Handāvuso, mayampi piṇḍapātikā homa.</span><br />
<span class="m-text">Come, we too should eat only almsfood.</span><br />
</p>
<p id="ud3p8c2p4">
<span class="m-text m-primary">Mayampi lacchāma kālena kālaṁ manāpike cakkhunā rūpe passituṁ, mayampi lacchāma kālena kālaṁ manāpike sotena sadde sotuṁ, mayampi lacchāma kālena kālaṁ manāpike ghānena gandhe ghāyituṁ, mayampi lacchāma kālena kālaṁ manāpike jivhāya rase sāyituṁ, mayampi lacchāma kālena kālaṁ manāpike kāyena phoṭṭhabbe phusituṁ;</span><br />
<span class="m-text">From time to time we too will get to see pleasing sights, hear pleasing sounds, smell pleasing smells, taste pleasing tastes, and encounter pleasing touches.</span><br />
</p>
<p id="ud3p8c2p5">
<span class="m-text m-primary">mayampi sakkatā garukatā mānitā pūjitā apacitā piṇḍāya carissāmā”ti.</span><br />
<span class="m-text">We too shall wander for alms being honored, respected, revered, venerated, and esteemed.”</span><br />
</p>
<p id="ud3p8c2p6">
<span class="m-text m-primary">Ayañcarahi tesaṁ bhikkhūnaṁ antarākathā hoti vippakatā.</span><br />
<span class="m-text">At that point the conversation among those mendicants was left unfinished.</span><br />
</p>
<p id="ud3p8c3p1">
<span class="m-text m-primary">Atha kho bhagavā sāyanhasamayaṁ paṭisallānā vuṭṭhito yena karerimaṇḍalamāḷo tenupasaṅkami; upasaṅkamitvā paññatte āsane nisīdi.</span><br />
<span class="m-text">Then in the late afternoon, the Buddha came out of retreat and went to the pavilion by the kari tree, where he sat on the seat spread out</span><br />
</p>
<p id="ud3p8c3p2">
<span class="m-text m-primary">Nisajja kho bhagavā bhikkhū āmantesi:</span><br />
<span class="m-text">and addressed the mendicants:</span><br />
</p>
<p id="ud3p8c3p3">
<span class="m-text m-primary">“kāya nuttha, bhikkhave, etarahi kathāya sannisinnā, kā ca pana vo antarākathā vippakatā”ti?</span><br />
<span class="m-text">“Mendicants, what were you sitting talking about just now? What conversation was unfinished?”</span><br />
</p>
<p id="ud3p8c4p1">
<span class="m-text m-primary">“Idha, bhante, amhākaṁ pacchābhattaṁ piṇḍapātapaṭikkantānaṁ karerimaṇḍalamāḷe sannisinnānaṁ sannipatitānaṁ ayamantarākathā udapādi:</span><br />
<span class="m-text">So the mendicants told him what they had been talking about. The Buddha said,</span><br />
</p>
<p id="ud3p8c5p1">
<span class="m-text m-primary">‘Piṇḍapātiko, āvuso, bhikkhu piṇḍāya caranto labhati kālena kālaṁ manāpike cakkhunā rūpe passituṁ, labhati kālena kālaṁ manāpike sotena sadde sotuṁ, labhati kālena kālaṁ manāpike ghānena gandhe ghāyituṁ, labhati kālena kālaṁ manāpike jivhāya rase sāyituṁ, labhati kālena kālaṁ manāpike kāyena phoṭṭhabbe phusituṁ.</span><br />
</p>
<p id="ud3p8c5p2">
<span class="m-text m-primary">Piṇḍapātiko, āvuso, bhikkhu sakkato garukato mānito pūjito apacito piṇḍāya carati.</span><br />
</p>
<p id="ud3p8c5p3">
<span class="m-text m-primary">Handāvuso, mayampi piṇḍapātikā homa.</span><br />
</p>
<p id="ud3p8c5p4">
<span class="m-text m-primary">Mayampi lacchāma kālena kālaṁ manāpike cakkhunā rūpe passituṁ …pe…</span><br />
</p>
<p id="ud3p8c5p5">
<span class="m-text m-primary">kāyena phoṭṭhabbe phusituṁ.</span><br />
</p>
<p id="ud3p8c5p6">
<span class="m-text m-primary">Mayampi sakkatā garukatā mānitā pūjitā apacitā piṇḍāya carissāmā’ti.</span><br />
</p>
<p id="ud3p8c5p7">
<span class="m-text m-primary">Ayaṁ kho no, bhante, antarākathā vippakatā, atha bhagavā anuppatto”ti.</span><br />
</p>
<p id="ud3p8c6p1">
<span class="m-text m-primary">“Na khvetaṁ, bhikkhave, tumhākaṁ patirūpaṁ kulaputtānaṁ saddhā agārasmā anagāriyaṁ pabbajitānaṁ yaṁ tumhe evarūpiṁ kathaṁ katheyyātha.</span><br />
<span class="m-text">“Mendicants, it is not appropriate for you gentlemen who have gone forth in faith from the lay life to homelessness to talk about such things.</span><br />
</p>
<p id="ud3p8c6p2">
<span class="m-text m-primary">Sannipatitānaṁ vo, bhikkhave, dvayaṁ karaṇīyaṁ—</span><br />
<span class="m-text">When you’re sitting together you should do one of two things:</span><br />
</p>
<p id="ud3p8c6p3">
<span class="m-text m-primary">dhammī vā kathā ariyo vā tuṇhībhāvo”ti.</span><br />
<span class="m-text">discuss the teachings or keep noble silence.”</span><br />
</p>
<p id="ud3p8c7p1">
<span class="m-text m-primary">Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:</span><br />
<span class="m-text">Then, knowing the meaning of this, on that occasion the Buddha expressed this heartfelt sentiment:</span><br />
</p>
<p id="ud3p8c8p1">
<span class="m-text m-primary">“Piṇḍapātikassa bhikkhuno,</span><br />
<span class="m-text">“A mendicant who relies on alms,</span><br />
</p>
<p id="ud3p8c8p2">
<span class="m-text m-primary">Attabharassa anaññaposino;</span><br />
<span class="m-text">self-supported, providing for no other;</span><br />
</p>
<p id="ud3p8c8p3">
<span class="m-text m-primary">Devā pihayanti tādino,</span><br />
<span class="m-text">the poised one is envied by even the gods,</span><br />
</p>
<p id="ud3p8c8p4">
<span class="m-text m-primary">No ce saddasilokanissito”ti.</span><br />
<span class="m-text">but not if they’re after popularity and reputation.”</span><br />
</p>
<p id="ud3p8c8p5">
<span class="m-text m-primary">Aṭṭhamaṁ.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>