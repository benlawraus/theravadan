<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-pvr &raquo; Parivāra | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pli-tv-pvry002p009z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Parivāra" />
  <meta name="twitter:title" content="Parivāra" />
  <meta property="og:url" content="https://www.theravadan.org/pages/pli-tv-pvry002p009z.html" />
  <meta property="og:description" content="Translators: brahmali The Compendium Bhikkhunivibhaṅga The nuns’ rules and their analysis Dutiyabhāga Part two Katthapaññattivāra The section on “where it was laid down” 1. Pārājikakaṇḍa 1. The chapter on offenses entailing expulsion Yaṁ tena bhagavatā jānatā passatā arahatā sammāsambuddhena kāyasaṁsaggaṁ sādiyanapaccayā pārājikaṁ kattha paññattaṁ? “The offense entailing …" />
  <meta name="twitter:description" content="Translators: brahmali The Compendium Bhikkhunivibhaṅga The nuns’ rules and their analysis Dutiyabhāga Part two Katthapaññattivāra The section on “where it was laid down” 1. Pārājikakaṇḍa 1. The chapter on offenses entailing expulsion Yaṁ tena bhagavatā jānatā passatā arahatā sammāsambuddhena kāyasaṁsaggaṁ sādiyanapaccayā pārājikaṁ kattha paññattaṁ? “The offense entailing …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-vinaya-index.html">vinaya</a> &raquo;
            <a href="https://www.theravadan.org/pages/ms-vinaya-pli-tv-pvr-index.html">pli-tv-pvr</a> &raquo;
          </span>
          Parivāra
        </h1>
<!-- content -->
<p>Translators: <span class="brahmali m-text">brahmali</span></p>
<p><span class="brahmali m-text">The Compendium</span></p>
<p id="pli-tv-pvr2p9c0p2">
<span class="pali m-text">Bhikkhunivibhaṅga</span><br />
<span class="brahmali m-text">The nuns’ rules and their analysis</span><br />
</p>
<p id="pli-tv-pvr2p9c0p3">
<span class="pali m-text">Dutiyabhāga</span><br />
<span class="brahmali m-text">Part two</span><br />
</p>
<section id="katthapannattivara">
<span id="pli-tv-pvr2p9c0p4"></span><h2><span class="pali m-text">Katthapaññattivāra</span></h2>
<p><span class="brahmali m-text">The section on “where it was laid down”</span></p>
<p id="pli-tv-pvr2p9c1p0">
<span class="pali m-text">1. Pārājikakaṇḍa</span><br />
<span class="brahmali m-text">1. The chapter on offenses entailing expulsion</span><br />
</p>
<p id="pli-tv-pvr2p9c1p1">
<span class="pali m-text">Yaṁ tena bhagavatā jānatā passatā arahatā sammāsambuddhena kāyasaṁsaggaṁ sādiyanapaccayā pārājikaṁ kattha paññattaṁ?</span><br />
<span class="brahmali m-text">“The offense entailing expulsion that is a result of consenting to physical contact was laid down by the Buddha who knows and sees, the Perfected One, the fully Awakened One. Where was it laid down?</span><br />
</p>
<p id="pli-tv-pvr2p9c1p2">
<span class="pali m-text">Kaṁ ārabbha?</span><br />
<span class="brahmali m-text">Whom is it about?</span><br />
</p>
<p id="pli-tv-pvr2p9c1p3">
<span class="pali m-text">Kismiṁ vatthusmiṁ …pe…</span><br />
<span class="brahmali m-text">What is it about? …</span><br />
</p>
<p id="pli-tv-pvr2p9c1p4">
<span class="pali m-text">kenābhatanti?</span><br />
<span class="brahmali m-text">Who handed it down?”</span><br />
</p>
<p id="pli-tv-pvr2p9c2p1">
<span class="pali m-text">Yaṁ tena bhagavatā jānatā passatā arahatā sammāsambuddhena kāyasaṁsaggaṁ sādiyanapaccayā pārājikaṁ kattha paññattanti?</span><br />
<span class="brahmali m-text">“The offense entailing expulsion that is a result of consenting to physical contact was laid down by the Buddha who knows and sees, the Perfected One, the fully Awakened One. Where was it laid down?”</span><br />
</p>
<p id="pli-tv-pvr2p9c2p2">
<span class="pali m-text">Sāvatthiyaṁ paññattaṁ.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c2p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c2p4">
<span class="pali m-text">Sundarīnandaṁ bhikkhuniṁ ārabbha.</span><br />
<span class="brahmali m-text">The nun Sundarīnandā.</span><br />
</p>
<p id="pli-tv-pvr2p9c2p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c2p6">
<span class="pali m-text">Sundarīnandā bhikkhunī avassutā avassutassa purisapuggalassa kāyasaṁsaggaṁ sādiyi, tasmiṁ vatthusmiṁ.</span><br />
<span class="brahmali m-text">The lustful nun Sundarīnandā consenting to a lustful man making physical contact with her.</span><br />
</p>
<p id="pli-tv-pvr2p9c2p7">
<span class="pali m-text">Atthi tattha paññatti, anupaññatti, anuppannapaññattīti?</span><br />
<span class="brahmali m-text">“Is there a rule, an addition to the rule, an unprompted rule?”</span><br />
</p>
<p id="pli-tv-pvr2p9c2p8">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c2p9">
<span class="pali m-text">Anupaññatti anuppannapaññatti tasmiṁ natthi.</span><br />
<span class="brahmali m-text">There is no addition to the rule. There is no unprompted rule.</span><br />
</p>
<p id="pli-tv-pvr2p9c2p10">
<span class="pali m-text">Sabbatthapaññatti, padesapaññattīti?</span><br />
<span class="brahmali m-text">“Is it a rule that applies everywhere, or that applies in a particular place?”</span><br />
</p>
<p id="pli-tv-pvr2p9c2p11">
<span class="pali m-text">Sabbatthapaññatti.</span><br />
<span class="brahmali m-text">That applies everywhere.</span><br />
</p>
<p id="pli-tv-pvr2p9c2p12">
<span class="pali m-text">Sādhāraṇapaññatti, asādhāraṇapaññattīti?</span><br />
<span class="brahmali m-text">“Is it a rule that the monks and nuns have in common, or a rule they do not have in common?”</span><br />
</p>
<p id="pli-tv-pvr2p9c2p13">
<span class="pali m-text">Asādhāraṇapaññatti.</span><br />
<span class="brahmali m-text">A rule they do not have in common.</span><br />
</p>
<p id="pli-tv-pvr2p9c2p14">
<span class="pali m-text">Ekatopaññatti, ubhatopaññattīti?</span><br />
<span class="brahmali m-text">“Is it a rule for one Sangha or for both Sanghas?”</span><br />
</p>
<p id="pli-tv-pvr2p9c2p15">
<span class="pali m-text">Ekatopaññatti.</span><br />
<span class="brahmali m-text">For one Sangha.</span><br />
</p>
<p id="pli-tv-pvr2p9c2p16">
<span class="pali m-text">Catunnaṁ pātimokkhuddesānaṁ katthogadhaṁ kattha pariyāpannanti?</span><br />
<span class="brahmali m-text">“In which of the four ways of reciting the Monastic Code is it immersed and included?”</span><br />
</p>
<p id="pli-tv-pvr2p9c2p17">
<span class="pali m-text">Nidānogadhaṁ nidānapariyāpannaṁ?</span><br />
<span class="brahmali m-text">In the introduction.</span><br />
</p>
<p id="pli-tv-pvr2p9c2p18">
<span class="pali m-text">Katamena uddesena uddesaṁ āgacchatīti?</span><br />
<span class="brahmali m-text">“In which recitation is it included?”</span><br />
</p>
<p id="pli-tv-pvr2p9c2p19">
<span class="pali m-text">Dutiyena uddesena uddesaṁ āgacchati.</span><br />
<span class="brahmali m-text">In the second recitation.</span><br />
</p>
<p id="pli-tv-pvr2p9c2p20">
<span class="pali m-text">Catunnaṁ vipattīnaṁ katamā vipattīti?</span><br />
<span class="brahmali m-text">“To which of the four kinds of failure does it belong?”</span><br />
</p>
<p id="pli-tv-pvr2p9c2p21">
<span class="pali m-text">Sīlavipatti.</span><br />
<span class="brahmali m-text">Failure in morality.</span><br />
</p>
<p id="pli-tv-pvr2p9c2p22">
<span class="pali m-text">Sattannaṁ āpattikkhandhānaṁ katamo āpattikkhandhoti?</span><br />
<span class="brahmali m-text">“To which of the seven classes of offenses does it belong?”</span><br />
</p>
<p id="pli-tv-pvr2p9c2p23">
<span class="pali m-text">Pārājikāpattikkhandho.</span><br />
<span class="brahmali m-text">The class of offenses entailing expulsion.</span><br />
</p>
<p id="pli-tv-pvr2p9c2p24">
<span class="pali m-text">Channaṁ āpattisamuṭṭhānānaṁ katihi samuṭṭhānehi samuṭṭhātīti?</span><br />
<span class="brahmali m-text">“Through how many of the six kinds of origins of offenses does it originate?”</span><br />
</p>
<p id="pli-tv-pvr2p9c2p25">
<span class="pali m-text">Ekena samuṭṭhānena samuṭṭhāti—</span><br />
<span class="brahmali m-text">It originates in one way:</span><br />
</p>
<p id="pli-tv-pvr2p9c2p26">
<span class="pali m-text">kāyato ca cittato ca samuṭṭhāti, na vācato …pe…</span><br />
<span class="brahmali m-text">from body and mind, not from speech. …</span><br />
</p>
<p id="pli-tv-pvr2p9c2p27">
<span class="pali m-text">kenābhatanti?</span><br />
<span class="brahmali m-text">“Who handed it down?”</span><br />
</p>
<p id="pli-tv-pvr2p9c2p28">
<span class="pali m-text">Paramparābhataṁ—</span><br />
<span class="brahmali m-text">The lineage:</span><br />
</p>
<p id="pli-tv-pvr2p9c3p1">
<span class="pali m-text">Upāli dāsako ceva,</span><br />
<span class="brahmali m-text">“Upāli and Dāsaka,</span><br />
</p>
<p id="pli-tv-pvr2p9c3p2">
<span class="pali m-text">soṇako siggavo tathā;</span><br />
<span class="brahmali m-text">Soṇaka and also Siggava;</span><br />
</p>
<p id="pli-tv-pvr2p9c3p3">
<span class="pali m-text">Moggaliputtena pañcamā,</span><br />
<span class="brahmali m-text">With Moggaliputta as the fifth—</span><br />
</p>
<p id="pli-tv-pvr2p9c3p4">
<span class="pali m-text">ete jambusirivhaye.</span><br />
<span class="brahmali m-text">these were in India, the land named after the glorious rose apple.</span><br />
</p>
<p id="pli-tv-pvr2p9c4p1">
<span class="pali m-text">…pe…</span><br />
<span class="brahmali m-text">…</span><br />
</p>
<p id="pli-tv-pvr2p9c5p1">
<span class="pali m-text">Ete nāgā mahāpaññā,</span><br />
<span class="brahmali m-text">These mighty beings of great wisdom,</span><br />
</p>
<p id="pli-tv-pvr2p9c5p2">
<span class="pali m-text">Vinayaññū maggakovidā;</span><br />
<span class="brahmali m-text">Knowers of the Monastic Law and skilled in the path,</span><br />
</p>
<p id="pli-tv-pvr2p9c5p3">
<span class="pali m-text">Vinayaṁ dīpe pakāsesuṁ,</span><br />
<span class="brahmali m-text">Proclaimed the Collection of Monastic Law</span><br />
</p>
<p id="pli-tv-pvr2p9c5p4">
<span class="pali m-text">Piṭakaṁ tambapaṇṇiyāti.</span><br />
<span class="brahmali m-text">On the island of Sri Lanka.”</span><br />
</p>
<p id="pli-tv-pvr2p9c6p1">
<span class="pali m-text">Vajjappaṭicchādanapaccayā pārājikaṁ kattha paññattanti?</span><br />
<span class="brahmali m-text">“The offense entailing expulsion that is a result of concealing offenses—where was it laid down?”</span><br />
</p>
<p id="pli-tv-pvr2p9c6p2">
<span class="pali m-text">Sāvatthiyaṁ paññattaṁ.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c6p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c6p4">
<span class="pali m-text">Thullanandaṁ bhikkhuniṁ ārabbha.</span><br />
<span class="brahmali m-text">The nun Thullanandā.</span><br />
</p>
<p id="pli-tv-pvr2p9c6p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c6p6">
<span class="pali m-text">Thullanandā bhikkhunī jānaṁ pārājikaṁ dhammaṁ ajjhāpannaṁ bhikkhuniṁ nevattanā paṭicodesi na gaṇassa ārocesi, tasmiṁ vatthusmiṁ.</span><br />
<span class="brahmali m-text">The nun Thullanandā, knowing that a nun had committed an offense entailing expulsion, neither confronting her herself nor telling the community.</span><br />
</p>
<p id="pli-tv-pvr2p9c6p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c6p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c6p9">
<span class="pali m-text">dhuranikkhepe …pe….</span><br />
<span class="brahmali m-text">through giving up one’s duty. …</span><br />
</p>
<p id="pli-tv-pvr2p9c7p1">
<span class="pali m-text">Yāvatatiyaṁ samanubhāsanāya na paṭinissajjanapaccayā pārājikaṁ kattha paññattanti?</span><br />
<span class="brahmali m-text">“The offense entailing expulsion that is a result of not stopping when pressed up to the third time—where was it laid down?”</span><br />
</p>
<p id="pli-tv-pvr2p9c7p2">
<span class="pali m-text">Sāvatthiyaṁ paññattaṁ.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c7p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c7p4">
<span class="pali m-text">Thullanandaṁ bhikkhuniṁ ārabbha.</span><br />
<span class="brahmali m-text">The nun Thullanandā.</span><br />
</p>
<p id="pli-tv-pvr2p9c7p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c7p6">
<span class="pali m-text">Thullanandā bhikkhunī samaggena saṅghena ukkhittaṁ ariṭṭhaṁ bhikkhuṁ gaddhabādhipubbaṁ anuvatti, tasmiṁ vatthusmiṁ.</span><br />
<span class="brahmali m-text">The nun Thullanandā taking sides with the monk Ariṭṭha, an ex-vulture-killer, who had been ejected by a unanimous Sangha.</span><br />
</p>
<p id="pli-tv-pvr2p9c7p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c7p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c7p9">
<span class="pali m-text">dhuranikkhepe …pe….</span><br />
<span class="brahmali m-text">through giving up one’s duty. …</span><br />
</p>
<p id="pli-tv-pvr2p9c8p1">
<span class="pali m-text">Aṭṭhamaṁ vatthuṁ paripūraṇapaccayā pārājikaṁ kattha paññattanti?</span><br />
<span class="brahmali m-text">“The offense entailing expulsion that is a result of fulfilling the eight parts—where was it laid down?”</span><br />
</p>
<p id="pli-tv-pvr2p9c8p2">
<span class="pali m-text">Sāvatthiyaṁ paññattaṁ.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c8p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c8p4">
<span class="pali m-text">Chabbaggiyā bhikkhuniyo ārabbha.</span><br />
<span class="brahmali m-text">The nuns from the group of six.</span><br />
</p>
<p id="pli-tv-pvr2p9c8p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c8p6">
<span class="pali m-text">Chabbaggiyā bhikkhuniyo aṭṭhamaṁ vatthuṁ paripūresuṁ, tasmiṁ vatthusmiṁ.</span><br />
<span class="brahmali m-text">The nuns from the group of six fulfilling the eight parts.</span><br />
</p>
<p id="pli-tv-pvr2p9c8p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c8p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c8p9">
<span class="pali m-text">dhuranikkhepe …pe….</span><br />
<span class="brahmali m-text">through giving up one’s duty. …</span><br />
</p>
<p id="pli-tv-pvr2p9c8p10">
<span class="pali m-text">Pārājikā niṭṭhitā.</span><br />
<span class="brahmali m-text">The offenses entailing expulsion are finished.</span><br />
</p>
<p id="pli-tv-pvr2p9c9p0">
<span class="pali m-text">2. Saṅghādisesakaṇḍādi</span><br />
<span class="brahmali m-text">2. The chapter on offenses entailing suspension, etc.</span><br />
</p>
<p id="pli-tv-pvr2p9c9p1">
<span class="pali m-text">Yaṁ tena bhagavatā jānatā passatā arahatā sammāsambuddhena ussayavādikāya bhikkhuniyā aḍḍaṁ karaṇapaccayā saṅghādiseso kattha paññatto?</span><br />
<span class="brahmali m-text">“The offense entailing suspension that is a result of a litigious nun initiating a lawsuit was laid down by the Buddha who knows and sees, the Perfected One, the fully Awakened One. Where was it laid down?</span><br />
</p>
<p id="pli-tv-pvr2p9c9p2">
<span class="pali m-text">Kaṁ ārabbha?</span><br />
<span class="brahmali m-text">Whom is it about?</span><br />
</p>
<p id="pli-tv-pvr2p9c9p3">
<span class="pali m-text">Kismiṁ vatthusmiṁ …pe…</span><br />
<span class="brahmali m-text">What is it about? …</span><br />
</p>
<p id="pli-tv-pvr2p9c9p4">
<span class="pali m-text">kenābhatanti?</span><br />
<span class="brahmali m-text">Who handed it down?”</span><br />
</p>
<p id="pli-tv-pvr2p9c10p1">
<span class="pali m-text">Yaṁ tena bhagavatā jānatā passatā arahatā sammāsambuddhena ussayavādikāya bhikkhuniyā aḍḍaṁ karaṇapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of a litigious nun initiating a lawsuit that was laid down by the Buddha who knows and sees, the Perfected One, the fully Awakened One—where was it laid down?”</span><br />
</p>
<p id="pli-tv-pvr2p9c10p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c10p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c10p4">
<span class="pali m-text">Thullanandaṁ bhikkhuniṁ ārabbha.</span><br />
<span class="brahmali m-text">The nun Thullanandā.</span><br />
</p>
<p id="pli-tv-pvr2p9c10p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c10p6">
<span class="pali m-text">Thullanandā bhikkhunī ussayavādikā vihari, tasmiṁ vatthusmiṁ.</span><br />
<span class="brahmali m-text">The nun Thullanandā being litigious.</span><br />
</p>
<p id="pli-tv-pvr2p9c10p7">
<span class="pali m-text">Atthi tattha paññatti, anupaññatti, anuppannapaññattīti?</span><br />
<span class="brahmali m-text">“Is there a rule, an addition to the rule, an unprompted rule?”</span><br />
</p>
<p id="pli-tv-pvr2p9c10p8">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c10p9">
<span class="pali m-text">Anupaññatti anuppannapaññatti tasmiṁ natthi.</span><br />
<span class="brahmali m-text">There is no addition to the rule. There is no unprompted rule.</span><br />
</p>
<p id="pli-tv-pvr2p9c10p10">
<span class="pali m-text">Sabbatthapaññatti, padesapaññattīti?</span><br />
<span class="brahmali m-text">“Is it a rule that applies everywhere, or that applies in a particular place?”</span><br />
</p>
<p id="pli-tv-pvr2p9c10p11">
<span class="pali m-text">Sabbatthapaññatti.</span><br />
<span class="brahmali m-text">That applies everywhere.</span><br />
</p>
<p id="pli-tv-pvr2p9c10p12">
<span class="pali m-text">Sādhāraṇapaññatti, asādhāraṇapaññattīti?</span><br />
<span class="brahmali m-text">“Is it a rule that the monks and nuns have in common, or a rule they do not have in common?”</span><br />
</p>
<p id="pli-tv-pvr2p9c10p13">
<span class="pali m-text">Asādhāraṇapaññatti.</span><br />
<span class="brahmali m-text">A rule they do not have in common.</span><br />
</p>
<p id="pli-tv-pvr2p9c10p14">
<span class="pali m-text">Ekatopaññatti, ubhatopaññattīti?</span><br />
<span class="brahmali m-text">“Is it a rule for one Sangha or for both Sanghas?”</span><br />
</p>
<p id="pli-tv-pvr2p9c10p15">
<span class="pali m-text">Ekatopaññatti.</span><br />
<span class="brahmali m-text">For one Sangha.</span><br />
</p>
<p id="pli-tv-pvr2p9c10p16">
<span class="pali m-text">Catunnaṁ pātimokkhuddesānaṁ katthogadhaṁ kattha pariyāpannanti?</span><br />
<span class="brahmali m-text">“In which of the four ways of reciting the Monastic Code is it immersed and included?”</span><br />
</p>
<p id="pli-tv-pvr2p9c10p17">
<span class="pali m-text">Nidānogadhaṁ nidānapariyāpannaṁ.</span><br />
<span class="brahmali m-text">In the introduction.</span><br />
</p>
<p id="pli-tv-pvr2p9c10p18">
<span class="pali m-text">Katamena uddesena uddesaṁ āgacchatīti?</span><br />
<span class="brahmali m-text">“In which recitation is it included?”</span><br />
</p>
<p id="pli-tv-pvr2p9c10p19">
<span class="pali m-text">Tatiyena uddesena uddesaṁ āgacchati.</span><br />
<span class="brahmali m-text">In the third recitation.</span><br />
</p>
<p id="pli-tv-pvr2p9c10p20">
<span class="pali m-text">Catunnaṁ vipattīnaṁ katamā vipattīti?</span><br />
<span class="brahmali m-text">“To which of the four kinds of failure does it belong?”</span><br />
</p>
<p id="pli-tv-pvr2p9c10p21">
<span class="pali m-text">Sīlavipatti.</span><br />
<span class="brahmali m-text">Failure in morality.</span><br />
</p>
<p id="pli-tv-pvr2p9c10p22">
<span class="pali m-text">Sattannaṁ āpattikkhandhānaṁ katamo āpattikkhandhoti?</span><br />
<span class="brahmali m-text">“To which of the seven classes of offenses does it belong?”</span><br />
</p>
<p id="pli-tv-pvr2p9c10p23">
<span class="pali m-text">Saṅghādisesāpattikkhandho.</span><br />
<span class="brahmali m-text">The class of offenses entailing suspension.</span><br />
</p>
<p id="pli-tv-pvr2p9c10p24">
<span class="pali m-text">Channaṁ āpattisamuṭṭhānānaṁ katihi samuṭṭhānehi samuṭṭhātīti?</span><br />
<span class="brahmali m-text">“Through how many of the six kinds of origins of offenses does it originate?”</span><br />
</p>
<p id="pli-tv-pvr2p9c10p25">
<span class="pali m-text">Dvīhi samuṭṭhānehi samuṭṭhāti—</span><br />
<span class="brahmali m-text">It originates in two ways:</span><br />
</p>
<p id="pli-tv-pvr2p9c10p26">
<span class="pali m-text">siyā kāyato ca vācato ca samuṭṭhāti, na cittato;</span><br />
<span class="brahmali m-text">from body and speech, not from mind; or</span><br />
</p>
<p id="pli-tv-pvr2p9c10p27">
<span class="pali m-text">siyā kāyato ca vācato ca cittato ca samuṭṭhāti …pe…</span><br />
<span class="brahmali m-text">from body, speech, and mind. …</span><br />
</p>
<p id="pli-tv-pvr2p9c10p28">
<span class="pali m-text">kenābhatanti?</span><br />
<span class="brahmali m-text">“Who handed it down?”</span><br />
</p>
<p id="pli-tv-pvr2p9c10p29">
<span class="pali m-text">Paramparābhataṁ—</span><br />
<span class="brahmali m-text">The lineage:</span><br />
</p>
<p id="pli-tv-pvr2p9c11p1">
<span class="pali m-text">Upāli dāsako ceva,</span><br />
<span class="brahmali m-text">“Upāli and Dāsaka,</span><br />
</p>
<p id="pli-tv-pvr2p9c11p2">
<span class="pali m-text">soṇako siggavo tathā;</span><br />
<span class="brahmali m-text">Soṇaka and also Siggava;</span><br />
</p>
<p id="pli-tv-pvr2p9c11p3">
<span class="pali m-text">Moggaliputtena pañcamā,</span><br />
<span class="brahmali m-text">With Moggaliputta as the fifth—</span><br />
</p>
<p id="pli-tv-pvr2p9c11p4">
<span class="pali m-text">ete jambusirivhaye.</span><br />
<span class="brahmali m-text">these were in India, the land named after the glorious rose apple.</span><br />
</p>
<p id="pli-tv-pvr2p9c12p1">
<span class="pali m-text">…pe…</span><br />
<span class="brahmali m-text">…</span><br />
</p>
<p id="pli-tv-pvr2p9c13p1">
<span class="pali m-text">Ete nāgā mahāpaññā,</span><br />
<span class="brahmali m-text">These mighty beings of great wisdom,</span><br />
</p>
<p id="pli-tv-pvr2p9c13p2">
<span class="pali m-text">Vinayaññū maggakovidā;</span><br />
<span class="brahmali m-text">Knowers of the Monastic Law and skilled in the path,</span><br />
</p>
<p id="pli-tv-pvr2p9c13p3">
<span class="pali m-text">Vinayaṁ dīpe pakāsesuṁ,</span><br />
<span class="brahmali m-text">Proclaimed the Collection of Monastic Law</span><br />
</p>
<p id="pli-tv-pvr2p9c13p4">
<span class="pali m-text">Piṭakaṁ tambapaṇṇiyāti.</span><br />
<span class="brahmali m-text">On the island of Sri Lanka.”</span><br />
</p>
<p id="pli-tv-pvr2p9c14p1">
<span class="pali m-text">Coriṁ vuṭṭhāpanapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of giving the full admission to a female criminal—where was it laid down?”</span><br />
</p>
<p id="pli-tv-pvr2p9c14p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c14p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c14p4">
<span class="pali m-text">Thullanandaṁ bhikkhuniṁ ārabbha.</span><br />
<span class="brahmali m-text">The nun Thullanandā.</span><br />
</p>
<p id="pli-tv-pvr2p9c14p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c14p6">
<span class="pali m-text">Thullanandā bhikkhunī coriṁ vuṭṭhāpesi, tasmiṁ vatthusmiṁ.</span><br />
<span class="brahmali m-text">The nun Thullanandā giving the full admission to a female criminal.</span><br />
</p>
<p id="pli-tv-pvr2p9c14p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c14p8">
<span class="pali m-text">Channaṁ āpattisamuṭṭhānānaṁ dvīhi samuṭṭhānehi samuṭṭhāti—</span><br />
<span class="brahmali m-text">Of the six kinds of origins of offenses, it originates in two ways:</span><br />
</p>
<p id="pli-tv-pvr2p9c14p9">
<span class="pali m-text">siyā vācato ca cittato ca samuṭṭhāti, na kāyato;</span><br />
<span class="brahmali m-text">from speech and mind, not from body; or</span><br />
</p>
<p id="pli-tv-pvr2p9c14p10">
<span class="pali m-text">siyā kāyato ca vācato ca cittato ca samuṭṭhāti …pe….</span><br />
<span class="brahmali m-text">from body, speech, and mind. …</span><br />
</p>
<p id="pli-tv-pvr2p9c15p1">
<span class="pali m-text">Ekā gāmantaraṁ gamanapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of walking to the next village by oneself—where was it laid down?”</span><br />
</p>
<p id="pli-tv-pvr2p9c15p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c15p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c15p4">
<span class="pali m-text">Aññataraṁ bhikkhuniṁ ārabbha.</span><br />
<span class="brahmali m-text">A certain nun.</span><br />
</p>
<p id="pli-tv-pvr2p9c15p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c15p6">
<span class="pali m-text">Aññatarā bhikkhunī ekā gāmantaraṁ gacchi, tasmiṁ vatthusmiṁ.</span><br />
<span class="brahmali m-text">A certain nun walking to the next village by herself.</span><br />
</p>
<p id="pli-tv-pvr2p9c15p7">
<span class="pali m-text">Ekā paññatti, tisso anupaññattiyo.</span><br />
<span class="brahmali m-text">There is one rule. There are three additions to the rule.</span><br />
</p>
<p id="pli-tv-pvr2p9c15p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c15p9">
<span class="pali m-text">paṭhamapārājike …pe….</span><br />
<span class="brahmali m-text">(as in the first offense entailing expulsion) …</span><br />
</p>
<p id="pli-tv-pvr2p9c16p1">
<span class="pali m-text">Samaggena saṅghena ukkhittaṁ bhikkhuniṁ dhammena vinayena satthusāsanena anapaloketvā kārakasaṅghaṁ anaññāya gaṇassa chandaṁ osāraṇapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of reinstating a nun who has been ejected by a unanimous Sangha in accordance with the rule, the Monastic Law, and the Teacher’s instruction, without getting permission from the Sangha that did the legal procedure and without the consent of the group—where was it laid down?”</span><br />
</p>
<p id="pli-tv-pvr2p9c16p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c16p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c16p4">
<span class="pali m-text">Thullanandaṁ bhikkhuniṁ ārabbha.</span><br />
<span class="brahmali m-text">The nun Thullanandā.</span><br />
</p>
<p id="pli-tv-pvr2p9c16p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c16p6">
<span class="pali m-text">Thullanandā bhikkhunī samaggena saṅghena ukkhittaṁ bhikkhuniṁ dhammena vinayena satthusāsanena anapaloketvā kārakasaṅghaṁ anaññāya gaṇassa chandaṁ osāresi, tasmiṁ vatthusmiṁ.</span><br />
<span class="brahmali m-text">The nun Thullanandā reinstating a nun who has been ejected by a unanimous Sangha in accordance with the rule, the Monastic Law, and the Teacher’s instruction, without getting permission from the Sangha that did the legal procedure and without the consent of the group.</span><br />
</p>
<p id="pli-tv-pvr2p9c16p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c16p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c16p9">
<span class="pali m-text">dhuranikkhepe …pe….</span><br />
<span class="brahmali m-text">through giving up one’s duty. …</span><br />
</p>
<p id="pli-tv-pvr2p9c17p1">
<span class="pali m-text">Avassutāya bhikkhuniyā avassutassa purisapuggalassa hatthato khādanīyaṁ vā bhojanīyaṁ vā sahatthā paṭiggahetvā bhuñjanapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of a lustful nun eating fresh or cooked food after personally receiving it from the hands of a lustful man—where was it laid down?”</span><br />
</p>
<p id="pli-tv-pvr2p9c17p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c17p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c17p4">
<span class="pali m-text">Sundarīnandaṁ bhikkhuniṁ ārabbha.</span><br />
<span class="brahmali m-text">The nun Sundarīnandā.</span><br />
</p>
<p id="pli-tv-pvr2p9c17p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c17p6">
<span class="pali m-text">Sundarīnandā bhikkhunī avassutā avassutassa purisapuggalassa hatthato āmisaṁ paṭiggahesi, tasmiṁ vatthusmiṁ.</span><br />
<span class="brahmali m-text">The nun Sundarīnandā, being lustful, receiving food directly from a lustful man.</span><br />
</p>
<p id="pli-tv-pvr2p9c17p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c17p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c17p9">
<span class="pali m-text">paṭhamapārājike …pe….</span><br />
<span class="brahmali m-text">(as in the first offense entailing expulsion) …</span><br />
</p>
<p id="pli-tv-pvr2p9c18p1">
<span class="pali m-text">“Kiṁ te, ayye, eso purisapuggalo karissati avassuto vā anavassuto vā, yato tvaṁ anavassutā. Iṅgha, ayye, yaṁ te eso purisapuggalo deti khādanīyaṁ vā bhojanīyaṁ vā taṁ tvaṁ sahatthā paṭiggahetvā khāda vā bhuñja vā”ti uyyojanapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of urging a nun on, saying, “Venerable, what can this man do to you, whether he has lust or not, if you’re without? Go on, Venerable, receive it yourself and then eat whatever fresh or cooked food he gives to you”—where was it laid down?”</span><br />
</p>
<p id="pli-tv-pvr2p9c18p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c18p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c18p4">
<span class="pali m-text">Aññataraṁ bhikkhuniṁ ārabbha.</span><br />
<span class="brahmali m-text">A certain nun.</span><br />
</p>
<p id="pli-tv-pvr2p9c18p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c18p6">
<span class="pali m-text">Aññatarā bhikkhunī—“kiṁ te, ayye, eso purisapuggalo karissati avassuto vā anavassuto vā, yato tvaṁ anavassutā. Iṅgha, ayye, yaṁ te eso purisapuggalo deti khādanīyaṁ vā bhojanīyaṁ vā taṁ tvaṁ sahatthā paṭiggahetvā khāda vā bhuñja vā”ti uyyojesi, tasmiṁ vatthusmiṁ.</span><br />
<span class="brahmali m-text">A certain nun urging a nun on, saying, “Venerable, what can this man do to you, whether he has lust or not, if you’re without? Go on, Venerable, receive it yourself and then eat whatever fresh or cooked food he gives to you.”</span><br />
</p>
<p id="pli-tv-pvr2p9c18p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c18p8">
<span class="pali m-text">Channaṁ āpattisamuṭṭhānānaṁ tīhi samuṭṭhānehi samuṭṭhāti …pe….</span><br />
<span class="brahmali m-text">Of the six kinds of origins of offenses, it originates in three ways: …</span><br />
</p>
<p id="pli-tv-pvr2p9c19p1">
<span class="pali m-text">Kupitāya anattamanāya bhikkhuniyā yāvatatiyaṁ samanubhāsanāya na paṭinissajjanapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of an angry nun not stopping when pressed up to the third time—where was it laid down?”</span><br />
</p>
<p id="pli-tv-pvr2p9c19p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c19p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c19p4">
<span class="pali m-text">Caṇḍakāḷiṁ bhikkhuniṁ ārabbha.</span><br />
<span class="brahmali m-text">The nun Caṇḍakālī.</span><br />
</p>
<p id="pli-tv-pvr2p9c19p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c19p6">
<span class="pali m-text">Caṇḍakāḷī bhikkhunī kupitā anattamanā evaṁ avaca—“buddhaṁ paccācikkhāmi, dhammaṁ paccācikkhāmi, saṅghaṁ paccācikkhāmi, sikkhaṁ paccācikkhāmī”ti, tasmiṁ vatthusmiṁ.</span><br />
<span class="brahmali m-text">The nun Caṇḍakālī saying in anger that, “I renounce the Buddha, I renounce the Teaching, I renounce the Sangha, I renounce the training.”</span><br />
</p>
<p id="pli-tv-pvr2p9c19p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c19p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c19p9">
<span class="pali m-text">dhuranikkhepe …pe….</span><br />
<span class="brahmali m-text">through giving up one’s duty. …</span><br />
</p>
<p id="pli-tv-pvr2p9c20p1">
<span class="pali m-text">Kismiñcideva adhikaraṇe paccākatāya bhikkhuniyā yāvatatiyaṁ samanubhāsanāya na paṭinissajjanapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of a nun who has had a legal issue decided against her not stopping when pressed up to the third time—where was it laid down?”</span><br />
</p>
<p id="pli-tv-pvr2p9c20p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c20p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c20p4">
<span class="pali m-text">Caṇḍakāḷiṁ bhikkhuniṁ ārabbha.</span><br />
<span class="brahmali m-text">The nun Caṇḍakālī.</span><br />
</p>
<p id="pli-tv-pvr2p9c20p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c20p6">
<span class="pali m-text">Caṇḍakāḷī bhikkhunī kismiñcideva adhikaraṇe paccākatā kupitā anattamanā evaṁ avaca—“chandagāminiyo ca bhikkhuniyo, dosagāminiyo ca bhikkhuniyo, mohagāminiyo ca bhikkhuniyo, bhayagāminiyo ca bhikkhuniyo”ti, tasmiṁ vatthusmiṁ.</span><br />
<span class="brahmali m-text">The nun Caṇḍakālī, who had had a legal issue decided against her, saying that, “The nuns are acting out of desire, ill will, confusion, and fear.”</span><br />
</p>
<p id="pli-tv-pvr2p9c20p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c20p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c20p9">
<span class="pali m-text">dhuranikkhepe …pe….</span><br />
<span class="brahmali m-text">through giving up one’s duty. …</span><br />
</p>
<p id="pli-tv-pvr2p9c21p1">
<span class="pali m-text">Saṁsaṭṭhānaṁ bhikkhunīnaṁ yāvatatiyaṁ samanubhāsanāya na paṭinissajjanapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of nuns who are socializing not stopping when pressed up to the third time—where was it laid down?”</span><br />
</p>
<p id="pli-tv-pvr2p9c21p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c21p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c21p4">
<span class="pali m-text">Sambahulā bhikkhuniyo ārabbha.</span><br />
<span class="brahmali m-text">A number of nuns.</span><br />
</p>
<p id="pli-tv-pvr2p9c21p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c21p6">
<span class="pali m-text">Sambahulā bhikkhuniyo saṁsaṭṭhā vihariṁsu, tasmiṁ vatthusmiṁ.</span><br />
<span class="brahmali m-text">A number of nuns socializing.</span><br />
</p>
<p id="pli-tv-pvr2p9c21p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c21p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c21p9">
<span class="pali m-text">dhuranikkhepe …pe….</span><br />
<span class="brahmali m-text">through giving up one’s duty. …</span><br />
</p>
<p id="pli-tv-pvr2p9c22p1">
<span class="pali m-text">“Saṁsaṭṭhāva, ayye, tumhe viharatha. Mā tumhe nānā viharitthā”ti uyyojentiyā yāvatatiyaṁ samanubhāsanāya na paṭinissajjanapaccayā saṅghādiseso kattha paññattoti?</span><br />
<span class="brahmali m-text">“The offense entailing suspension that is a result of urging nuns in this way: “But, Venerables, you should socialize; don’t live separately;” and then not stopping when pressed up to the third time—where was it laid down?”</span><br />
</p>
<p id="pli-tv-pvr2p9c22p2">
<span class="pali m-text">Sāvatthiyaṁ paññatto.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c22p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c22p4">
<span class="pali m-text">Thullanandaṁ bhikkhuniṁ ārabbha.</span><br />
<span class="brahmali m-text">The nun Thullanandā.</span><br />
</p>
<p id="pli-tv-pvr2p9c22p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c22p6">
<span class="pali m-text">Thullanandā bhikkhunī—“saṁsaṭṭhāva, ayye, tumhe viharatha. Mā tumhe nānā viharitthā”ti uyyojesi, tasmiṁ vatthusmiṁ.</span><br />
<span class="brahmali m-text">The nun Thullanandā urging nuns in this way: “But, Venerables, you should socialize. Don’t live separately.”</span><br />
</p>
<p id="pli-tv-pvr2p9c22p7">
<span class="pali m-text">Ekā paññatti.</span><br />
<span class="brahmali m-text">There is one rule.</span><br />
</p>
<p id="pli-tv-pvr2p9c22p8">
<span class="pali m-text">Channaṁ āpattisamuṭṭhānānaṁ ekena samuṭṭhānena samuṭṭhāti—</span><br />
<span class="brahmali m-text">Of the six kinds of origins of offenses, it originates in one way:</span><br />
</p>
<p id="pli-tv-pvr2p9c22p9">
<span class="pali m-text">dhuranikkhepe …pe….</span><br />
<span class="brahmali m-text">through giving up one’s duty. …</span><br />
</p>
<p id="pli-tv-pvr2p9c23p1">
<span class="pali m-text">Dadhiṁ viññāpetvā bhuñjanapaccayā pāṭidesanīyaṁ kattha paññattanti?</span><br />
<span class="brahmali m-text">“The offense entailing acknowledgment that is a result of asking for curd and then eating it—where was it laid down?”</span><br />
</p>
<p id="pli-tv-pvr2p9c23p2">
<span class="pali m-text">Sāvatthiyaṁ paññattaṁ.</span><br />
<span class="brahmali m-text">At Sāvatthī.</span><br />
</p>
<p id="pli-tv-pvr2p9c23p3">
<span class="pali m-text">Kaṁ ārabbhāti?</span><br />
<span class="brahmali m-text">“Whom is it about?”</span><br />
</p>
<p id="pli-tv-pvr2p9c23p4">
<span class="pali m-text">Chabbaggiyā bhikkhuniyo ārabbha.</span><br />
<span class="brahmali m-text">The nuns from the group of six.</span><br />
</p>
<p id="pli-tv-pvr2p9c23p5">
<span class="pali m-text">Kismiṁ vatthusminti?</span><br />
<span class="brahmali m-text">“What is it about?”</span><br />
</p>
<p id="pli-tv-pvr2p9c23p6">
<span class="pali m-text">Chabbaggiyā bhikkhuniyo dadhiṁ viññāpetvā bhuñjiṁsu, tasmiṁ vatthusmiṁ.</span><br />
<span class="brahmali m-text">The nuns from the group of six asking for curd and then eating it.</span><br />
</p>
<p id="pli-tv-pvr2p9c23p7">
<span class="pali m-text">Ekā paññatti, ekā anupaññatti.</span><br />
<span class="brahmali m-text">There is one rule. There is one addition to the rule.</span><br />
</p>
<p id="pli-tv-pvr2p9c23p8">
<span class="pali m-text">Channaṁ āpattisamuṭṭhānānaṁ catūhi samuṭṭhānehi samuṭṭhāti …pe….</span><br />
<span class="brahmali m-text">Of the six kinds of origins of offenses, it originates in four ways: …</span><br />
</p>
<p id="pli-tv-pvr2p9c23p9">
<span class="pali m-text">Katthapaññattivāro niṭṭhito paṭhamo.</span><br />
<span class="brahmali m-text">The first section on “where it was laid down” is finished.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>