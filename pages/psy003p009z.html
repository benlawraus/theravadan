<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/psy003p009z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Paṭisambhidāmagga" />
  <meta name="twitter:title" content="Paṭisambhidāmagga" />
  <meta property="og:url" content="https://www.theravadan.org/pages/psy003p009z.html" />
  <meta property="og:description" content="Paññāvagga 3.9. Vipassanākathā Evaṁ me sutaṁ— ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Tatra kho bhagavā bhikkhū āmantesi— “bhikkhavo”ti. “Bhadante”ti te bhikkhū bhagavato paccassosuṁ. Bhagavā etadavoca— “So vata, bhikkhave, bhikkhu kañci saṅkhāraṁ niccato samanupassanto anulomikāya khantiyā samannāgato bhavissatīti— netaṁ ṭhānaṁ vijjati; anulomikāya khantiyā asamannāgato …" />
  <meta name="twitter:description" content="Paññāvagga 3.9. Vipassanākathā Evaṁ me sutaṁ— ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Tatra kho bhagavā bhikkhū āmantesi— “bhikkhavo”ti. “Bhadante”ti te bhikkhū bhagavato paccassosuṁ. Bhagavā etadavoca— “So vata, bhikkhave, bhikkhu kañci saṅkhāraṁ niccato samanupassanto anulomikāya khantiyā samannāgato bhavissatīti— netaṁ ṭhānaṁ vijjati; anulomikāya khantiyā asamannāgato …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<p id="ps3p9c0p2">
<span class="pali m-text">Paññāvagga</span><br />
</p>
<section id="vipassanakatha">
<span id="ps3p9c0p3"></span><h2><span class="pali m-text">3.9. Vipassanākathā</span></h2>
<p id="ps3p9c1p1">
<span class="pali m-text">Evaṁ me sutaṁ—</span><br />
</p>
<p id="ps3p9c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
</p>
<p id="ps3p9c1p3">
<span class="pali m-text">Tatra kho bhagavā bhikkhū āmantesi—</span><br />
</p>
<p id="ps3p9c1p4">
<span class="pali m-text">“bhikkhavo”ti.</span><br />
</p>
<p id="ps3p9c1p5">
<span class="pali m-text">“Bhadante”ti te bhikkhū bhagavato paccassosuṁ.</span><br />
</p>
<p id="ps3p9c1p6">
<span class="pali m-text">Bhagavā etadavoca—</span><br />
</p>
<p id="ps3p9c2p1">
<span class="pali m-text">“So vata, bhikkhave, bhikkhu kañci saṅkhāraṁ niccato samanupassanto anulomikāya khantiyā samannāgato bhavissatīti—</span><br />
</p>
<p id="ps3p9c2p2">
<span class="pali m-text">netaṁ ṭhānaṁ vijjati;</span><br />
</p>
<p id="ps3p9c2p3">
<span class="pali m-text">anulomikāya khantiyā asamannāgato sammattaniyāmaṁ okkamissatīti—</span><br />
</p>
<p id="ps3p9c2p4">
<span class="pali m-text">netaṁ ṭhānaṁ vijjati;</span><br />
</p>
<p id="ps3p9c2p5">
<span class="pali m-text">sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span><br />
</p>
<p id="ps3p9c2p6">
<span class="pali m-text">netaṁ ṭhānaṁ vijjati.</span><br />
</p>
<p id="ps3p9c3p1">
<span class="pali m-text">So vata, bhikkhave, bhikkhu sabbasaṅkhāre aniccato samanupassanto anulomikāya khantiyā samannāgato bhavissatīti—</span><br />
</p>
<p id="ps3p9c3p2">
<span class="pali m-text">ṭhānametaṁ vijjati;</span><br />
</p>
<p id="ps3p9c3p3">
<span class="pali m-text">anulomikāya khantiyā samannāgato sammattaniyāmaṁ okkamissatīti—</span><br />
</p>
<p id="ps3p9c3p4">
<span class="pali m-text">ṭhānametaṁ vijjati, sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span><br />
</p>
<p id="ps3p9c3p5">
<span class="pali m-text">ṭhānametaṁ vijjati.</span><br />
</p>
<p id="ps3p9c4p1">
<span class="pali m-text">So vata, bhikkhave, bhikkhu kañci saṅkhāraṁ sukhato samanupassanto anulomikāya khantiyā samannāgato bhavissatīti—</span><br />
</p>
<p id="ps3p9c4p2">
<span class="pali m-text">netaṁ ṭhānaṁ vijjati;</span><br />
</p>
<p id="ps3p9c4p3">
<span class="pali m-text">anulomikāya khantiyā asamannāgato sammattaniyāmaṁ okkamissatīti—</span><br />
</p>
<p id="ps3p9c4p4">
<span class="pali m-text">netaṁ ṭhānaṁ vijjati;</span><br />
</p>
<p id="ps3p9c4p5">
<span class="pali m-text">sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span><br />
</p>
<p id="ps3p9c4p6">
<span class="pali m-text">netaṁ ṭhānaṁ vijjati.</span><br />
</p>
<p id="ps3p9c5p1">
<span class="pali m-text">So vata, bhikkhave, bhikkhu sabbasaṅkhāre dukkhato samanupassanto anulomikāya khantiyā samannāgato bhavissatīti—</span><br />
</p>
<p id="ps3p9c5p2">
<span class="pali m-text">ṭhānametaṁ vijjati;</span><br />
</p>
<p id="ps3p9c5p3">
<span class="pali m-text">anulomikāya khantiyā samannāgato sammattaniyāmaṁ okkamissatīti—</span><br />
</p>
<p id="ps3p9c5p4">
<span class="pali m-text">ṭhānametaṁ vijjati;</span><br />
</p>
<p id="ps3p9c5p5">
<span class="pali m-text">sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span><br />
</p>
<p id="ps3p9c5p6">
<span class="pali m-text">ṭhānametaṁ vijjati.</span><br />
</p>
<p id="ps3p9c6p1">
<span class="pali m-text">So vata, bhikkhave, bhikkhu kañci dhammaṁ attato samanupassanto anulomikāya khantiyā samannāgato bhavissatīti—</span><br />
</p>
<p id="ps3p9c6p2">
<span class="pali m-text">netaṁ ṭhānaṁ vijjati;</span><br />
</p>
<p id="ps3p9c6p3">
<span class="pali m-text">anulomikāya khantiyā asamannāgato sammattaniyāmaṁ okkamissatīti—</span><br />
</p>
<p id="ps3p9c6p4">
<span class="pali m-text">netaṁ ṭhānaṁ vijjati;</span><br />
</p>
<p id="ps3p9c6p5">
<span class="pali m-text">sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span><br />
</p>
<p id="ps3p9c6p6">
<span class="pali m-text">netaṁ ṭhānaṁ vijjati.</span><br />
</p>
<p id="ps3p9c7p1">
<span class="pali m-text">So vata, bhikkhave, bhikkhu sabbadhamme anattato samanupassanto anulomikāya khantiyā samannāgato bhavissatīti—</span><br />
</p>
<p id="ps3p9c7p2">
<span class="pali m-text">ṭhānametaṁ vijjati;</span><br />
</p>
<p id="ps3p9c7p3">
<span class="pali m-text">anulomikāya khantiyā samannāgato sammattaniyāmaṁ okkamissatīti—</span><br />
</p>
<p id="ps3p9c7p4">
<span class="pali m-text">ṭhānametaṁ vijjati;</span><br />
</p>
<p id="ps3p9c7p5">
<span class="pali m-text">sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span><br />
</p>
<p id="ps3p9c7p6">
<span class="pali m-text">ṭhānametaṁ vijjati.</span><br />
</p>
<p id="ps3p9c8p1">
<span class="pali m-text">So vata, bhikkhave, bhikkhu nibbānaṁ dukkhato samanupassanto anulomikāya khantiyā samannāgato bhavissatīti—</span><br />
</p>
<p id="ps3p9c8p2">
<span class="pali m-text">netaṁ ṭhānaṁ vijjati;</span><br />
</p>
<p id="ps3p9c8p3">
<span class="pali m-text">anulomikāya khantiyā asamannāgato sammattaniyāmaṁ okkamissatīti—</span><br />
</p>
<p id="ps3p9c8p4">
<span class="pali m-text">netaṁ ṭhānaṁ vijjati;</span><br />
</p>
<p id="ps3p9c8p5">
<span class="pali m-text">sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span><br />
</p>
<p id="ps3p9c8p6">
<span class="pali m-text">netaṁ ṭhānaṁ vijjati.</span><br />
</p>
<p id="ps3p9c9p1">
<span class="pali m-text">So vata, bhikkhave, bhikkhu nibbānaṁ sukhato samanupassanto anulomikāya khantiyā samannāgato bhavissatīti—</span><br />
</p>
<p id="ps3p9c9p2">
<span class="pali m-text">ṭhānametaṁ vijjati;</span><br />
</p>
<p id="ps3p9c9p3">
<span class="pali m-text">anulomikāya khantiyā samannāgato sammattaniyāmaṁ okkamissatīti—</span><br />
</p>
<p id="ps3p9c9p4">
<span class="pali m-text">ṭhānametaṁ vijjati;</span><br />
</p>
<p id="ps3p9c9p5">
<span class="pali m-text">sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—</span><br />
</p>
<p id="ps3p9c9p6">
<span class="pali m-text">ṭhānametaṁ vijjati”.</span><br />
</p>
<p id="ps3p9c10p1">
<span class="pali m-text">Katihākārehi anulomikaṁ khantiṁ paṭilabhati, katihākārehi sammattaniyāmaṁ okkamati?</span><br />
</p>
<p id="ps3p9c10p2">
<span class="pali m-text">Cattārīsāya ākārehi anulomikaṁ khantiṁ paṭilabhati, cattārīsāya ākārehi sammattaniyāmaṁ okkamati.</span><br />
</p>
<p id="ps3p9c11p1">
<span class="pali m-text">Katamehi cattārīsāya ākārehi anulomikaṁ khantiṁ paṭilabhati, katamehi cattārīsāya ākārehi sammattaniyāmaṁ okkamati?</span><br />
</p>
<p id="ps3p9c11p2">
<span class="pali m-text">Pañcakkhandhe aniccato dukkhato rogato gaṇḍato sallato aghato ābādhato parato palokato ītito upaddavato bhayato upasaggato calato pabhaṅguto addhuvato atāṇato aleṇato asaraṇato rittato tucchato suññato anattato ādīnavato vipariṇāmadhammato asārakato aghamūlato vadhakato vibhavato sāsavato saṅkhatato mārāmisato jātidhammato jarādhammato byādhidhammato maraṇadhammato sokadhammato paridevadhammato upāyāsadhammato saṅkilesikadhammato.</span><br />
</p>
<p id="ps3p9c12p1">
<span class="pali m-text">Pañcakkhandhe aniccato passanto anulomikaṁ khantiṁ paṭilabhati.</span><br />
</p>
<p id="ps3p9c12p2">
<span class="pali m-text">Pañcannaṁ khandhānaṁ nirodho niccaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c12p3">
<span class="pali m-text">Pañcakkhandhe dukkhato passanto anulomikaṁ khantiṁ paṭilabhati.</span><br />
</p>
<p id="ps3p9c12p4">
<span class="pali m-text">Pañcannaṁ khandhānaṁ nirodho sukhaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c12p5">
<span class="pali m-text">Pañcakkhandhe rogato passanto anulomikaṁ khantiṁ paṭilabhati.</span><br />
</p>
<p id="ps3p9c12p6">
<span class="pali m-text">Pañcannaṁ khandhānaṁ nirodho ārogyaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c12p7">
<span class="pali m-text">Pañcakkhandhe gaṇḍato passanto anulomikaṁ khantiṁ paṭilabhati.</span><br />
</p>
<p id="ps3p9c12p8">
<span class="pali m-text">Pañcannaṁ khandhānaṁ nirodho agaṇḍaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c12p9">
<span class="pali m-text">Pañcakkhandhe sallato passanto anulomikaṁ khantiṁ paṭilabhati.</span><br />
</p>
<p id="ps3p9c12p10">
<span class="pali m-text">Pañcannaṁ khandhānaṁ nirodho visallaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c13p1">
<span class="pali m-text">Pañcakkhandhe aghato passanto anulomikaṁ khantiṁ paṭilabhati.</span><br />
</p>
<p id="ps3p9c13p2">
<span class="pali m-text">Pañcannaṁ khandhānaṁ nirodho anagho nibbānanti passanto sammattaniyāmaṁ okkamati.</span><br />
</p>
<p id="ps3p9c13p3">
<span class="pali m-text">Pañcakkhandhe ābādhato passanto anulomikaṁ khantiṁ paṭilabhati.</span><br />
</p>
<p id="ps3p9c13p4">
<span class="pali m-text">Pañcannaṁ khandhānaṁ nirodho anābādhaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c13p5">
<span class="pali m-text">Pañcakkhandhe parato passanto anulomikaṁ khantiṁ paṭilabhati.</span><br />
</p>
<p id="ps3p9c13p6">
<span class="pali m-text">Pañcannaṁ khandhānaṁ nirodho aparappaccayaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c13p7">
<span class="pali m-text">Pañcakkhandhe palokato passanto anulomikaṁ khantiṁ paṭilabhati.</span><br />
</p>
<p id="ps3p9c13p8">
<span class="pali m-text">Pañcannaṁ khandhānaṁ nirodho apalokadhammo nibbānanti passanto sammattaniyāmaṁ okkamati.</span><br />
</p>
<p id="ps3p9c13p9">
<span class="pali m-text">Pañcakkhandhe ītito passanto anulomikaṁ khantiṁ paṭilabhati.</span><br />
</p>
<p id="ps3p9c13p10">
<span class="pali m-text">Pañcannaṁ khandhānaṁ nirodho anītikaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c14p1">
<span class="pali m-text">Pañcakkhandhe upaddavato passanto anulomikaṁ khantiṁ paṭilabhati.</span><br />
</p>
<p id="ps3p9c14p2">
<span class="pali m-text">Pañcannaṁ khandhānaṁ nirodho anupaddavaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c14p3">
<span class="pali m-text">Pañcakkhandhe bhayato passanto anulomikaṁ khantiṁ paṭilabhati.</span><br />
</p>
<p id="ps3p9c14p4">
<span class="pali m-text">Pañcannaṁ khandhānaṁ nirodho abhayaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c14p5">
<span class="pali m-text">Pañcakkhandhe upasaggato passanto anulomikaṁ khantiṁ paṭilabhati.</span><br />
</p>
<p id="ps3p9c14p6">
<span class="pali m-text">Pañcannaṁ khandhānaṁ nirodho anupasaggaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c14p7">
<span class="pali m-text">Pañcakkhandhe calato passanto anulomikaṁ khantiṁ paṭilabhati.</span><br />
</p>
<p id="ps3p9c14p8">
<span class="pali m-text">Pañcannaṁ khandhānaṁ nirodho acalaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c14p9">
<span class="pali m-text">Pañcakkhandhe pabhaṅguto passanto anulomikaṁ khantiṁ paṭilabhati.</span><br />
</p>
<p id="ps3p9c14p10">
<span class="pali m-text">Pañcannaṁ khandhānaṁ nirodho apabhaṅgu nibbānanti passanto sammattaniyāmaṁ okkamati.</span><br />
</p>
<p id="ps3p9c15p1">
<span class="pali m-text">Pañcakkhandhe addhuvato passanto anulomikaṁ khantiṁ paṭilabhati.</span><br />
</p>
<p id="ps3p9c15p2">
<span class="pali m-text">Pañcannaṁ khandhānaṁ nirodho dhuvaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c15p3">
<span class="pali m-text">Pañcakkhandhe atāṇato passanto anulomikaṁ khantiṁ paṭilabhati.</span><br />
</p>
<p id="ps3p9c15p4">
<span class="pali m-text">Pañcannaṁ khandhānaṁ nirodho tāṇaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c15p5">
<span class="pali m-text">Pañcakkhandhe aleṇato passanto anulomikaṁ khantiṁ paṭilabhati.</span><br />
</p>
<p id="ps3p9c15p6">
<span class="pali m-text">Pañcannaṁ khandhānaṁ nirodho leṇaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c15p7">
<span class="pali m-text">Pañcakkhandhe asaraṇato passanto anulomikaṁ khantiṁ paṭilabhati.</span><br />
</p>
<p id="ps3p9c15p8">
<span class="pali m-text">Pañcannaṁ khandhānaṁ nirodho saraṇaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c15p9">
<span class="pali m-text">Pañcakkhandhe rittato passanto anulomikaṁ khantiṁ paṭilabhati.</span><br />
</p>
<p id="ps3p9c15p10">
<span class="pali m-text">Pañcannaṁ khandhānaṁ nirodho arittaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c16p1">
<span class="pali m-text">Pañcakkhandhe tucchato passanto anulomikaṁ khantiṁ paṭilabhati.</span><br />
</p>
<p id="ps3p9c16p2">
<span class="pali m-text">Pañcannaṁ khandhānaṁ nirodho atucchaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c16p3">
<span class="pali m-text">Pañcakkhandhe suññato passanto anulomikaṁ khantiṁ paṭilabhati.</span><br />
</p>
<p id="ps3p9c16p4">
<span class="pali m-text">Pañcannaṁ khandhānaṁ nirodho paramasuññaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c16p5">
<span class="pali m-text">Pañcakkhandhe anattato passanto anulomikaṁ khantiṁ paṭilabhati.</span><br />
</p>
<p id="ps3p9c16p6">
<span class="pali m-text">Pañcannaṁ khandhānaṁ nirodho paramatthaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c16p7">
<span class="pali m-text">Pañcakkhandhe ādīnavato passanto anulomikaṁ khantiṁ paṭilabhati.</span><br />
</p>
<p id="ps3p9c16p8">
<span class="pali m-text">Pañcannaṁ khandhānaṁ nirodho anādīnavaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c16p9">
<span class="pali m-text">Pañcakkhandhe vipariṇāmadhammato passanto anulomikaṁ khantiṁ paṭilabhati.</span><br />
</p>
<p id="ps3p9c16p10">
<span class="pali m-text">Pañcannaṁ khandhānaṁ nirodho avipariṇāmadhammaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c17p1">
<span class="pali m-text">Pañcakkhandhe asārakato passanto anulomikaṁ khantiṁ paṭilabhati.</span><br />
</p>
<p id="ps3p9c17p2">
<span class="pali m-text">Pañcannaṁ khandhānaṁ nirodho sāraṁ nibbānanti passanto sammattaniyāmaṁ okkamati.</span><br />
</p>
<p id="ps3p9c17p3">
<span class="pali m-text">Pañcakkhandhe aghamūlato passanto anulomikaṁ khantiṁ paṭilabhati.</span><br />
</p>
<p id="ps3p9c17p4">
<span class="pali m-text">Pañcannaṁ khandhānaṁ nirodho anaghamūlaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c17p5">
<span class="pali m-text">Pañcakkhandhe vadhakato passanto anulomikaṁ khantiṁ paṭilabhati.</span><br />
</p>
<p id="ps3p9c17p6">
<span class="pali m-text">Pañcannaṁ khandhānaṁ nirodho avadhakaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c17p7">
<span class="pali m-text">Pañcakkhandhe vibhavato passanto anulomikaṁ khantiṁ paṭilabhati.</span><br />
</p>
<p id="ps3p9c17p8">
<span class="pali m-text">Pañcannaṁ khandhānaṁ nirodho avibhavaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c17p9">
<span class="pali m-text">Pañcakkhandhe sāsavato passanto anulomikaṁ khantiṁ paṭilabhati.</span><br />
</p>
<p id="ps3p9c17p10">
<span class="pali m-text">Pañcannaṁ khandhānaṁ nirodho anāsavaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c18p1">
<span class="pali m-text">Pañcakkhandhe saṅkhatato passanto anulomikaṁ khantiṁ paṭilabhati.</span><br />
</p>
<p id="ps3p9c18p2">
<span class="pali m-text">Pañcannaṁ khandhānaṁ nirodho asaṅkhataṁ nibbānanti passanto sammattaniyāmaṁ okkamati.</span><br />
</p>
<p id="ps3p9c18p3">
<span class="pali m-text">Pañcakkhandhe mārāmisato passanto anulomikaṁ khantiṁ paṭilabhati.</span><br />
</p>
<p id="ps3p9c18p4">
<span class="pali m-text">Pañcannaṁ khandhānaṁ nirodho nirāmisaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c18p5">
<span class="pali m-text">Pañcakkhandhe jātidhammato passanto anulomikaṁ khantiṁ paṭilabhati.</span><br />
</p>
<p id="ps3p9c18p6">
<span class="pali m-text">Pañcannaṁ khandhānaṁ nirodho ajātaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c18p7">
<span class="pali m-text">Pañcakkhandhe jarādhammato passanto anulomikaṁ khantiṁ paṭilabhati.</span><br />
</p>
<p id="ps3p9c18p8">
<span class="pali m-text">Pañcannaṁ khandhānaṁ nirodho ajaraṁ nibbānanti passanto sammattaniyāmaṁ okkamati.</span><br />
</p>
<p id="ps3p9c18p9">
<span class="pali m-text">Pañcakkhandhe byādhidhammato passanto anulomikaṁ khantiṁ paṭilabhati.</span><br />
</p>
<p id="ps3p9c18p10">
<span class="pali m-text">Pañcannaṁ khandhānaṁ nirodho abyādhi nibbānanti passanto sammattaniyāmaṁ okkamati.</span><br />
</p>
<p id="ps3p9c19p1">
<span class="pali m-text">Pañcakkhandhe maraṇadhammato passanto anulomikaṁ khantiṁ paṭilabhati.</span><br />
</p>
<p id="ps3p9c19p2">
<span class="pali m-text">Pañcannaṁ khandhānaṁ nirodho amataṁ nibbānanti passanto sammattaniyāmaṁ okkamati.</span><br />
</p>
<p id="ps3p9c19p3">
<span class="pali m-text">Pañcakkhandhe sokadhammato passanto anulomikaṁ khantiṁ paṭilabhati.</span><br />
</p>
<p id="ps3p9c19p4">
<span class="pali m-text">Pañcannaṁ khandhānaṁ nirodho asokaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c19p5">
<span class="pali m-text">Pañcakkhandhe paridevadhammato passanto anulomikaṁ khantiṁ paṭilabhati.</span><br />
</p>
<p id="ps3p9c19p6">
<span class="pali m-text">Pañcannaṁ khandhānaṁ nirodho aparidevaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c19p7">
<span class="pali m-text">Pañcakkhandhe upāyāsadhammato passanto anulomikaṁ khantiṁ paṭilabhati.</span><br />
</p>
<p id="ps3p9c19p8">
<span class="pali m-text">Pañcannaṁ khandhānaṁ nirodho anupāyāsaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c19p9">
<span class="pali m-text">Pañcakkhandhe saṅkilesikadhammato passanto anulomikaṁ khantiṁ paṭilabhati.</span><br />
</p>
<p id="ps3p9c19p10">
<span class="pali m-text">Pañcannaṁ khandhānaṁ nirodho asaṅkiliṭṭhaṁ nibbānanti passanto sammattaniyāmaṁ okkamati.</span><br />
</p>
<p id="ps3p9c20p1">
<span class="pali m-text">Aniccatoti, aniccānupassanā.</span><br />
</p>
<p id="ps3p9c20p2">
<span class="pali m-text">Dukkhatoti, dukkhānupassanā.</span><br />
</p>
<p id="ps3p9c20p3">
<span class="pali m-text">Rogatoti, dukkhānupassanā.</span><br />
</p>
<p id="ps3p9c20p4">
<span class="pali m-text">Gaṇḍatoti, dukkhānupassanā.</span><br />
</p>
<p id="ps3p9c20p5">
<span class="pali m-text">Sallatoti, dukkhānupassanā.</span><br />
</p>
<p id="ps3p9c20p6">
<span class="pali m-text">Aghatoti, dukkhānupassanā.</span><br />
</p>
<p id="ps3p9c20p7">
<span class="pali m-text">Ābādhatoti, dukkhānupassanā.</span><br />
</p>
<p id="ps3p9c20p8">
<span class="pali m-text">Paratoti, anattānupassanā.</span><br />
</p>
<p id="ps3p9c20p9">
<span class="pali m-text">Palokatoti, aniccānupassanā.</span><br />
</p>
<p id="ps3p9c20p10">
<span class="pali m-text">Ītitoti, dukkhānupassanā. [10]</span><br />
</p>
<p id="ps3p9c21p1">
<span class="pali m-text">Upaddavatoti, dukkhānupassanā.</span><br />
</p>
<p id="ps3p9c21p2">
<span class="pali m-text">Bhayatoti, dukkhānupassanā.</span><br />
</p>
<p id="ps3p9c21p3">
<span class="pali m-text">Upasaggatoti, dukkhānupassanā.</span><br />
</p>
<p id="ps3p9c21p4">
<span class="pali m-text">Calatoti, aniccānupassanā.</span><br />
</p>
<p id="ps3p9c21p5">
<span class="pali m-text">Pabhaṅgutoti, aniccānupassanā.</span><br />
</p>
<p id="ps3p9c21p6">
<span class="pali m-text">Addhuvatoti, aniccānupassanā.</span><br />
</p>
<p id="ps3p9c21p7">
<span class="pali m-text">Atāṇatoti, dukkhānupassanā.</span><br />
</p>
<p id="ps3p9c21p8">
<span class="pali m-text">Aleṇatoti, dukkhānupassanā.</span><br />
</p>
<p id="ps3p9c21p9">
<span class="pali m-text">Asaraṇatoti, dukkhānupassanā.</span><br />
</p>
<p id="ps3p9c21p10">
<span class="pali m-text">Rittatoti, anattānupassanā.</span><br />
</p>
<p id="ps3p9c22p1">
<span class="pali m-text">Tucchatoti, anattānupassanā.</span><br />
</p>
<p id="ps3p9c22p2">
<span class="pali m-text">Suññatoti, anattānupassanā.</span><br />
</p>
<p id="ps3p9c22p3">
<span class="pali m-text">Anattatoti, anattānupassanā.</span><br />
</p>
<p id="ps3p9c22p4">
<span class="pali m-text">Ādīnavatoti, dukkhānupassanā.</span><br />
</p>
<p id="ps3p9c22p5">
<span class="pali m-text">Vipariṇāmadhammatoti, aniccānupassanā.</span><br />
</p>
<p id="ps3p9c22p6">
<span class="pali m-text">Asārakatoti, anattānupassanā.</span><br />
</p>
<p id="ps3p9c22p7">
<span class="pali m-text">Aghamūlatoti, dukkhānupassanā.</span><br />
</p>
<p id="ps3p9c22p8">
<span class="pali m-text">Vadhakatoti, dukkhānupassanā.</span><br />
</p>
<p id="ps3p9c22p9">
<span class="pali m-text">Vibhavatoti, aniccānupassanā.</span><br />
</p>
<p id="ps3p9c22p10">
<span class="pali m-text">Sāsavatoti, dukkhānupassanā.</span><br />
</p>
<p id="ps3p9c23p1">
<span class="pali m-text">Saṅkhatatoti, aniccānupassanā.</span><br />
</p>
<p id="ps3p9c23p2">
<span class="pali m-text">Mārāmisatoti, dukkhānupassanā.</span><br />
</p>
<p id="ps3p9c23p3">
<span class="pali m-text">Jātidhammatoti, dukkhānupassanā.</span><br />
</p>
<p id="ps3p9c23p4">
<span class="pali m-text">Jarādhammatoti, dukkhānupassanā.</span><br />
</p>
<p id="ps3p9c23p5">
<span class="pali m-text">Byādhidhammatoti, dukkhānupassanā.</span><br />
</p>
<p id="ps3p9c23p6">
<span class="pali m-text">Maraṇadhammatoti, aniccānupassanā.</span><br />
</p>
<p id="ps3p9c23p7">
<span class="pali m-text">Sokadhammatoti, dukkhānupassanā.</span><br />
</p>
<p id="ps3p9c23p8">
<span class="pali m-text">Paridevadhammatoti, dukkhānupassanā.</span><br />
</p>
<p id="ps3p9c23p9">
<span class="pali m-text">Upāyāsadhammatoti, dukkhānupassanā.</span><br />
</p>
<p id="ps3p9c23p10">
<span class="pali m-text">Saṅkilesikadhammatoti, dukkhānupassanā.</span><br />
</p>
<p id="ps3p9c24p1">
<span class="pali m-text">Imehi cattālīsāya ākārehi anulomikaṁ khantiṁ paṭilabhati.</span><br />
</p>
<p id="ps3p9c24p2">
<span class="pali m-text">Imehi cattālīsāya ākārehi sammattaniyāmaṁ okkamati.</span><br />
</p>
<p id="ps3p9c25p1">
<span class="pali m-text">Imehi cattālīsāya ākārehi anulomikaṁ khantiṁ paṭilabhantassa, imehi cattālīsāya ākārehi sammattaniyāmaṁ okkamantassa kati aniccānupassanā, kati dukkhānupassanā, kati anattānupassanā?</span><br />
</p>
<p id="ps3p9c26p1">
<span class="pali m-text">Pañcavīsati anattānupassanā,</span><br />
</p>
<p id="ps3p9c26p2">
<span class="pali m-text">Paññāsa aniccānupassanā;</span><br />
</p>
<p id="ps3p9c26p3">
<span class="pali m-text">Sataṁ pañcavīsati ceva,</span><br />
</p>
<p id="ps3p9c26p4">
<span class="pali m-text">Yāni dukkhe pavuccareti.</span><br />
</p>
<p id="ps3p9c26p5">
<span class="pali m-text">Vipassanākathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>