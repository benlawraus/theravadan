<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy04qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy04qz.html" />
  <meta property="og:description" content="Sobhitavagga 1. Sobhitattheraapadāna “Padumuttaro nāma jino, lokajeṭṭho narāsabho; Mahato janakāyassa, deseti amataṁ padaṁ. Tassāhaṁ vacanaṁ sutvā, vācāsabhimudīritaṁ; Añjaliṁ paggahetvāna, ekaggo āsahaṁ tadā. ‘Yathā samuddo udadhīnamaggo, Nerū nagānaṁ pavaro siluccayo; Tatheva ye cittavasena vattare’, Na buddhañāṇassa kalaṁ upenti te. Dhammavidhiṁ ṭhapetvāna, buddho kāruṇiko isi; Bhikkhusaṅghe nisīditvā, imā …" />
  <meta name="twitter:description" content="Sobhitavagga 1. Sobhitattheraapadāna “Padumuttaro nāma jino, lokajeṭṭho narāsabho; Mahato janakāyassa, deseti amataṁ padaṁ. Tassāhaṁ vacanaṁ sutvā, vācāsabhimudīritaṁ; Añjaliṁ paggahetvāna, ekaggo āsahaṁ tadā. ‘Yathā samuddo udadhīnamaggo, Nerū nagānaṁ pavaro siluccayo; Tatheva ye cittavasena vattare’, Na buddhañāṇassa kalaṁ upenti te. Dhammavidhiṁ ṭhapetvāna, buddho kāruṇiko isi; Bhikkhusaṅghe nisīditvā, imā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sobhitavagga">
<h2><a href="#sobhitavagga">Sobhitavagga</a></h2>
<section id="sobhitattheraapadana">
<h3><a href="#sobhitattheraapadana">1. Sobhitattheraapadāna</a></h3>
<p id="tha-ap133c1p1">
<span class="m-text m-primary">“Padumuttaro nāma jino,</span><br />
</p>
<p id="tha-ap133c1p2">
<span class="m-text m-primary">lokajeṭṭho narāsabho;</span><br />
</p>
<p id="tha-ap133c1p3">
<span class="m-text m-primary">Mahato janakāyassa,</span><br />
</p>
<p id="tha-ap133c1p4">
<span class="m-text m-primary">deseti amataṁ padaṁ.</span><br />
</p>
<p id="tha-ap133c2p1">
<span class="m-text m-primary">Tassāhaṁ vacanaṁ sutvā,</span><br />
</p>
<p id="tha-ap133c2p2">
<span class="m-text m-primary">vācāsabhimudīritaṁ;</span><br />
</p>
<p id="tha-ap133c2p3">
<span class="m-text m-primary">Añjaliṁ paggahetvāna,</span><br />
</p>
<p id="tha-ap133c2p4">
<span class="m-text m-primary">ekaggo āsahaṁ tadā.</span><br />
</p>
<p id="tha-ap133c3p1">
<span class="m-text m-primary">‘Yathā samuddo udadhīnamaggo,</span><br />
</p>
<p id="tha-ap133c3p2">
<span class="m-text m-primary">Nerū nagānaṁ pavaro siluccayo;</span><br />
</p>
<p id="tha-ap133c3p3">
<span class="m-text m-primary">Tatheva ye cittavasena vattare’,</span><br />
</p>
<p id="tha-ap133c3p4">
<span class="m-text m-primary">Na buddhañāṇassa kalaṁ upenti te.</span><br />
</p>
<p id="tha-ap133c4p1">
<span class="m-text m-primary">Dhammavidhiṁ ṭhapetvāna,</span><br />
</p>
<p id="tha-ap133c4p2">
<span class="m-text m-primary">buddho kāruṇiko isi;</span><br />
</p>
<p id="tha-ap133c4p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap133c4p4">
<span class="m-text m-primary">imā gāthā abhāsatha.</span><br />
</p>
<p id="tha-ap133c5p1">
<span class="m-text m-primary">‘Yo so ñāṇaṁ pakittesi,</span><br />
</p>
<p id="tha-ap133c5p2">
<span class="m-text m-primary">buddhamhi lokanāyake;</span><br />
</p>
<p id="tha-ap133c5p3">
<span class="m-text m-primary">Kappānaṁ satasahassaṁ,</span><br />
</p>
<p id="tha-ap133c5p4">
<span class="m-text m-primary">duggatiṁ na gamissati.</span><br />
</p>
<p id="tha-ap133c6p1">
<span class="m-text m-primary">Kilese jhāpayitvāna,</span><br />
</p>
<p id="tha-ap133c6p2">
<span class="m-text m-primary">ekaggo susamāhito;</span><br />
</p>
<p id="tha-ap133c6p3">
<span class="m-text m-primary">Sobhito nāma nāmena,</span><br />
</p>
<p id="tha-ap133c6p4">
<span class="m-text m-primary">hessati satthu sāvako’.</span><br />
</p>
<p id="tha-ap133c7p1">
<span class="m-text m-primary">Paññāse kappasahasse,</span><br />
</p>
<p id="tha-ap133c7p2">
<span class="m-text m-primary">sattevāsuṁ yasuggatā;</span><br />
</p>
<p id="tha-ap133c7p3">
<span class="m-text m-primary">Sattaratanasampannā,</span><br />
</p>
<p id="tha-ap133c7p4">
<span class="m-text m-primary">cakkavattī mahabbalā.</span><br />
</p>
<p id="tha-ap133c8p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap133c8p2">
<span class="m-text m-primary">bhavā sabbe samūhatā;</span><br />
</p>
<p id="tha-ap133c8p3">
<span class="m-text m-primary">Tisso vijjā anuppattā,</span><br />
</p>
<p id="tha-ap133c8p4">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap133c9p1">
<span class="m-text m-primary">Paṭisambhidā catasso,</span><br />
</p>
<p id="tha-ap133c9p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap133c9p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap133c9p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap133c10p1">
<span class="m-text m-primary">Itthaṁ sudaṁ āyasmā sobhito thero imā gāthāyo abhāsitthāti.</span><br />
</p>
<p id="tha-ap133c11p1">
<span class="m-text m-primary">Sobhitattherassāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>