<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0i0z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0i0z.html" />
  <meta property="og:description" content="Bhaddālivagga 8. Yāgudāyakattheraapadāna “Atithiṁ me gahetvāna, agacchiṁ gāmakaṁ tadā; Sampuṇṇanadikaṁ disvā, saṅghārāmaṁ upāgamiṁ. Āraññakā dhutadharā, jhāyino lūkhacīvarā; Vivekābhiratā dhīrā, saṅghārāme vasanti te. Gati tesaṁ upacchinnā, suvimuttāna tādinaṁ; Piṇḍāya te na gacchanti, oruddhanaditāya hi. Pasannacitto sumano, vedajāto katañjalī; Taṇḍulaṁ me gahetvāna, yāgudānaṁ adāsahaṁ. Pañcannaṁ yāguṁ datvāna …" />
  <meta name="twitter:description" content="Bhaddālivagga 8. Yāgudāyakattheraapadāna “Atithiṁ me gahetvāna, agacchiṁ gāmakaṁ tadā; Sampuṇṇanadikaṁ disvā, saṅghārāmaṁ upāgamiṁ. Āraññakā dhutadharā, jhāyino lūkhacīvarā; Vivekābhiratā dhīrā, saṅghārāme vasanti te. Gati tesaṁ upacchinnā, suvimuttāna tādinaṁ; Piṇḍāya te na gacchanti, oruddhanaditāya hi. Pasannacitto sumano, vedajāto katañjalī; Taṇḍulaṁ me gahetvāna, yāgudānaṁ adāsahaṁ. Pañcannaṁ yāguṁ datvāna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bhaddalivagga">
<h2><a href="#bhaddalivagga">Bhaddālivagga</a></h2>
<section id="yagudayakattheraapadana">
<h3><a href="#yagudayakattheraapadana">8. Yāgudāyakattheraapadāna</a></h3>
<p id="tha-ap420c1p1">
<span class="m-text m-primary">“Atithiṁ me gahetvāna,</span><br />
</p>
<p id="tha-ap420c1p2">
<span class="m-text m-primary">agacchiṁ gāmakaṁ tadā;</span><br />
</p>
<p id="tha-ap420c1p3">
<span class="m-text m-primary">Sampuṇṇanadikaṁ disvā,</span><br />
</p>
<p id="tha-ap420c1p4">
<span class="m-text m-primary">saṅghārāmaṁ upāgamiṁ.</span><br />
</p>
<p id="tha-ap420c2p1">
<span class="m-text m-primary">Āraññakā dhutadharā,</span><br />
</p>
<p id="tha-ap420c2p2">
<span class="m-text m-primary">jhāyino lūkhacīvarā;</span><br />
</p>
<p id="tha-ap420c2p3">
<span class="m-text m-primary">Vivekābhiratā dhīrā,</span><br />
</p>
<p id="tha-ap420c2p4">
<span class="m-text m-primary">saṅghārāme vasanti te.</span><br />
</p>
<p id="tha-ap420c3p1">
<span class="m-text m-primary">Gati tesaṁ upacchinnā,</span><br />
</p>
<p id="tha-ap420c3p2">
<span class="m-text m-primary">suvimuttāna tādinaṁ;</span><br />
</p>
<p id="tha-ap420c3p3">
<span class="m-text m-primary">Piṇḍāya te na gacchanti,</span><br />
</p>
<p id="tha-ap420c3p4">
<span class="m-text m-primary">oruddhanaditāya hi.</span><br />
</p>
<p id="tha-ap420c4p1">
<span class="m-text m-primary">Pasannacitto sumano,</span><br />
</p>
<p id="tha-ap420c4p2">
<span class="m-text m-primary">vedajāto katañjalī;</span><br />
</p>
<p id="tha-ap420c4p3">
<span class="m-text m-primary">Taṇḍulaṁ me gahetvāna,</span><br />
</p>
<p id="tha-ap420c4p4">
<span class="m-text m-primary">yāgudānaṁ adāsahaṁ.</span><br />
</p>
<p id="tha-ap420c5p1">
<span class="m-text m-primary">Pañcannaṁ yāguṁ datvāna,</span><br />
</p>
<p id="tha-ap420c5p2">
<span class="m-text m-primary">pasanno sehi pāṇibhi;</span><br />
</p>
<p id="tha-ap420c5p3">
<span class="m-text m-primary">Sakakammābhiraddhohaṁ,</span><br />
</p>
<p id="tha-ap420c5p4">
<span class="m-text m-primary">tāvatiṁsamagacchahaṁ.</span><br />
</p>
<p id="tha-ap420c6p1">
<span class="m-text m-primary">Maṇimayañca me byamhaṁ,</span><br />
</p>
<p id="tha-ap420c6p2">
<span class="m-text m-primary">nibbatti tidase gaṇe;</span><br />
</p>
<p id="tha-ap420c6p3">
<span class="m-text m-primary">Nārīgaṇehi sahito,</span><br />
</p>
<p id="tha-ap420c6p4">
<span class="m-text m-primary">modāmi byamhamuttame.</span><br />
</p>
<p id="tha-ap420c7p1">
<span class="m-text m-primary">Tettiṁsakkhattuṁ devindo,</span><br />
</p>
<p id="tha-ap420c7p2">
<span class="m-text m-primary">devarajjamakārayiṁ;</span><br />
</p>
<p id="tha-ap420c7p3">
<span class="m-text m-primary">Tiṁsakkhattuṁ cakkavattī,</span><br />
</p>
<p id="tha-ap420c7p4">
<span class="m-text m-primary">mahārajjamakārayiṁ.</span><br />
</p>
<p id="tha-ap420c8p1">
<span class="m-text m-primary">Padesarajjaṁ vipulaṁ,</span><br />
</p>
<p id="tha-ap420c8p2">
<span class="m-text m-primary">gaṇanāto asaṅkhiyaṁ;</span><br />
</p>
<p id="tha-ap420c8p3">
<span class="m-text m-primary">Devaloke manusse vā,</span><br />
</p>
<p id="tha-ap420c8p4">
<span class="m-text m-primary">anubhotvā sayaṁ ahaṁ.</span><br />
</p>
<p id="tha-ap420c9p1">
<span class="m-text m-primary">Pacchime bhave sampatte,</span><br />
</p>
<p id="tha-ap420c9p2">
<span class="m-text m-primary">pabbajiṁ anagāriyaṁ;</span><br />
</p>
<p id="tha-ap420c9p3">
<span class="m-text m-primary">Saha oropite kese,</span><br />
</p>
<p id="tha-ap420c9p4">
<span class="m-text m-primary">sabbaṁ sampaṭivijjhahaṁ.</span><br />
</p>
<p id="tha-ap420c10p1">
<span class="m-text m-primary">Khayato vayato cāpi,</span><br />
</p>
<p id="tha-ap420c10p2">
<span class="m-text m-primary">sammasanto kaḷevaraṁ;</span><br />
</p>
<p id="tha-ap420c10p3">
<span class="m-text m-primary">Pure sikkhāpadādānā,</span><br />
</p>
<p id="tha-ap420c10p4">
<span class="m-text m-primary">arahattamapāpuṇiṁ.</span><br />
</p>
<p id="tha-ap420c11p1">
<span class="m-text m-primary">Sudinnaṁ me dānavaraṁ,</span><br />
</p>
<p id="tha-ap420c11p2">
<span class="m-text m-primary">vāṇijjaṁ sampayojitaṁ;</span><br />
</p>
<p id="tha-ap420c11p3">
<span class="m-text m-primary">Teneva yāgudānena,</span><br />
</p>
<p id="tha-ap420c11p4">
<span class="m-text m-primary">pattomhi acalaṁ padaṁ.</span><br />
</p>
<p id="tha-ap420c12p1">
<span class="m-text m-primary">Sokaṁ pariddavaṁ byādhiṁ,</span><br />
</p>
<p id="tha-ap420c12p2">
<span class="m-text m-primary">darathaṁ cittatāpanaṁ;</span><br />
</p>
<p id="tha-ap420c12p3">
<span class="m-text m-primary">Nābhijānāmi uppannaṁ,</span><br />
</p>
<p id="tha-ap420c12p4">
<span class="m-text m-primary">yāgudānassidaṁ phalaṁ.</span><br />
</p>
<p id="tha-ap420c13p1">
<span class="m-text m-primary">Yāguṁ saṅghassa datvāna,</span><br />
</p>
<p id="tha-ap420c13p2">
<span class="m-text m-primary">puññakkhette anuttare;</span><br />
</p>
<p id="tha-ap420c13p3">
<span class="m-text m-primary">Pañcānisaṁse anubhomi,</span><br />
</p>
<p id="tha-ap420c13p4">
<span class="m-text m-primary">aho yāgusuyiṭṭhatā.</span><br />
</p>
<p id="tha-ap420c14p1">
<span class="m-text m-primary">Abyādhitā rūpavatā,</span><br />
</p>
<p id="tha-ap420c14p2">
<span class="m-text m-primary">khippaṁ dhammanisantitā;</span><br />
</p>
<p id="tha-ap420c14p3">
<span class="m-text m-primary">Lābhitā annapānassa,</span><br />
</p>
<p id="tha-ap420c14p4">
<span class="m-text m-primary">āyu pañcamakaṁ mama.</span><br />
</p>
<p id="tha-ap420c15p1">
<span class="m-text m-primary">Yo koci vedaṁ janayaṁ,</span><br />
</p>
<p id="tha-ap420c15p2">
<span class="m-text m-primary">saṅghe yāguṁ dadeyya so;</span><br />
</p>
<p id="tha-ap420c15p3">
<span class="m-text m-primary">Imāni pañca ṭhānāni,</span><br />
</p>
<p id="tha-ap420c15p4">
<span class="m-text m-primary">paṭigaṇheyya paṇḍito.</span><br />
</p>
<p id="tha-ap420c16p1">
<span class="m-text m-primary">Karaṇīyaṁ kataṁ sabbaṁ,</span><br />
</p>
<p id="tha-ap420c16p2">
<span class="m-text m-primary">bhavā ugghāṭitā mayā;</span><br />
</p>
<p id="tha-ap420c16p3">
<span class="m-text m-primary">Sabbāsavā parikkhīṇā,</span><br />
</p>
<p id="tha-ap420c16p4">
<span class="m-text m-primary">natthi dāni punabbhavo.</span><br />
</p>
<p id="tha-ap420c17p1">
<span class="m-text m-primary">So ahaṁ vicarissāmi,</span><br />
</p>
<p id="tha-ap420c17p2">
<span class="m-text m-primary">gāmā gāmaṁ purā puraṁ;</span><br />
</p>
<p id="tha-ap420c17p3">
<span class="m-text m-primary">Namassamāno sambuddhaṁ,</span><br />
</p>
<p id="tha-ap420c17p4">
<span class="m-text m-primary">dhammassa ca sudhammataṁ.</span><br />
</p>
<p id="tha-ap420c18p1">
<span class="m-text m-primary">Tiṁsakappasahassamhi,</span><br />
</p>
<p id="tha-ap420c18p2">
<span class="m-text m-primary">yaṁ dānamadadiṁ tadā;</span><br />
</p>
<p id="tha-ap420c18p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap420c18p4">
<span class="m-text m-primary">yāgudānassidaṁ phalaṁ.</span><br />
</p>
<p id="tha-ap420c19p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap420c19p2">
<span class="m-text m-primary">…pe…</span><br />
</p>
<p id="tha-ap420c19p3">
<span class="m-text m-primary">viharāmi anāsavo.</span><br />
</p>
<p id="tha-ap420c20p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap420c20p2">
<span class="m-text m-primary">…pe…</span><br />
</p>
<p id="tha-ap420c20p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap420c21p1">
<span class="m-text m-primary">Paṭisambhidā catasso,</span><br />
</p>
<p id="tha-ap420c21p2">
<span class="m-text m-primary">…pe…</span><br />
</p>
<p id="tha-ap420c21p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap420c22p1">
<span class="m-text m-primary">Itthaṁ sudaṁ āyasmā yāgudāyako thero imā gāthāyo abhāsitthāti.</span><br />
</p>
<p id="tha-ap420c23p1">
<span class="m-text m-primary">Yāgudāyakattherassāpadānaṁ aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>