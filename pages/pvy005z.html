<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy005z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy005z.html" />
  <meta property="og:description" content="Uragavagga 5. Tirokuṭṭapetavatthu “Tirokuṭṭesu tiṭṭhanti, sandhisiṅghāṭakesu ca; Dvārabāhāsu tiṭṭhanti, āgantvāna sakaṁ gharaṁ. Pahūte annapānamhi, khajjabhojje upaṭṭhite; Na tesaṁ koci sarati, sattānaṁ kammapaccayā. Evaṁ dadanti ñātīnaṁ, ye honti anukampakā; Suciṁ paṇītaṁ kālena, kappiyaṁ pānabhojanaṁ; ‘Idaṁ vo ñātīnaṁ hotu, sukhitā hontu ñātayo’. Te ca …" />
  <meta name="twitter:description" content="Uragavagga 5. Tirokuṭṭapetavatthu “Tirokuṭṭesu tiṭṭhanti, sandhisiṅghāṭakesu ca; Dvārabāhāsu tiṭṭhanti, āgantvāna sakaṁ gharaṁ. Pahūte annapānamhi, khajjabhojje upaṭṭhite; Na tesaṁ koci sarati, sattānaṁ kammapaccayā. Evaṁ dadanti ñātīnaṁ, ye honti anukampakā; Suciṁ paṇītaṁ kālena, kappiyaṁ pānabhojanaṁ; ‘Idaṁ vo ñātīnaṁ hotu, sukhitā hontu ñātayo’. Te ca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="uragavagga">
<h2><a href="#uragavagga">Uragavagga</a></h2>
<section id="tirokuttapetavatthu">
<h3><a href="#tirokuttapetavatthu">5. Tirokuṭṭapetavatthu</a></h3>
<p id="pv5c1p1">
<span class="m-text m-primary">“Tirokuṭṭesu tiṭṭhanti,</span><br />
</p>
<p id="pv5c1p2">
<span class="m-text m-primary">sandhisiṅghāṭakesu ca;</span><br />
</p>
<p id="pv5c1p3">
<span class="m-text m-primary">Dvārabāhāsu tiṭṭhanti,</span><br />
</p>
<p id="pv5c1p4">
<span class="m-text m-primary">āgantvāna sakaṁ gharaṁ.</span><br />
</p>
<p id="pv5c2p1">
<span class="m-text m-primary">Pahūte annapānamhi,</span><br />
</p>
<p id="pv5c2p2">
<span class="m-text m-primary">khajjabhojje upaṭṭhite;</span><br />
</p>
<p id="pv5c2p3">
<span class="m-text m-primary">Na tesaṁ koci sarati,</span><br />
</p>
<p id="pv5c2p4">
<span class="m-text m-primary">sattānaṁ kammapaccayā.</span><br />
</p>
<p id="pv5c3p1">
<span class="m-text m-primary">Evaṁ dadanti ñātīnaṁ,</span><br />
</p>
<p id="pv5c3p2">
<span class="m-text m-primary">ye honti anukampakā;</span><br />
</p>
<p id="pv5c3p3">
<span class="m-text m-primary">Suciṁ paṇītaṁ kālena,</span><br />
</p>
<p id="pv5c3p4">
<span class="m-text m-primary">kappiyaṁ pānabhojanaṁ;</span><br />
</p>
<p id="pv5c3p5">
<span class="m-text m-primary">‘Idaṁ vo ñātīnaṁ hotu,</span><br />
</p>
<p id="pv5c3p6">
<span class="m-text m-primary">sukhitā hontu ñātayo’.</span><br />
</p>
<p id="pv5c4p1">
<span class="m-text m-primary">Te ca tattha samāgantvā,</span><br />
</p>
<p id="pv5c4p2">
<span class="m-text m-primary">ñātipetā samāgatā;</span><br />
</p>
<p id="pv5c4p3">
<span class="m-text m-primary">Pahūte annapānamhi,</span><br />
</p>
<p id="pv5c4p4">
<span class="m-text m-primary">sakkaccaṁ anumodare.</span><br />
</p>
<p id="pv5c5p1">
<span class="m-text m-primary">‘Ciraṁ jīvantu no ñātī,</span><br />
</p>
<p id="pv5c5p2">
<span class="m-text m-primary">yesaṁ hetu labhāmase;</span><br />
</p>
<p id="pv5c5p3">
<span class="m-text m-primary">Amhākañca katā pūjā,</span><br />
</p>
<p id="pv5c5p4">
<span class="m-text m-primary">dāyakā ca anipphalā’.</span><br />
</p>
<p id="pv5c6p1">
<span class="m-text m-primary">Na hi tattha kasī atthi,</span><br />
</p>
<p id="pv5c6p2">
<span class="m-text m-primary">gorakkhettha na vijjati;</span><br />
</p>
<p id="pv5c6p3">
<span class="m-text m-primary">Vaṇijjā tādisī natthi,</span><br />
</p>
<p id="pv5c6p4">
<span class="m-text m-primary">hiraññena kayākayaṁ;</span><br />
</p>
<p id="pv5c6p5">
<span class="m-text m-primary">Ito dinnena yāpenti,</span><br />
</p>
<p id="pv5c6p6">
<span class="m-text m-primary">petā kālagatā tahiṁ.</span><br />
</p>
<p id="pv5c7p1">
<span class="m-text m-primary">Unname udakaṁ vuṭṭhaṁ,</span><br />
</p>
<p id="pv5c7p2">
<span class="m-text m-primary">yathā ninnaṁ pavattati;</span><br />
</p>
<p id="pv5c7p3">
<span class="m-text m-primary">Evamevaṁ ito dinnaṁ,</span><br />
</p>
<p id="pv5c7p4">
<span class="m-text m-primary">petānaṁ upakappati.</span><br />
</p>
<p id="pv5c8p1">
<span class="m-text m-primary">Yathā vārivahā pūrā,</span><br />
</p>
<p id="pv5c8p2">
<span class="m-text m-primary">paripūrenti sāgaraṁ;</span><br />
</p>
<p id="pv5c8p3">
<span class="m-text m-primary">Evamevaṁ ito dinnaṁ,</span><br />
</p>
<p id="pv5c8p4">
<span class="m-text m-primary">petānaṁ upakappati.</span><br />
</p>
<p id="pv5c9p1">
<span class="m-text m-primary">‘Adāsi me akāsi me,</span><br />
</p>
<p id="pv5c9p2">
<span class="m-text m-primary">ñāti mittā sakhā ca me’;</span><br />
</p>
<p id="pv5c9p3">
<span class="m-text m-primary">Petānaṁ dakkhiṇaṁ dajjā,</span><br />
</p>
<p id="pv5c9p4">
<span class="m-text m-primary">pubbe katamanussaraṁ.</span><br />
</p>
<p id="pv5c10p1">
<span class="m-text m-primary">Na hi ruṇṇaṁ vā soko vā,</span><br />
</p>
<p id="pv5c10p2">
<span class="m-text m-primary">yā caññā paridevanā;</span><br />
</p>
<p id="pv5c10p3">
<span class="m-text m-primary">Na taṁ petānamatthāya,</span><br />
</p>
<p id="pv5c10p4">
<span class="m-text m-primary">evaṁ tiṭṭhanti ñātayo.</span><br />
</p>
<p id="pv5c11p1">
<span class="m-text m-primary">Ayañca kho dakkhiṇā dinnā,</span><br />
</p>
<p id="pv5c11p2">
<span class="m-text m-primary">saṅghamhi suppatiṭṭhitā;</span><br />
</p>
<p id="pv5c11p3">
<span class="m-text m-primary">Dīgharattaṁ hitāyassa,</span><br />
</p>
<p id="pv5c11p4">
<span class="m-text m-primary">ṭhānaso upakappati.</span><br />
</p>
<p id="pv5c12p1">
<span class="m-text m-primary">So ñātidhammo ca ayaṁ nidassito,</span><br />
</p>
<p id="pv5c12p2">
<span class="m-text m-primary">Petāna pūjā ca katā uḷārā;</span><br />
</p>
<p id="pv5c12p3">
<span class="m-text m-primary">Balañca bhikkhūnamanuppadinnaṁ,</span><br />
</p>
<p id="pv5c12p4">
<span class="m-text m-primary">Tumhehi puññaṁ pasutaṁ anappakan”ti.</span><br />
</p>
<p id="pv5c13p1">
<span class="m-text m-primary">Tirokuṭṭapetavatthu pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>