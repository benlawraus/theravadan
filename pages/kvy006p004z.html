<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv6 &raquo; Kathāvatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/kvy006p004z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="/pages/kvy006p004z.html" />
  <meta property="og:description" content="Mahāpaṇṇāsaka Chaṭṭhavagga Āruppakathā Ākāsānañcāyatanaṁ asaṅkhatanti? Āmantā. Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? Na hevaṁ vattabbe …pe… ākāsānañcāyatanaṁ asaṅkhataṁ, nibbānaṁ asaṅkhatanti? Āmantā. Dve asaṅkhatānīti? Na hevaṁ vattabbe …pe… dve asaṅkhatānīti? Āmantā. Dve tāṇāni …pe… antarikā vāti? Na hevaṁ vattabbe …" />
  <meta name="twitter:description" content="Mahāpaṇṇāsaka Chaṭṭhavagga Āruppakathā Ākāsānañcāyatanaṁ asaṅkhatanti? Āmantā. Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? Na hevaṁ vattabbe …pe… ākāsānañcāyatanaṁ asaṅkhataṁ, nibbānaṁ asaṅkhatanti? Āmantā. Dve asaṅkhatānīti? Na hevaṁ vattabbe …pe… dve asaṅkhatānīti? Āmantā. Dve tāṇāni …pe… antarikā vāti? Na hevaṁ vattabbe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-abhidhamma-index.html">abhidhamma</a> &raquo;
            <a href="/pages/ms-abhidhamma-kv-index.html">kv</a> &raquo;
            <a href="/pages/ms-abhidhamma-kv-kv6-index.html">kv6</a> &raquo;
          </span>
          Kathāvatthu
        </h1>
<!-- content -->
<p id="kv6p4c0p2">
<span class="pali m-text">Mahāpaṇṇāsaka</span><br />
</p>
<p id="kv6p4c0p3">
<span class="pali m-text">Chaṭṭhavagga</span><br />
</p>
<p id="kv6p4c0p4">
<span class="pali m-text">Āruppakathā</span><br />
</p>
<p id="kv6p4c1p1">
<span class="pali m-text">Ākāsānañcāyatanaṁ asaṅkhatanti?</span><br />
</p>
<p id="kv6p4c1p2">
<span class="pali m-text">Āmantā.</span><br />
</p>
<p id="kv6p4c1p3">
<span class="pali m-text">Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti?</span><br />
</p>
<p id="kv6p4c1p4">
<span class="pali m-text">Na hevaṁ vattabbe …pe…</span><br />
</p>
<p id="kv6p4c1p5">
<span class="pali m-text">ākāsānañcāyatanaṁ asaṅkhataṁ, nibbānaṁ asaṅkhatanti?</span><br />
</p>
<p id="kv6p4c1p6">
<span class="pali m-text">Āmantā.</span><br />
</p>
<p id="kv6p4c1p7">
<span class="pali m-text">Dve asaṅkhatānīti?</span><br />
</p>
<p id="kv6p4c1p8">
<span class="pali m-text">Na hevaṁ vattabbe …pe…</span><br />
</p>
<p id="kv6p4c1p9">
<span class="pali m-text">dve asaṅkhatānīti?</span><br />
</p>
<p id="kv6p4c1p10">
<span class="pali m-text">Āmantā.</span><br />
</p>
<p id="kv6p4c1p11">
<span class="pali m-text">Dve tāṇāni …pe…</span><br />
</p>
<p id="kv6p4c1p12">
<span class="pali m-text">antarikā vāti?</span><br />
</p>
<p id="kv6p4c1p13">
<span class="pali m-text">Na hevaṁ vattabbe …pe….</span><br />
</p>
<p id="kv6p4c2p1">
<span class="pali m-text">Ākāsānañcāyatanaṁ asaṅkhatanti?</span><br />
</p>
<p id="kv6p4c2p2">
<span class="pali m-text">Āmantā.</span><br />
</p>
<p id="kv6p4c2p3">
<span class="pali m-text">Ākāsānañcāyatanaṁ bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv6p4c2p4">
<span class="pali m-text">Āmantā.</span><br />
</p>
<p id="kv6p4c2p5">
<span class="pali m-text">Asaṅkhataṁ bhavo gati sattāvāso saṁsāro yoni viññāṇaṭṭhiti attabhāvapaṭilābhoti?</span><br />
</p>
<p id="kv6p4c2p6">
<span class="pali m-text">Na hevaṁ vattabbe …pe….</span><br />
</p>
<p id="kv6p4c3p1">
<span class="pali m-text">Atthi ākāsānañcāyatanūpagaṁ kammanti?</span><br />
</p>
<p id="kv6p4c3p2">
<span class="pali m-text">Āmantā.</span><br />
</p>
<p id="kv6p4c3p3">
<span class="pali m-text">Atthi asaṅkhatūpagaṁ kammanti?</span><br />
</p>
<p id="kv6p4c3p4">
<span class="pali m-text">Na hevaṁ vattabbe …pe…</span><br />
</p>
<p id="kv6p4c3p5">
<span class="pali m-text">atthi ākāsānañcāyatanūpagā sattāti?</span><br />
</p>
<p id="kv6p4c3p6">
<span class="pali m-text">Āmantā.</span><br />
</p>
<p id="kv6p4c3p7">
<span class="pali m-text">Atthi asaṅkhatūpagā sattāti?</span><br />
</p>
<p id="kv6p4c3p8">
<span class="pali m-text">Na hevaṁ vattabbe …pe….</span><br />
</p>
<p id="kv6p4c4p1">
<span class="pali m-text">Ākāsānañcāyatane sattā jāyanti jīyanti mīyanti cavanti upapajjantīti?</span><br />
</p>
<p id="kv6p4c4p2">
<span class="pali m-text">Āmantā.</span><br />
</p>
<p id="kv6p4c4p3">
<span class="pali m-text">Asaṅkhate sattā jāyanti jīyanti mīyanti cavanti upapajjantīti?</span><br />
</p>
<p id="kv6p4c4p4">
<span class="pali m-text">Na hevaṁ vattabbe …pe…</span><br />
</p>
<p id="kv6p4c4p5">
<span class="pali m-text">ākāsānañcāyatane atthi vedanā saññā saṅkhārā viññāṇanti?</span><br />
</p>
<p id="kv6p4c4p6">
<span class="pali m-text">Āmantā.</span><br />
</p>
<p id="kv6p4c4p7">
<span class="pali m-text">Asaṅkhate atthi vedanā saññā saṅkhārā viññāṇanti?</span><br />
</p>
<p id="kv6p4c4p8">
<span class="pali m-text">Na hevaṁ vattabbe …pe…</span><br />
</p>
<p id="kv6p4c4p9">
<span class="pali m-text">ākāsānañcāyatanaṁ catuvokārabhavoti?</span><br />
</p>
<p id="kv6p4c4p10">
<span class="pali m-text">Āmantā.</span><br />
</p>
<p id="kv6p4c4p11">
<span class="pali m-text">Asaṅkhataṁ catuvokārabhavoti?</span><br />
</p>
<p id="kv6p4c4p12">
<span class="pali m-text">Na hevaṁ vattabbe …pe….</span><br />
</p>
<p id="kv6p4c5p1">
<span class="pali m-text">Na vattabbaṁ—</span><br />
</p>
<p id="kv6p4c5p2">
<span class="pali m-text">“cattāro āruppā asaṅkhatā”ti?</span><br />
</p>
<p id="kv6p4c5p3">
<span class="pali m-text">Āmantā.</span><br />
</p>
<p id="kv6p4c5p4">
<span class="pali m-text">Nanu cattāro āruppā anejā vuttā bhagavatāti?</span><br />
</p>
<p id="kv6p4c5p5">
<span class="pali m-text">Āmantā.</span><br />
</p>
<p id="kv6p4c5p6">
<span class="pali m-text">Hañci cattāro āruppā anejā vuttā bhagavatā, tena vata re vattabbe—</span><br />
</p>
<p id="kv6p4c5p7">
<span class="pali m-text">“cattāro āruppā asaṅkhatā”ti.</span><br />
</p>
<p id="kv6p4c5p8">
<span class="pali m-text">Āruppakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>