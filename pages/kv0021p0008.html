<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv21 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0021p0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv21-index.html">kv21</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0021p0007.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0022p0001.html">Next</a></div>
</div>
<p id="kv21p8c0p2">
<span class="pali m-text">Mahāpaṇṇāsaka</span><br />
</p>
<p id="kv21p8c0p3">
<span class="pali m-text">Ekavīsatimavagga</span><br />
</p>
<section id="kammakatha">
<span id="kv21p8c0p4"></span><h2><span class="pali m-text">Kammakathā</span></h2>
<p id="kv21p8c1p1">
<span class="pali m-text">Sabbe kammā niyatāti?</span><br />
</p>
<p id="kv21p8c1p2">
<span class="pali m-text">Āmantā.</span><br />
</p>
<p id="kv21p8c1p3">
<span class="pali m-text">Micchattaniyatāti?</span><br />
</p>
<p id="kv21p8c1p4">
<span class="pali m-text">Na hevaṁ vattabbe …pe…</span><br />
</p>
<p id="kv21p8c1p5">
<span class="pali m-text">sammattaniyatāti?</span><br />
</p>
<p id="kv21p8c1p6">
<span class="pali m-text">Na hevaṁ vattabbe …pe…</span><br />
</p>
<p id="kv21p8c1p7">
<span class="pali m-text">natthi aniyato rāsīti?</span><br />
</p>
<p id="kv21p8c1p8">
<span class="pali m-text">Na hevaṁ vattabbe …pe…</span><br />
</p>
<p id="kv21p8c1p9">
<span class="pali m-text">nanu atthi aniyato rāsīti?</span><br />
</p>
<p id="kv21p8c1p10">
<span class="pali m-text">Āmantā.</span><br />
</p>
<p id="kv21p8c1p11">
<span class="pali m-text">Hañci atthi aniyato rāsi, no ca vata re vattabbe—</span><br />
</p>
<p id="kv21p8c1p12">
<span class="pali m-text">“sabbe kammā niyatā”ti.</span><br />
</p>
<p id="kv21p8c2p1">
<span class="pali m-text">Sabbe kammā niyatāti?</span><br />
</p>
<p id="kv21p8c2p2">
<span class="pali m-text">Āmantā.</span><br />
</p>
<p id="kv21p8c2p3">
<span class="pali m-text">Nanu tayo rāsī vuttā bhagavatā—</span><br />
</p>
<p id="kv21p8c2p4">
<span class="pali m-text">“micchattaniyato rāsi, sammattaniyato rāsi, aniyato rāsī”ti?</span><br />
</p>
<p id="kv21p8c2p5">
<span class="pali m-text">Āmantā.</span><br />
</p>
<p id="kv21p8c2p6">
<span class="pali m-text">Hañci tayo rāsī vuttā bhagavatā—</span><br />
</p>
<p id="kv21p8c2p7">
<span class="pali m-text">“micchattaniyato rāsi, sammattaniyato rāsi, aniyato rāsi”, no ca vata re vattabbe—</span><br />
</p>
<p id="kv21p8c2p8">
<span class="pali m-text">“sabbe kammā niyatā”ti.</span><br />
</p>
<p id="kv21p8c3p1">
<span class="pali m-text">Diṭṭhadhammavedanīyaṁ kammaṁ diṭṭhadhammavedanīyaṭṭhena niyatanti?</span><br />
</p>
<p id="kv21p8c3p2">
<span class="pali m-text">Āmantā.</span><br />
</p>
<p id="kv21p8c3p3">
<span class="pali m-text">Micchattaniyatanti?</span><br />
</p>
<p id="kv21p8c3p4">
<span class="pali m-text">Na hevaṁ vattabbe …pe…</span><br />
</p>
<p id="kv21p8c3p5">
<span class="pali m-text">sammattaniyatanti?</span><br />
</p>
<p id="kv21p8c3p6">
<span class="pali m-text">Na hevaṁ vattabbe …pe….</span><br />
</p>
<p id="kv21p8c3p7">
<span class="pali m-text">Upapajjavedanīyaṁ kammaṁ …pe…</span><br />
</p>
<p id="kv21p8c3p8">
<span class="pali m-text">aparāpariyavedanīyaṁ kammaṁ aparāpariyavedanīyaṭṭhena niyatanti?</span><br />
</p>
<p id="kv21p8c3p9">
<span class="pali m-text">Āmantā.</span><br />
</p>
<p id="kv21p8c3p10">
<span class="pali m-text">Micchattaniyatanti?</span><br />
</p>
<p id="kv21p8c3p11">
<span class="pali m-text">Na hevaṁ vattabbe …pe…</span><br />
</p>
<p id="kv21p8c3p12">
<span class="pali m-text">sammattaniyatanti?</span><br />
</p>
<p id="kv21p8c3p13">
<span class="pali m-text">Na hevaṁ vattabbe …pe….</span><br />
</p>
<p id="kv21p8c4p1">
<span class="pali m-text">Na vattabbaṁ—</span><br />
</p>
<p id="kv21p8c4p2">
<span class="pali m-text">diṭṭhadhammavedanīyaṁ kammaṁ diṭṭhadhammavedanīyaṭṭhena niyataṁ, upapajjavedanīyaṁ kammaṁ …pe…</span><br />
</p>
<p id="kv21p8c4p3">
<span class="pali m-text">aparāpariyavedanīyaṁ kammaṁ aparāpariyavedanīyaṭṭhena niyatanti?</span><br />
</p>
<p id="kv21p8c4p4">
<span class="pali m-text">Āmantā.</span><br />
</p>
<p id="kv21p8c4p5">
<span class="pali m-text">Diṭṭhadhammavedanīyaṁ kammaṁ upapajjavedanīyaṁ hoti, aparāpariyavedanīyaṁ hoti …pe…</span><br />
</p>
<p id="kv21p8c4p6">
<span class="pali m-text">upapajjavedanīyaṁ kammaṁ diṭṭhadhammavedanīyaṁ hoti, aparāpariyavedanīyaṁ hoti …pe…</span><br />
</p>
<p id="kv21p8c4p7">
<span class="pali m-text">aparāpariyavedanīyaṁ kammaṁ diṭṭhadhammavedanīyaṁ hoti, upapajjavedanīyaṁ hotīti?</span><br />
</p>
<p id="kv21p8c4p8">
<span class="pali m-text">Na hevaṁ vattabbe.</span><br />
</p>
<p id="kv21p8c4p9">
<span class="pali m-text">Tena hi diṭṭhadhammavedanīyaṁ kammaṁ diṭṭhadhammavedanīyaṭṭhena niyataṁ, upapajjavedanīyaṁ kammaṁ …pe…</span><br />
</p>
<p id="kv21p8c4p10">
<span class="pali m-text">aparāpariyavedanīyaṁ kammaṁ aparāpariyavedanīyaṭṭhena niyatanti.</span><br />
</p>
<p id="kv21p8c4p11">
<span class="pali m-text">Kammakathā niṭṭhitā.</span><br />
</p>
<p id="kv21p8c4p12">
<span class="pali m-text">Ekavīsatimo vaggo.</span><br />
</p>
<p id="kv21p8c4p13">
<span class="pali m-text">Tassuddānaṁ</span><br />
</p>
<p id="kv21p8c5p1">
<span class="pali m-text">Sāsanaṁ navaṁ kataṁ atthi koci tathāgatassa sāsanaṁ navaṁ karoti labbhā tathāgatassa sāsanaṁ puna navaṁ kātuṁ, puthujjano tedhātukehi kammehi avivitto, atthi kiñci saṁyojanaṁ appahāya arahattappatti, atthi adhippāyiddhi buddhānaṁ vā sāvakānaṁ vā, atthi buddhānaṁ buddhehi hīnātirekatā, sabbā disā buddhā tiṭṭhanti, sabbe dhammā niyatā, sabbe kammā niyatāti.</span><br />
</p>
<div class="m-row">
<div class="m-col-t-6 m-text-left">
<a href="https://www.theravadan.org/pages/kv0021p0007.html">Previous</a></div>
<div class="m-col-t-6 m-text-right">
<a href="https://www.theravadan.org/pages/kv0022p0001.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>