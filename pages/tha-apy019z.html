<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/tha-apy019z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://www.theravadan.org/pages/tha-apy019z.html" />
  <meta property="og:description" content="Kuṇḍadhānavagga 5. Mogharājattheraapadāna “Atthadassī tu bhagavā, sayambhū aparājito; Bhikkhusaṅghaparibyūḷho, rathiyaṁ paṭipajjatha. Sissehi samparivuto, gharamhā abhinikkhamiṁ; Nikkhamitvānahaṁ tattha, addasaṁ lokanāyakaṁ. Abhivādiya sambuddhaṁ, sire katvāna añjaliṁ; Sakaṁ cittaṁ pasādetvā, santhaviṁ lokanāyakaṁ. Yāvatā rūpino sattā, arūpī vā asaññino; Sabbe te tava ñāṇamhi, anto honti samogadhā. Sukhumacchikajālena, udakaṁ yo …" />
  <meta name="twitter:description" content="Kuṇḍadhānavagga 5. Mogharājattheraapadāna “Atthadassī tu bhagavā, sayambhū aparājito; Bhikkhusaṅghaparibyūḷho, rathiyaṁ paṭipajjatha. Sissehi samparivuto, gharamhā abhinikkhamiṁ; Nikkhamitvānahaṁ tattha, addasaṁ lokanāyakaṁ. Abhivādiya sambuddhaṁ, sire katvāna añjaliṁ; Sakaṁ cittaṁ pasādetvā, santhaviṁ lokanāyakaṁ. Yāvatā rūpino sattā, arūpī vā asaññino; Sabbe te tava ñāṇamhi, anto honti samogadhā. Sukhumacchikajālena, udakaṁ yo …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="kundadhanavagga">
<h2><a href="#kundadhanavagga">Kuṇḍadhānavagga</a></h2>
<section id="mogharajattheraapadana">
<h3><a href="#mogharajattheraapadana">5. Mogharājattheraapadāna</a></h3>
<p id="tha-ap37c1p1">
<span class="m-text m-primary">“Atthadassī tu bhagavā,</span><br />
</p>
<p id="tha-ap37c1p2">
<span class="m-text m-primary">sayambhū aparājito;</span><br />
</p>
<p id="tha-ap37c1p3">
<span class="m-text m-primary">Bhikkhusaṅghaparibyūḷho,</span><br />
</p>
<p id="tha-ap37c1p4">
<span class="m-text m-primary">rathiyaṁ paṭipajjatha.</span><br />
</p>
<p id="tha-ap37c2p1">
<span class="m-text m-primary">Sissehi samparivuto,</span><br />
</p>
<p id="tha-ap37c2p2">
<span class="m-text m-primary">gharamhā abhinikkhamiṁ;</span><br />
</p>
<p id="tha-ap37c2p3">
<span class="m-text m-primary">Nikkhamitvānahaṁ tattha,</span><br />
</p>
<p id="tha-ap37c2p4">
<span class="m-text m-primary">addasaṁ lokanāyakaṁ.</span><br />
</p>
<p id="tha-ap37c3p1">
<span class="m-text m-primary">Abhivādiya sambuddhaṁ,</span><br />
</p>
<p id="tha-ap37c3p2">
<span class="m-text m-primary">sire katvāna añjaliṁ;</span><br />
</p>
<p id="tha-ap37c3p3">
<span class="m-text m-primary">Sakaṁ cittaṁ pasādetvā,</span><br />
</p>
<p id="tha-ap37c3p4">
<span class="m-text m-primary">santhaviṁ lokanāyakaṁ.</span><br />
</p>
<p id="tha-ap37c4p1">
<span class="m-text m-primary">Yāvatā rūpino sattā,</span><br />
</p>
<p id="tha-ap37c4p2">
<span class="m-text m-primary">arūpī vā asaññino;</span><br />
</p>
<p id="tha-ap37c4p3">
<span class="m-text m-primary">Sabbe te tava ñāṇamhi,</span><br />
</p>
<p id="tha-ap37c4p4">
<span class="m-text m-primary">anto honti samogadhā.</span><br />
</p>
<p id="tha-ap37c5p1">
<span class="m-text m-primary">Sukhumacchikajālena,</span><br />
</p>
<p id="tha-ap37c5p2">
<span class="m-text m-primary">udakaṁ yo parikkhipe;</span><br />
</p>
<p id="tha-ap37c5p3">
<span class="m-text m-primary">Ye keci udake pāṇā,</span><br />
</p>
<p id="tha-ap37c5p4">
<span class="m-text m-primary">antojāle bhavanti te.</span><br />
</p>
<p id="tha-ap37c6p1">
<span class="m-text m-primary">Yesañca cetanā atthi,</span><br />
</p>
<p id="tha-ap37c6p2">
<span class="m-text m-primary">rūpino ca arūpino;</span><br />
</p>
<p id="tha-ap37c6p3">
<span class="m-text m-primary">Sabbe te tava ñāṇamhi,</span><br />
</p>
<p id="tha-ap37c6p4">
<span class="m-text m-primary">anto honti samogadhā.</span><br />
</p>
<p id="tha-ap37c7p1">
<span class="m-text m-primary">Samuddharasimaṁ lokaṁ,</span><br />
</p>
<p id="tha-ap37c7p2">
<span class="m-text m-primary">andhakārasamākulaṁ;</span><br />
</p>
<p id="tha-ap37c7p3">
<span class="m-text m-primary">Tava dhammaṁ suṇitvāna,</span><br />
</p>
<p id="tha-ap37c7p4">
<span class="m-text m-primary">kaṅkhāsotaṁ taranti te.</span><br />
</p>
<p id="tha-ap37c8p1">
<span class="m-text m-primary">Avijjānivute loke,</span><br />
</p>
<p id="tha-ap37c8p2">
<span class="m-text m-primary">andhakārena otthaṭe;</span><br />
</p>
<p id="tha-ap37c8p3">
<span class="m-text m-primary">Tava ñāṇamhi jotante,</span><br />
</p>
<p id="tha-ap37c8p4">
<span class="m-text m-primary">andhakārā padhaṁsitā.</span><br />
</p>
<p id="tha-ap37c9p1">
<span class="m-text m-primary">Tuvaṁ cakkhūsi sabbesaṁ,</span><br />
</p>
<p id="tha-ap37c9p2">
<span class="m-text m-primary">mahātamapanūdano;</span><br />
</p>
<p id="tha-ap37c9p3">
<span class="m-text m-primary">Tava dhammaṁ suṇitvāna,</span><br />
</p>
<p id="tha-ap37c9p4">
<span class="m-text m-primary">nibbāyati bahujjano.</span><br />
</p>
<p id="tha-ap37c10p1">
<span class="m-text m-primary">Puṭakaṁ pūrayitvāna,</span><br />
</p>
<p id="tha-ap37c10p2">
<span class="m-text m-primary">madhukhuddamaneḷakaṁ;</span><br />
</p>
<p id="tha-ap37c10p3">
<span class="m-text m-primary">Ubho hatthehi paggayha,</span><br />
</p>
<p id="tha-ap37c10p4">
<span class="m-text m-primary">upanesiṁ mahesino.</span><br />
</p>
<p id="tha-ap37c11p1">
<span class="m-text m-primary">Paṭiggaṇhi mahāvīro,</span><br />
</p>
<p id="tha-ap37c11p2">
<span class="m-text m-primary">sahatthena mahā isi;</span><br />
</p>
<p id="tha-ap37c11p3">
<span class="m-text m-primary">Bhuñjitvā tañca sabbaññū,</span><br />
</p>
<p id="tha-ap37c11p4">
<span class="m-text m-primary">vehāsaṁ nabhamuggami.</span><br />
</p>
<p id="tha-ap37c12p1">
<span class="m-text m-primary">Antalikkhe ṭhito satthā,</span><br />
</p>
<p id="tha-ap37c12p2">
<span class="m-text m-primary">atthadassī narāsabho;</span><br />
</p>
<p id="tha-ap37c12p3">
<span class="m-text m-primary">Mama cittaṁ pasādento,</span><br />
</p>
<p id="tha-ap37c12p4">
<span class="m-text m-primary">imā gāthā abhāsatha.</span><br />
</p>
<p id="tha-ap37c13p1">
<span class="m-text m-primary">‘Yenidaṁ thavitaṁ ñāṇaṁ,</span><br />
</p>
<p id="tha-ap37c13p2">
<span class="m-text m-primary">buddhaseṭṭho ca thomito;</span><br />
</p>
<p id="tha-ap37c13p3">
<span class="m-text m-primary">Tena cittappasādena,</span><br />
</p>
<p id="tha-ap37c13p4">
<span class="m-text m-primary">duggatiṁ so na gacchati.</span><br />
</p>
<p id="tha-ap37c14p1">
<span class="m-text m-primary">Catuddasañcakkhattuṁ so,</span><br />
</p>
<p id="tha-ap37c14p2">
<span class="m-text m-primary">devarajjaṁ karissati;</span><br />
</p>
<p id="tha-ap37c14p3">
<span class="m-text m-primary">Pathabyā rajjaṁ aṭṭhasataṁ,</span><br />
</p>
<p id="tha-ap37c14p4">
<span class="m-text m-primary">vasudhaṁ āvasissati.</span><br />
</p>
<p id="tha-ap37c15p1">
<span class="m-text m-primary">Pañceva satakkhattuñca,</span><br />
</p>
<p id="tha-ap37c15p2">
<span class="m-text m-primary">cakkavattī bhavissati;</span><br />
</p>
<p id="tha-ap37c15p3">
<span class="m-text m-primary">Padesarajjaṁ asaṅkheyyaṁ,</span><br />
</p>
<p id="tha-ap37c15p4">
<span class="m-text m-primary">mahiyā kārayissati.</span><br />
</p>
<p id="tha-ap37c16p1">
<span class="m-text m-primary">Ajjhāyako mantadharo,</span><br />
</p>
<p id="tha-ap37c16p2">
<span class="m-text m-primary">tiṇṇaṁ vedāna pāragū;</span><br />
</p>
<p id="tha-ap37c16p3">
<span class="m-text m-primary">Gotamassa bhagavato,</span><br />
</p>
<p id="tha-ap37c16p4">
<span class="m-text m-primary">sāsane pabbajissati.</span><br />
</p>
<p id="tha-ap37c17p1">
<span class="m-text m-primary">Gambhīraṁ nipuṇaṁ atthaṁ,</span><br />
</p>
<p id="tha-ap37c17p2">
<span class="m-text m-primary">ñāṇena vicinissati;</span><br />
</p>
<p id="tha-ap37c17p3">
<span class="m-text m-primary">Mogharājāti nāmena,</span><br />
</p>
<p id="tha-ap37c17p4">
<span class="m-text m-primary">hessati satthu sāvako.</span><br />
</p>
<p id="tha-ap37c18p1">
<span class="m-text m-primary">Tīhi vijjāhi sampannaṁ,</span><br />
</p>
<p id="tha-ap37c18p2">
<span class="m-text m-primary">katakiccamanāsavaṁ;</span><br />
</p>
<p id="tha-ap37c18p3">
<span class="m-text m-primary">Gotamo satthavāhaggo,</span><br />
</p>
<p id="tha-ap37c18p4">
<span class="m-text m-primary">etadagge ṭhapessati’.</span><br />
</p>
<p id="tha-ap37c19p1">
<span class="m-text m-primary">Hitvā mānusakaṁ yogaṁ,</span><br />
</p>
<p id="tha-ap37c19p2">
<span class="m-text m-primary">chetvāna bhavabandhanaṁ;</span><br />
</p>
<p id="tha-ap37c19p3">
<span class="m-text m-primary">Sabbāsave pariññāya,</span><br />
</p>
<p id="tha-ap37c19p4">
<span class="m-text m-primary">viharāmi anāsavo.</span><br />
</p>
<p id="tha-ap37c20p1">
<span class="m-text m-primary">Paṭisambhidā catasso,</span><br />
</p>
<p id="tha-ap37c20p2">
<span class="m-text m-primary">…pe…</span><br />
</p>
<p id="tha-ap37c20p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap37c21p1">
<span class="m-text m-primary">Itthaṁ sudaṁ āyasmā mogharājo thero imā gāthāyo abhāsitthāti.</span><br />
</p>
<p id="tha-ap37c22p1">
<span class="m-text m-primary">Mogharājattherassāpadānaṁ pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>