<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an8 &raquo; Aṅguttara Nikāya 8.21 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0008p0021.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an8-index.html">an8</a> &raquo;
          </span>
          Aṅguttara Nikāya 8.21
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0008p0020.html">Previous</a></div>
<div class="m-col-t-6 m-text-right">
<a href="https://theravadan.org/pages/an0008p0022.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 8.21</span></p>
<p id="an8p21c0p2">
<span class="pali m-text">3. Gahapativagga</span><br />
<span class="sujato m-text">3. Householders</span><br />
</p>
<section id="pathamauggasutta">
<span id="an8p21c0p3"></span><h2><span class="pali m-text">Paṭhamauggasutta</span></h2>
<p><span class="sujato m-text">With Ugga of Vesālī</span></p>
<p id="an8p21c1p1">
<span class="pali m-text">Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.</span><br />
<span class="sujato m-text">At one time the Buddha was staying near Vesālī, at the Great Wood, in the hall with the peaked roof.</span><br />
</p>
<p id="an8p21c1p2">
<span class="pali m-text">Tatra kho bhagavā bhikkhū āmantesi:</span><br />
<span class="sujato m-text">There the Buddha addressed the mendicants:</span><br />
</p>
<p id="an8p21c1p3">
<span class="pali m-text">“aṭṭhahi, bhikkhave, acchariyehi abbhutehi dhammehi samannāgataṁ uggaṁ gahapatiṁ vesālikaṁ dhārethā”ti.</span><br />
<span class="sujato m-text">“Mendicants, you should remember the householder Ugga of Vesālī as someone who has eight amazing and incredible qualities.”</span><br />
</p>
<p id="an8p21c1p4">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="an8p21c1p5">
<span class="pali m-text">Idaṁ vatvāna sugato uṭṭhāyāsanā vihāraṁ pāvisi.</span><br />
<span class="sujato m-text">When he had spoken, the Holy One got up from his seat and entered his dwelling.</span><br />
</p>
<p id="an8p21c2p1">
<span class="pali m-text">Atha kho aññataro bhikkhu pubbaṇhasamayaṁ nivāsetvā pattacīvaramādāya yena uggassa gahapatino vesālikassa nivesanaṁ tenupasaṅkami; upasaṅkamitvā paññatte āsane nisīdi.</span><br />
<span class="sujato m-text">Then a certain mendicant robed up in the morning and, taking his bowl and robe, went to the home of the householder Ugga of Vesālī, where he sat on the seat spread out.</span><br />
</p>
<p id="an8p21c2p2">
<span class="pali m-text">Atha kho uggo gahapati vesāliko yena so bhikkhu tenupasaṅkami; upasaṅkamitvā taṁ bhikkhuṁ abhivādetvā ekamantaṁ nisīdi. Ekamantaṁ nisinnaṁ kho uggaṁ gahapatiṁ vesālikaṁ so bhikkhu etadavoca:</span><br />
<span class="sujato m-text">Then Ugga of Vesālī went up to that mendicant, bowed, and sat down to one side. The mendicant said to him:</span><br />
</p>
<p id="an8p21c3p1">
<span class="pali m-text">“Aṭṭhahi kho tvaṁ, gahapati, acchariyehi abbhutehi dhammehi samannāgato bhagavatā byākato.</span><br />
<span class="sujato m-text">“Householder, the Buddha declared that you have eight amazing and incredible qualities.</span><br />
</p>
<p id="an8p21c3p2">
<span class="pali m-text">Katame te, gahapati, aṭṭha acchariyā abbhutā dhammā, yehi tvaṁ samannāgato bhagavatā byākato”ti?</span><br />
<span class="sujato m-text">What are the eight qualities that he spoke of?”</span><br />
</p>
<p id="an8p21c3p3">
<span class="pali m-text">“Na kho ahaṁ, bhante, jānāmi:</span><br />
<span class="sujato m-text">“Sir, I don’t know</span><br />
</p>
<p id="an8p21c3p4">
<span class="pali m-text">‘katamehi aṭṭhahi acchariyehi abbhutehi dhammehi samannāgato bhagavatā byākato’ti.</span><br />
<span class="sujato m-text">what eight amazing and incredible qualities the Buddha was referring to.</span><br />
</p>
<p id="an8p21c3p5">
<span class="pali m-text">Api ca, bhante, ye me aṭṭha acchariyā abbhutā dhammā saṁvijjanti,;</span><br />
<span class="sujato m-text">But these eight amazing and incredible qualities are found in me.</span><br />
</p>
<p id="an8p21c3p6">
<span class="pali m-text">taṁ suṇohi, sādhukaṁ manasi karohi, bhāsissāmī”ti.</span><br />
<span class="sujato m-text">Listen and pay close attention, I will speak.”</span><br />
</p>
<p id="an8p21c3p7">
<span class="pali m-text">“Evaṁ, gahapatī”ti kho so bhikkhu uggassa gahapatino vesālikassa paccassosi.</span><br />
<span class="sujato m-text">“Yes, householder,” replied the mendicant.</span><br />
</p>
<p id="an8p21c3p8">
<span class="pali m-text">Uggo gahapati vesāliko etadavoca:</span><br />
<span class="sujato m-text">Ugga of Vesālī said this:</span><br />
</p>
<p id="an8p21c3p9">
<span class="pali m-text">“yadāhaṁ, bhante, bhagavantaṁ paṭhamaṁ dūratova addasaṁ;</span><br />
<span class="sujato m-text">“Sir, when I first saw the Buddha off in the distance,</span><br />
</p>
<p id="an8p21c3p10">
<span class="pali m-text">saha dassaneneva me, bhante, bhagavato cittaṁ pasīdi.</span><br />
<span class="sujato m-text">my heart was inspired as soon as I saw him.</span><br />
</p>
<p id="an8p21c3p11">
<span class="pali m-text">Ayaṁ kho me, bhante, paṭhamo acchariyo abbhuto dhammo saṁvijjati.</span><br />
<span class="sujato m-text">This is the first incredible and amazing quality found in me.</span><br />
</p>
<p id="an8p21c4p1">
<span class="pali m-text">So kho ahaṁ, bhante, pasannacitto bhagavantaṁ payirupāsiṁ.</span><br />
<span class="sujato m-text">With confident heart I paid homage to the Buddha.</span><br />
</p>
<p id="an8p21c4p2">
<span class="pali m-text">Tassa me bhagavā anupubbiṁ kathaṁ kathesi, seyyathidaṁ—</span><br />
<span class="sujato m-text">The Buddha taught me step by step,</span><br />
</p>
<p id="an8p21c4p3">
<span class="pali m-text">dānakathaṁ sīlakathaṁ saggakathaṁ; kāmānaṁ ādīnavaṁ okāraṁ saṅkilesaṁ, nekkhamme ānisaṁsaṁ pakāsesi.</span><br />
<span class="sujato m-text">with a talk on giving, ethical conduct, and heaven. He explained the drawbacks of sensual pleasures, so sordid and corrupt, and the benefit of renunciation.</span><br />
</p>
<p id="an8p21c4p4">
<span class="pali m-text">Yadā maṁ bhagavā aññāsi kallacittaṁ muducittaṁ vinīvaraṇacittaṁ udaggacittaṁ pasannacittaṁ, atha yā buddhānaṁ sāmukkaṁsikā dhammadesanā taṁ pakāsesi—</span><br />
<span class="sujato m-text">And when he knew that my mind was ready, pliable, rid of hindrances, elated, and confident he explained the special teaching of the Buddhas:</span><br />
</p>
<p id="an8p21c4p5">
<span class="pali m-text">dukkhaṁ, samudayaṁ, nirodhaṁ, maggaṁ.</span><br />
<span class="sujato m-text">suffering, its origin, its cessation, and the path.</span><br />
</p>
<p id="an8p21c4p6">
<span class="pali m-text">Seyyathāpi nāma suddhaṁ vatthaṁ apagatakāḷakaṁ sammadeva rajanaṁ paṭiggaṇheyya;</span><br />
<span class="sujato m-text">Just as a clean cloth rid of stains would properly absorb dye,</span><br />
</p>
<p id="an8p21c4p7">
<span class="pali m-text">evamevaṁ kho me tasmiṁyeva āsane virajaṁ vītamalaṁ dhammacakkhuṁ udapādi:</span><br />
<span class="sujato m-text">in that very seat the stainless, immaculate vision of the Dhamma arose in me:</span><br />
</p>
<p id="an8p21c4p8">
<span class="pali m-text">‘yaṁ kiñci samudayadhammaṁ sabbaṁ taṁ nirodhadhamman’ti.</span><br />
<span class="sujato m-text">‘Everything that has a beginning has an end.’</span><br />
</p>
<p id="an8p21c4p9">
<span class="pali m-text">So kho ahaṁ, bhante, diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthusāsane</span><br />
<span class="sujato m-text">I saw, attained, understood, and fathomed the Dhamma. I went beyond doubt, got rid of indecision, and became self-assured and independent of others regarding the Teacher’s instructions.</span><br />
</p>
<p id="an8p21c4p10">
<span class="pali m-text">tattheva buddhañca dhammañca saṅghañca saraṇaṁ agamāsiṁ, brahmacariyapañcamāni ca sikkhāpadāni samādiyiṁ.</span><br />
<span class="sujato m-text">Right there I went for refuge to the Buddha, his teaching, and the Saṅgha. And I undertook the five training rules with celibacy as the fifth.</span><br />
</p>
<p id="an8p21c4p11">
<span class="pali m-text">Ayaṁ kho me, bhante, dutiyo acchariyo abbhuto dhammo saṁvijjati.</span><br />
<span class="sujato m-text">This is the second incredible and amazing quality found in me.</span><br />
</p>
<p id="an8p21c5p1">
<span class="pali m-text">Tassa mayhaṁ, bhante, catasso komāriyo pajāpatiyo ahesuṁ.</span><br />
<span class="sujato m-text">I had four teenage wives.</span><br />
</p>
<p id="an8p21c5p2">
<span class="pali m-text">Atha khvāhaṁ, bhante, yena tā pajāpatiyo tenupasaṅkamiṁ; upasaṅkamitvā tā pajāpatiyo etadavacaṁ:</span><br />
<span class="sujato m-text">And I went to them and said:</span><br />
</p>
<p id="an8p21c5p3">
<span class="pali m-text">‘mayā kho, bhaginiyo, brahmacariyapañcamāni sikkhāpadāni samādinnāni.</span><br />
<span class="sujato m-text">‘Sisters, I’ve undertaken the five training rules with celibacy as fifth.</span><br />
</p>
<p id="an8p21c5p4">
<span class="pali m-text">Yā icchati sā idheva bhoge ca bhuñjatu puññāni ca karotu, sakāni vā ñātikulāni gacchatu.</span><br />
<span class="sujato m-text">If you wish, you may stay here, enjoy my wealth, and do good deeds. Or you can return to your own families.</span><br />
</p>
<p id="an8p21c5p5">
<span class="pali m-text">Hoti vā pana purisādhippāyo, kassa vo dammī’ti?</span><br />
<span class="sujato m-text">Or would you prefer if I gave you to another man?’</span><br />
</p>
<p id="an8p21c5p6">
<span class="pali m-text">Evaṁ vutte, sā, bhante, jeṭṭhā pajāpati maṁ etadavoca:</span><br />
<span class="sujato m-text">When I said this, my eldest wife said to me:</span><br />
</p>
<p id="an8p21c5p7">
<span class="pali m-text">‘itthannāmassa maṁ, ayyaputta, purisassa dehī’ti.</span><br />
<span class="sujato m-text">‘Master, please give me to such-and-such a man.’</span><br />
</p>
<p id="an8p21c5p8">
<span class="pali m-text">Atha kho ahaṁ, bhante, taṁ purisaṁ pakkosāpetvā vāmena hatthena pajāpatiṁ gahetvā dakkhiṇena hatthena bhiṅgāraṁ gahetvā tassa purisassa oṇojesiṁ.</span><br />
<span class="sujato m-text">Then I summoned that man. Taking my wife with my left hand and a ceremonial vase with my right, I presented her to that man with the pouring of water.</span><br />
</p>
<p id="an8p21c5p9">
<span class="pali m-text">Komāriṁ kho panāhaṁ, bhante, dāraṁ pariccajanto nābhijānāmi cittassa aññathattaṁ.</span><br />
<span class="sujato m-text">But I can’t recall getting upset while giving away my teenage wife.</span><br />
</p>
<p id="an8p21c5p10">
<span class="pali m-text">Ayaṁ kho me, bhante, tatiyo acchariyo abbhuto dhammo saṁvijjati.</span><br />
<span class="sujato m-text">This is the third incredible and amazing quality found in me.</span><br />
</p>
<p id="an8p21c6p1">
<span class="pali m-text">Saṁvijjanti kho pana me, bhante, kule bhogā.</span><br />
<span class="sujato m-text">And though my family has wealth,</span><br />
</p>
<p id="an8p21c6p2">
<span class="pali m-text">Te ca kho appaṭivibhattā sīlavantehi kalyāṇadhammehi.</span><br />
<span class="sujato m-text">it’s shared without reserve with ethical people of good character.</span><br />
</p>
<p id="an8p21c6p3">
<span class="pali m-text">Ayaṁ kho me, bhante, catuttho acchariyo abbhuto dhammo saṁvijjati.</span><br />
<span class="sujato m-text">This is the fourth incredible and amazing quality found in me.</span><br />
</p>
<p id="an8p21c7p1">
<span class="pali m-text">Yaṁ kho panāhaṁ, bhante, bhikkhuṁ payirupāsāmi;</span><br />
<span class="sujato m-text">When I pay homage to a mendicant,</span><br />
</p>
<p id="an8p21c7p2">
<span class="pali m-text">sakkaccaṁyeva payirupāsāmi, no asakkaccaṁ.</span><br />
<span class="sujato m-text">I do so carefully, not carelessly.</span><br />
</p>
<p id="an8p21c7p3">
<span class="pali m-text">Ayaṁ kho me, bhante, pañcamo acchariyo abbhuto dhammo saṁvijjati.</span><br />
<span class="sujato m-text">This is the fifth incredible and amazing quality found in me.</span><br />
</p>
<p id="an8p21c8p1">
<span class="pali m-text">So ce, bhante, me āyasmā dhammaṁ deseti;</span><br />
<span class="sujato m-text">If that venerable teaches me the Dhamma,</span><br />
</p>
<p id="an8p21c8p2">
<span class="pali m-text">sakkaccaṁyeva suṇomi, no asakkaccaṁ.</span><br />
<span class="sujato m-text">I listen carefully, not carelessly.</span><br />
</p>
<p id="an8p21c8p3">
<span class="pali m-text">No ce me so āyasmā dhammaṁ deseti, ahamassa dhammaṁ desemi.</span><br />
<span class="sujato m-text">But if they don’t teach me the Dhamma, I teach them.</span><br />
</p>
<p id="an8p21c8p4">
<span class="pali m-text">Ayaṁ kho me, bhante, chaṭṭho acchariyo abbhuto dhammo saṁvijjati.</span><br />
<span class="sujato m-text">This is the sixth incredible and amazing quality found in me.</span><br />
</p>
<p id="an8p21c9p1">
<span class="pali m-text">Anacchariyaṁ kho pana maṁ, bhante, devatā upasaṅkamitvā ārocenti:</span><br />
<span class="sujato m-text">It’s not unusual for deities to come to me and announce:</span><br />
</p>
<p id="an8p21c9p2">
<span class="pali m-text">‘svākkhāto, gahapati, bhagavatā dhammo’ti.</span><br />
<span class="sujato m-text">‘Householder, the Buddha’s teaching is well explained!’</span><br />
</p>
<p id="an8p21c9p3">
<span class="pali m-text">Evaṁ vutte, ahaṁ, bhante, tā devatā evaṁ vadāmi:</span><br />
<span class="sujato m-text">When they say this I say to them:</span><br />
</p>
<p id="an8p21c9p4">
<span class="pali m-text">‘vadeyyātha vā evaṁ kho tumhe devatā no vā vadeyyātha, atha kho svākkhāto bhagavatā dhammo’ti.</span><br />
<span class="sujato m-text">‘The Buddha’s teaching is well explained, regardless of whether or not you deities say so!’</span><br />
</p>
<p id="an8p21c9p5">
<span class="pali m-text">Na kho panāhaṁ, bhante, abhijānāmi tatonidānaṁ cittassa unnatiṁ:</span><br />
<span class="sujato m-text">But I don’t recall getting too excited by the fact that</span><br />
</p>
<p id="an8p21c9p6">
<span class="pali m-text">‘maṁ vā devatā upasaṅkamanti, ahaṁ vā devatāhi saddhiṁ sallapāmī’ti.</span><br />
<span class="sujato m-text">the deities come to me, and I have a conversation with them.</span><br />
</p>
<p id="an8p21c9p7">
<span class="pali m-text">Ayaṁ kho me, bhante, sattamo acchariyo abbhuto dhammo saṁvijjati.</span><br />
<span class="sujato m-text">This is the seventh incredible and amazing quality found in me.</span><br />
</p>
<p id="an8p21c10p1">
<span class="pali m-text">Yānimāni, bhante, bhagavatā desitāni pañcorambhāgiyāni saṁyojanāni, nāhaṁ tesaṁ kiñci attani appahīnaṁ samanupassāmi.</span><br />
<span class="sujato m-text">Of the five lower fetters taught by the Buddha, I don’t see any that I haven’t given up.</span><br />
</p>
<p id="an8p21c10p2">
<span class="pali m-text">Ayaṁ kho me, bhante, aṭṭhamo acchariyo abbhuto dhammo saṁvijjati.</span><br />
<span class="sujato m-text">This is the eighth incredible and amazing quality found in me.</span><br />
</p>
<p id="an8p21c11p1">
<span class="pali m-text">Ime kho me, bhante, aṭṭha acchariyā abbhutā dhammā saṁvijjanti.</span><br />
<span class="sujato m-text">These eight amazing and incredible qualities are found in me.</span><br />
</p>
<p id="an8p21c11p2">
<span class="pali m-text">Na ca kho ahaṁ jānāmi—</span><br />
<span class="sujato m-text">But I don’t know</span><br />
</p>
<p id="an8p21c11p3">
<span class="pali m-text">katamehi cāhaṁ aṭṭhahi acchariyehi abbhutehi dhammehi samannāgato bhagavatā byākato”ti.</span><br />
<span class="sujato m-text">what eight amazing and incredible qualities the Buddha was referring to.”</span><br />
</p>
<p id="an8p21c12p1">
<span class="pali m-text">Atha kho so bhikkhu uggassa gahapatino vesālikassa nivesane piṇḍapātaṁ gahetvā uṭṭhāyāsanā pakkāmi.</span><br />
<span class="sujato m-text">Then that mendicant, after taking almsfood in Ugga of Vesālī’s home, got up from his seat and left.</span><br />
</p>
<p id="an8p21c12p2">
<span class="pali m-text">Atha kho so bhikkhu pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span><br />
<span class="sujato m-text">Then after the meal, on his return from almsround, he went to the Buddha, bowed, and sat down to one side.</span><br />
</p>
<p id="an8p21c12p3">
<span class="pali m-text">Ekamantaṁ nisinno kho so bhikkhu yāvatako ahosi uggena gahapatinā vesālikena saddhiṁ kathāsallāpo, taṁ sabbaṁ bhagavato ārocesi.</span><br />
<span class="sujato m-text">He informed the Buddha of all he had discussed with the householder Ugga of Vesālī. The Buddha said:</span><br />
</p>
<p id="an8p21c13p1">
<span class="pali m-text">“Sādhu sādhu, bhikkhu.</span><br />
<span class="sujato m-text">“Good, good, mendicant!</span><br />
</p>
<p id="an8p21c13p2">
<span class="pali m-text">Yathā taṁ uggo gahapati vesāliko sammā byākaramāno byākareyya, imeheva kho, bhikkhu, aṭṭhahi acchariyehi abbhutehi dhammehi samannāgato uggo gahapati vesāliko mayā byākato.</span><br />
<span class="sujato m-text">When I declared that the householder Ugga of Vesālī was someone who has eight amazing and incredible qualities, I was referring to the same eight qualities that he rightly explained to you.</span><br />
</p>
<p id="an8p21c13p3">
<span class="pali m-text">Imehi ca pana, bhikkhu, aṭṭhahi acchariyehi abbhutehi dhammehi samannāgataṁ uggaṁ gahapatiṁ vesālikaṁ dhārehī”ti.</span><br />
<span class="sujato m-text">You should remember the householder Ugga of Vesālī as someone who has these eight amazing and incredible qualities.”</span><br />
</p>
<p id="an8p21c13p4">
<span class="pali m-text">Paṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0008p0020.html">Previous</a></div>
<div class="m-col-t-6 m-text-right">
<a href="https://theravadan.org/pages/an0008p0022.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>