<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; an &raquo; an6 &raquo; Aṅguttara Nikāya 6.60 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/an0006p0060.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an6-index.html">an6</a> &raquo;
          </span>
          Aṅguttara Nikāya 6.60
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/an0006p0059.html">Previous</a></div>
<div class="m-col-s-6 m-text-right">
<a href="https://www.theravadan.org/pages/an0006p0061.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 6.60</span></p>
<p id="an6p60c0p2">
<span class="pali m-text">6. Mahāvagga</span><br />
<span class="sujato m-text">6. The Great Chapter</span><br />
</p>
<section id="hatthisariputtasutta">
<span id="an6p60c0p3"></span><h2><span class="pali m-text">Hatthisāriputtasutta</span></h2>
<p><span class="sujato m-text">With Hatthisāriputta</span></p>
<p id="an6p60c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="an6p60c1p2">
<span class="pali m-text">ekaṁ samayaṁ bhagavā bārāṇasiyaṁ viharati isipatane migadāye.</span><br />
<span class="sujato m-text">At one time the Buddha was staying near Varanasi, in the deer park at Isipatana.</span><br />
</p>
<p id="an6p60c1p3">
<span class="pali m-text">Tena kho pana samayena sambahulā therā bhikkhū pacchābhattaṁ piṇḍapātapaṭikkantā maṇḍalamāḷe sannisinnā sannipatitā abhidhammakathaṁ kathenti.</span><br />
<span class="sujato m-text">Now at that time several senior mendicants, after the meal, on their return from almsround, sat together in the pavilion talking about the teachings.</span><br />
</p>
<p id="an6p60c1p4">
<span class="pali m-text">Tatra sudaṁ āyasmā citto hatthisāriputto therānaṁ bhikkhūnaṁ abhidhammakathaṁ kathentānaṁ antarantarā kathaṁ opāteti.</span><br />
<span class="sujato m-text">Venerable Citta Hatthisāriputta interrupted them while they were talking.</span><br />
</p>
<p id="an6p60c1p5">
<span class="pali m-text">Atha kho āyasmā mahākoṭṭhiko āyasmantaṁ cittaṁ hatthisāriputtaṁ etadavoca:</span><br />
<span class="sujato m-text">Then Venerable Mahākoṭṭhita said to Venerable Citta Hatthisāriputta,</span><br />
</p>
<p id="an6p60c1p6">
<span class="pali m-text">“māyasmā citto hatthisāriputto therānaṁ bhikkhūnaṁ abhidhammakathaṁ kathentānaṁ antarantarā kathaṁ opātesi, yāva kathāpariyosānaṁ āyasmā citto āgametū”ti.</span><br />
<span class="sujato m-text">“Venerable, please don’t interrupt the senior mendicants while they’re talking about the teachings. Wait until the end of the discussion.”</span><br />
</p>
<p id="an6p60c1p7">
<span class="pali m-text">Evaṁ vutte, āyasmato cittassa hatthisāriputtassa sahāyakā bhikkhū āyasmantaṁ mahākoṭṭhikaṁ etadavocuṁ:</span><br />
<span class="sujato m-text">When he said this, Citta Hatthisāriputta’s companions said to Mahākoṭṭhita,</span><br />
</p>
<p id="an6p60c1p8">
<span class="pali m-text">“māyasmā mahākoṭṭhiko āyasmantaṁ cittaṁ hatthisāriputtaṁ apasādesi, paṇḍito āyasmā citto hatthisāriputto.</span><br />
<span class="sujato m-text">“Venerable, please don’t rebuke Citta Hatthisāriputta. He is astute,</span><br />
</p>
<p id="an6p60c1p9">
<span class="pali m-text">Pahoti cāyasmā citto hatthisāriputto therānaṁ bhikkhūnaṁ abhidhammakathaṁ kathetun”ti.</span><br />
<span class="sujato m-text">and quite capable of talking about the teachings with the senior mendicants.”</span><br />
</p>
<p id="an6p60c2p1">
<span class="pali m-text">“Dujjānaṁ kho etaṁ, āvuso, parassa cetopariyāyaṁ ajānantehi.</span><br />
<span class="sujato m-text">“It’s not easy to know this, reverends, for those who don’t comprehend another’s mind.</span><br />
</p>
<p id="an6p60c2p2">
<span class="pali m-text">Idhāvuso, ekacco puggalo tāvadeva soratasorato hoti, nivātanivāto hoti, upasantupasanto hoti, yāva satthāraṁ upanissāya viharati aññataraṁ vā garuṭṭhāniyaṁ sabrahmacāriṁ.</span><br />
<span class="sujato m-text">Take a person who is the sweetest of the sweet, the most even-tempered of the even-tempered, the calmest of the calm, so long as they live relying on the Teacher or a spiritual companion in a teacher’s role.</span><br />
</p>
<p id="an6p60c2p3">
<span class="pali m-text">Yato ca kho so vapakassateva satthārā, vapakassati garuṭṭhāniyehi sabrahmacārīhi, so saṁsaṭṭho viharati bhikkhūhi bhikkhunīhi upāsakehi upāsikāhi raññā rājamahāmattehi titthiyehi titthiyasāvakehi.</span><br />
<span class="sujato m-text">But when they’re separated from the Teacher or a spiritual companion in a teacher’s role, they mix closely with monks, nuns, laymen, and laywomen; with rulers and their ministers, and with monastics of other religions and their disciples.</span><br />
</p>
<p id="an6p60c2p4">
<span class="pali m-text">Tassa saṁsaṭṭhassa vissatthassa pākatassa bhassamanuyuttassa viharato rāgo cittaṁ anuddhaṁseti.</span><br />
<span class="sujato m-text">As they mix closely, they become intimate and loose, spending time chatting, and so lust infects their mind.</span><br />
</p>
<p id="an6p60c2p5">
<span class="pali m-text">So rāgānuddhaṁsitena cittena sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c3p1">
<span class="pali m-text">Seyyathāpi, āvuso, goṇo kiṭṭhādo dāmena vā baddho vaje vā oruddho.</span><br />
<span class="sujato m-text">Suppose an ox fond of crops was tied up or shut in a pen.</span><br />
</p>
<p id="an6p60c3p2">
<span class="pali m-text">Yo nu kho, āvuso, evaṁ vadeyya: ‘na dānāyaṁ goṇo kiṭṭhādo punadeva kiṭṭhaṁ otarissatī’ti, sammā nu kho so, āvuso, vadamāno vadeyyā”ti?</span><br />
<span class="sujato m-text">Would it be right to say that that ox will never again invade the crops?”</span><br />
</p>
<p id="an6p60c3p3">
<span class="pali m-text">“No hidaṁ, āvuso”.</span><br />
<span class="sujato m-text">“No it would not, reverend.</span><br />
</p>
<p id="an6p60c3p4">
<span class="pali m-text">“Ṭhānañhetaṁ, āvuso, vijjati, yaṁ so goṇo kiṭṭhādo dāmaṁ vā chetvā vajaṁ vā bhinditvā, atha punadeva kiṭṭhaṁ otareyyāti.</span><br />
<span class="sujato m-text">For it’s quite possible that that ox will snap the ropes or break out of the pen, and then invade the crops.”</span><br />
</p>
<p id="an6p60c3p5">
<span class="pali m-text">Evamevaṁ kho, āvuso, idhekacco puggalo tāvadeva soratasorato hoti, nivātanivāto hoti, upasantupasanto hoti yāva satthāraṁ upanissāya viharati aññataraṁ vā garuṭṭhāniyaṁ sabrahmacāriṁ.</span><br />
<span class="sujato m-text">“In the same way, take a person who is the sweetest of the sweet …</span><br />
</p>
<p id="an6p60c3p6">
<span class="pali m-text">Yato ca kho so vapakassateva satthārā, vapakassati garuṭṭhāniyehi sabrahmacārīhi, so saṁsaṭṭho viharati bhikkhūhi bhikkhunīhi upāsakehi upāsikāhi raññā rājamahāmattehi titthiyehi titthiyasāvakehi.</span><br />
</p>
<p id="an6p60c3p7">
<span class="pali m-text">Tassa saṁsaṭṭhassa vissatthassa pākatassa bhassamanuyuttassa viharato rāgo cittaṁ anuddhaṁseti.</span><br />
<span class="sujato m-text">As they mix closely, they become intimate and loose, spending time chatting, and so lust infects their mind.</span><br />
</p>
<p id="an6p60c3p8">
<span class="pali m-text">So rāgānuddhaṁsitena cittena sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c4p1">
<span class="pali m-text">Idha panāvuso, ekacco puggalo vivicceva kāmehi …pe… paṭhamaṁ jhānaṁ upasampajja viharati.</span><br />
<span class="sujato m-text">Take the case of a person who, quite secluded from sensual pleasures … enters and remains in the first absorption.</span><br />
</p>
<p id="an6p60c4p2">
<span class="pali m-text">So ‘lābhimhi paṭhamassa jhānassā’ti saṁsaṭṭho viharati bhikkhūhi …pe…</span><br />
<span class="sujato m-text">Thinking, ‘I get the first absorption!’ they mix closely with monks …</span><br />
</p>
<p id="an6p60c4p3">
<span class="pali m-text">sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c4p4">
<span class="pali m-text">Seyyathāpi, āvuso, cātumahāpathe thullaphusitako devo vassanto rajaṁ antaradhāpeyya, cikkhallaṁ pātukareyya.</span><br />
<span class="sujato m-text">Suppose it was raining heavily at the crossroads so that the dust vanished and mud appeared.</span><br />
</p>
<p id="an6p60c4p5">
<span class="pali m-text">Yo nu kho, āvuso, evaṁ vadeyya: ‘na dāni amusmiṁ cātumahāpathe punadeva rajo pātubhavissatī’ti, sammā nu kho so, āvuso, vadamāno vadeyyā”ti?</span><br />
<span class="sujato m-text">Would it be right to say that now dust will never appear at this crossroad again?”</span><br />
</p>
<p id="an6p60c4p6">
<span class="pali m-text">“No hidaṁ, āvuso”.</span><br />
<span class="sujato m-text">“No it would not, reverend.</span><br />
</p>
<p id="an6p60c4p7">
<span class="pali m-text">“Ṭhānañhetaṁ, āvuso, vijjati, yaṁ amusmiṁ cātumahāpathe manussā vā atikkameyyuṁ, gopasū vā atikkameyyuṁ, vātātapo vā snehagataṁ pariyādiyeyya, atha punadeva rajo pātubhaveyyāti.</span><br />
<span class="sujato m-text">For it is quite possible that people or cattle and so on will cross over the crossroad, or that the wind and sun will evaporate the moisture so that the dust appears again.”</span><br />
</p>
<p id="an6p60c4p8">
<span class="pali m-text">Evamevaṁ kho, āvuso, idhekacco puggalo vivicceva kāmehi …pe… paṭhamaṁ jhānaṁ upasampajja viharati.</span><br />
<span class="sujato m-text">“In the same way, take the case of a person who, quite secluded from sensual pleasures … enters and remains in the first absorption.</span><br />
</p>
<p id="an6p60c4p9">
<span class="pali m-text">So ‘lābhimhi paṭhamassa jhānassā’ti saṁsaṭṭho viharati bhikkhūhi …pe…</span><br />
<span class="sujato m-text">Thinking, ‘I get the first absorption!’ they mix closely with monks …</span><br />
</p>
<p id="an6p60c4p10">
<span class="pali m-text">sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c5p1">
<span class="pali m-text">Idha panāvuso, ekacco puggalo vitakkavicārānaṁ vūpasamā …pe… dutiyaṁ jhānaṁ upasampajja viharati.</span><br />
<span class="sujato m-text">Take another case of a person who, as the placing of the mind and keeping it connected are stilled … enters and remains in the second absorption.</span><br />
</p>
<p id="an6p60c5p2">
<span class="pali m-text">So ‘lābhimhi dutiyassa jhānassā’ti saṁsaṭṭho viharati bhikkhūhi …pe…</span><br />
<span class="sujato m-text">Thinking, ‘I get the second absorption!’ they mix closely with monks …</span><br />
</p>
<p id="an6p60c5p3">
<span class="pali m-text">sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c5p4">
<span class="pali m-text">Seyyathāpi, āvuso, gāmassa vā nigamassa vā avidūre mahantaṁ taḷākaṁ.</span><br />
<span class="sujato m-text">Suppose there was a large pond not far from a town or village.</span><br />
</p>
<p id="an6p60c5p5">
<span class="pali m-text">Tattha thullaphusitako devo vuṭṭho sippisambukampi sakkharakaṭhalampi antaradhāpeyya.</span><br />
<span class="sujato m-text">After it rained heavily there the clams and mussels, and pebbles and gravel would vanish.</span><br />
</p>
<p id="an6p60c5p6">
<span class="pali m-text">Yo nu kho, āvuso, evaṁ vadeyya: ‘na dāni amusmiṁ taḷāke punadeva sippisambukā vā sakkharakaṭhalā vā pātubhavissantī’ti, sammā nu kho so, āvuso, vadamāno vadeyyā”ti?</span><br />
<span class="sujato m-text">Would it be right to say that now the clams and mussels, and pebbles and gravel will never appear here again?”</span><br />
</p>
<p id="an6p60c5p7">
<span class="pali m-text">“No hidaṁ, āvuso”.</span><br />
<span class="sujato m-text">“No it would not, reverend.</span><br />
</p>
<p id="an6p60c5p8">
<span class="pali m-text">“Ṭhānañhetaṁ, āvuso, vijjati, yaṁ amusmiṁ taḷāke manussā vā piveyyuṁ, gopasū vā piveyyuṁ, vātātapo vā snehagataṁ pariyādiyeyya, atha punadeva sippisambukāpi sakkharakaṭhalāpi pātubhaveyyunti.</span><br />
<span class="sujato m-text">For it’s quite possible that people or cattle and so on will drink from the pond, or that the wind and sun will evaporate it so that the clams and mussels, and pebbles and gravel appear again.”</span><br />
</p>
<p id="an6p60c5p9">
<span class="pali m-text">Evamevaṁ kho, āvuso, idhekacco puggalo vitakkavicārānaṁ vūpasamā …pe… dutiyaṁ jhānaṁ upasampajja viharati.</span><br />
<span class="sujato m-text">“In the same way, take another case of a person who, as the placing of the mind and keeping it connected are stilled … enters and remains in the second absorption.</span><br />
</p>
<p id="an6p60c5p10">
<span class="pali m-text">So ‘lābhimhi dutiyassa jhānassā’ti saṁsaṭṭho viharati bhikkhūhi …pe…</span><br />
<span class="sujato m-text">Thinking, ‘I get the second absorption!’ they mix closely with monks …</span><br />
</p>
<p id="an6p60c5p11">
<span class="pali m-text">sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c6p1">
<span class="pali m-text">Idha panāvuso, ekacco puggalo pītiyā ca virāgā …pe… tatiyaṁ jhānaṁ upasampajja viharati.</span><br />
<span class="sujato m-text">Take the case of another person who, with the fading away of rapture … enters and remains in the third absorption.</span><br />
</p>
<p id="an6p60c6p2">
<span class="pali m-text">So ‘lābhimhi tatiyassa jhānassā’ti saṁsaṭṭho viharati bhikkhūhi …pe…</span><br />
<span class="sujato m-text">Thinking, ‘I get the third absorption!’ they mix closely with monks …</span><br />
</p>
<p id="an6p60c6p3">
<span class="pali m-text">sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c6p4">
<span class="pali m-text">Seyyathāpi, āvuso, purisaṁ paṇītabhojanaṁ bhuttāviṁ ābhidosikaṁ bhojanaṁ nacchādeyya.</span><br />
<span class="sujato m-text">Suppose a person had finished a delicious meal. They’d have no appetite for leftovers.</span><br />
</p>
<p id="an6p60c6p5">
<span class="pali m-text">Yo nu kho, āvuso, evaṁ vadeyya: ‘na dāni amuṁ purisaṁ punadeva bhojanaṁ chādessatī’ti, sammā nu kho so, āvuso, vadamāno vadeyyā”ti?</span><br />
<span class="sujato m-text">Would it be right to say that now food will never appeal to this person again?”</span><br />
</p>
<p id="an6p60c6p6">
<span class="pali m-text">“No hidaṁ, āvuso”.</span><br />
<span class="sujato m-text">“No it would not, reverend.</span><br />
</p>
<p id="an6p60c6p7">
<span class="pali m-text">“Ṭhānañhetaṁ, āvuso, vijjati, amuṁ purisaṁ paṇītabhojanaṁ bhuttāviṁ yāvassa sā ojā kāye ṭhassati tāva na aññaṁ bhojanaṁ chādessati.</span><br />
<span class="sujato m-text">For it’s quite possible that other food won’t appeal to that person as long as the nourishment is still present.</span><br />
</p>
<p id="an6p60c6p8">
<span class="pali m-text">Yato ca khvassa sā ojā antaradhāyissati, atha punadeva taṁ bhojanaṁ chādeyyāti.</span><br />
<span class="sujato m-text">But when the nourishment vanishes food will appeal again.”</span><br />
</p>
<p id="an6p60c6p9">
<span class="pali m-text">Evamevaṁ kho, āvuso, idhekacco puggalo pītiyā ca virāgā …pe… tatiyaṁ jhānaṁ upasampajja viharati.</span><br />
<span class="sujato m-text">“In the same way, take the case of a person who, with the fading away of rapture … enters and remains in the third absorption.</span><br />
</p>
<p id="an6p60c6p10">
<span class="pali m-text">So ‘lābhimhi tatiyassa jhānassā’ti saṁsaṭṭho viharati bhikkhūhi …pe…</span><br />
<span class="sujato m-text">Thinking, ‘I get the third absorption!’ they mix closely with monks …</span><br />
</p>
<p id="an6p60c6p11">
<span class="pali m-text">sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c7p1">
<span class="pali m-text">Idha, panāvuso, ekacco puggalo sukhassa ca pahānā dukkhassa ca pahānā …pe… catutthaṁ jhānaṁ upasampajja viharati.</span><br />
<span class="sujato m-text">Take the case of another person who, giving up pleasure and pain … enters and remains in the fourth absorption.</span><br />
</p>
<p id="an6p60c7p2">
<span class="pali m-text">So ‘lābhimhi catutthassa jhānassā’ti saṁsaṭṭho viharati bhikkhūhi …pe…</span><br />
<span class="sujato m-text">Thinking, ‘I get the fourth absorption!’ they mix closely with monks …</span><br />
</p>
<p id="an6p60c7p3">
<span class="pali m-text">sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c7p4">
<span class="pali m-text">Seyyathāpi, āvuso, pabbatasaṅkhepe udakarahado nivāto vigataūmiko.</span><br />
<span class="sujato m-text">Suppose that in a mountain glen there was a lake, unruffled and free of waves.</span><br />
</p>
<p id="an6p60c7p5">
<span class="pali m-text">Yo nu kho, āvuso, evaṁ vadeyya: ‘na dāni amusmiṁ udakarahade punadeva ūmi pātubhavissatī’ti, sammā nu kho so, āvuso, vadamāno vadeyyā”ti?</span><br />
<span class="sujato m-text">Would it be right to say that now waves will never appear in this lake again?”</span><br />
</p>
<p id="an6p60c7p6">
<span class="pali m-text">“No hidaṁ, āvuso”.</span><br />
<span class="sujato m-text">“No it would not, reverend.</span><br />
</p>
<p id="an6p60c7p7">
<span class="pali m-text">“Ṭhānañhetaṁ, āvuso, vijjati, yā puratthimāya disāya āgaccheyya bhusā vātavuṭṭhi. Sā tasmiṁ udakarahade ūmiṁ janeyya. Yā pacchimāya disāya āgaccheyya …pe… yā uttarāya disāya āgaccheyya … yā dakkhiṇāya disāya āgaccheyya bhusā vātavuṭṭhi. Sā tasmiṁ udakarahade ūmiṁ janeyyāti.</span><br />
<span class="sujato m-text">For it is quite possible that a violent storm could blow up out of the east, west, north, or south, and stir up waves in that lake.”</span><br />
</p>
<p id="an6p60c7p8">
<span class="pali m-text">Evamevaṁ kho, āvuso, idhekacco puggalo sukhassa ca pahānā dukkhassa ca pahānā …pe… catutthaṁ jhānaṁ upasampajja viharati.</span><br />
<span class="sujato m-text">“In the same way, take the case of a person who, giving up pleasure and pain … enters and remains in the fourth absorption.</span><br />
</p>
<p id="an6p60c7p9">
<span class="pali m-text">So ‘lābhimhi catutthassa jhānassā’ti saṁsaṭṭho viharati bhikkhūhi …pe…</span><br />
<span class="sujato m-text">Thinking, ‘I get the fourth absorption!’ they mix closely with monks …</span><br />
</p>
<p id="an6p60c7p10">
<span class="pali m-text">sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c8p1">
<span class="pali m-text">Idha, panāvuso, ekacco puggalo sabbanimittānaṁ amanasikārā animittaṁ cetosamādhiṁ upasampajja viharati.</span><br />
<span class="sujato m-text">Take the case of another person who, not focusing on any signs, enters and remains in the signless immersion of the heart.</span><br />
</p>
<p id="an6p60c8p2">
<span class="pali m-text">So ‘lābhimhi animittassa cetosamādhissā’ti saṁsaṭṭho viharati bhikkhūhi bhikkhunīhi upāsakehi upāsikāhi raññā rājamahāmattehi titthiyehi titthiyasāvakehi.</span><br />
<span class="sujato m-text">Thinking, ‘I get the signless immersion of the heart!’ they mix closely with monks, nuns, laymen, and laywomen; with rulers and their ministers, and with monastics of other religions and their disciples.</span><br />
</p>
<p id="an6p60c8p3">
<span class="pali m-text">Tassa saṁsaṭṭhassa vissatthassa pākatassa bhassamanuyuttassa viharato rāgo cittaṁ anuddhaṁseti.</span><br />
<span class="sujato m-text">As they mix closely, they become intimate and loose, spending time chatting, and so lust infects their mind.</span><br />
</p>
<p id="an6p60c8p4">
<span class="pali m-text">So rāgānuddhaṁsitena cittena sikkhaṁ paccakkhāya hīnāyāvattati.</span><br />
<span class="sujato m-text">They resign the training and return to a lesser life.</span><br />
</p>
<p id="an6p60c8p5">
<span class="pali m-text">Seyyathāpi, āvuso, rājā vā rājamahāmatto vā caturaṅginiyā senāya addhānamaggappaṭipanno aññatarasmiṁ vanasaṇḍe ekarattiṁ vāsaṁ upagaccheyya.</span><br />
<span class="sujato m-text">Suppose a ruler or their minister, while walking along the road with an army of four divisions, was to arrive at a forest grove where they set up camp for the night.</span><br />
</p>
<p id="an6p60c8p6">
<span class="pali m-text">Tatra hatthisaddena assasaddena rathasaddena pattisaddena bheripaṇavasaṅkhatiṇavaninnādasaddena cīrikasaddo antaradhāyeyya.</span><br />
<span class="sujato m-text">There, because of the noise of the elephants, horses, chariots, soldiers, and the drums, kettledrums, horns, and cymbals, the chirping of crickets would vanish.</span><br />
</p>
<p id="an6p60c8p7">
<span class="pali m-text">Yo nu kho, āvuso, evaṁ vadeyya: ‘na dāni amusmiṁ vanasaṇḍe punadeva cīrikasaddo pātubhavissatī’ti, sammā nu kho so, āvuso, vadamāno vadeyyā”ti?</span><br />
<span class="sujato m-text">Would it be right to say that now the chirping of crickets will never be heard in this woodland grove again?”</span><br />
</p>
<p id="an6p60c8p8">
<span class="pali m-text">“No hidaṁ, āvuso”.</span><br />
<span class="sujato m-text">“No it would not, reverend.</span><br />
</p>
<p id="an6p60c8p9">
<span class="pali m-text">“Ṭhānañhetaṁ, āvuso, vijjati, yaṁ so rājā vā rājamahāmatto vā tamhā vanasaṇḍā pakkameyya, atha punadeva cīrikasaddo pātubhaveyyāti.</span><br />
<span class="sujato m-text">For it is quite possible that the ruler or their minister will depart from that woodland grove so that the chirping of crickets will be heard there again.”</span><br />
</p>
<p id="an6p60c8p10">
<span class="pali m-text">Evamevaṁ kho, āvuso, idhekacco puggalo sabbanimittānaṁ amanasikārā animittaṁ cetosamādhiṁ upasampajja viharati.</span><br />
<span class="sujato m-text">“In the same way, take the case of a person who, not focusing on any signs, enters and remains in the signless immersion of the heart …</span><br />
</p>
<p id="an6p60c8p11">
<span class="pali m-text">So ‘lābhimhi animittassa cetosamādhissā’ti saṁsaṭṭho viharati bhikkhūhi bhikkhunīhi upāsakehi upāsikāhi raññā rājamahāmattehi titthiyehi titthiyasāvakehi.</span><br />
</p>
<p id="an6p60c8p12">
<span class="pali m-text">Tassa saṁsaṭṭhassa vissatthassa pākatassa bhassamanuyuttassa viharato rāgo cittaṁ anuddhaṁseti.</span><br />
</p>
<p id="an6p60c8p13">
<span class="pali m-text">So rāgānuddhaṁsitena cittena sikkhaṁ paccakkhāya hīnāyāvattatī”ti.</span><br />
<span class="sujato m-text">They resign the training and return to a lesser life.”</span><br />
</p>
<p id="an6p60c9p1">
<span class="pali m-text">Atha kho āyasmā citto hatthisāriputto aparena samayena sikkhaṁ paccakkhāya hīnāyāvattati.</span><br />
<span class="sujato m-text">Then after some time Venerable Citta Hatthisāriputta resigned the training and returned to a lesser life.</span><br />
</p>
<p id="an6p60c9p2">
<span class="pali m-text">Atha kho cittassa hatthisāriputtassa sahāyakā bhikkhū yenāyasmā mahākoṭṭhiko tenupasaṅkamiṁsu; upasaṅkamitvā āyasmantaṁ mahākoṭṭhikaṁ etadavocuṁ:</span><br />
<span class="sujato m-text">Then the mendicants who were his companions went up to Venerable Mahākoṭṭhita and said,</span><br />
</p>
<p id="an6p60c9p3">
<span class="pali m-text">“kiṁ nu kho āyasmatā mahākoṭṭhikena citto hatthisāriputto cetasā ceto paricca vidito:</span><br />
<span class="sujato m-text">“Did Venerable Mahākoṭṭhita comprehend Citta Hatthisāriputta’s mind and know that</span><br />
</p>
<p id="an6p60c9p4">
<span class="pali m-text">‘imāsañca imāsañca vihārasamāpattīnaṁ citto hatthisāriputto lābhī, atha ca pana sikkhaṁ paccakkhāya hīnāyāvattissatī’ti;</span><br />
<span class="sujato m-text">he had gained such and such meditative attainments, yet he would still resign the training and return to a lesser life?</span><br />
</p>
<p id="an6p60c9p5">
<span class="pali m-text">udāhu devatā etamatthaṁ ārocesuṁ:</span><br />
<span class="sujato m-text">Or did deities tell you about it?”</span><br />
</p>
<p id="an6p60c9p6">
<span class="pali m-text">‘citto, bhante, hatthisāriputto imāsañca imāsañca vihārasamāpattīnaṁ lābhī, atha ca pana sikkhaṁ paccakkhāya hīnāyāvattissatī’”ti?</span><br />
</p>
<p id="an6p60c9p7">
<span class="pali m-text">“Cetasā ceto paricca vidito me, āvuso:</span><br />
<span class="sujato m-text">“Reverends, I comprehended his mind and knew this.</span><br />
</p>
<p id="an6p60c9p8">
<span class="pali m-text">‘citto hatthisāriputto imāsañca imāsañca vihārasamāpattīnaṁ lābhī, atha ca pana sikkhaṁ paccakkhāya hīnāyāvattissatī’ti.</span><br />
</p>
<p id="an6p60c9p9">
<span class="pali m-text">Devatāpi me etamatthaṁ ārocesuṁ:</span><br />
<span class="sujato m-text">And deities also told me.”</span><br />
</p>
<p id="an6p60c9p10">
<span class="pali m-text">‘citto, bhante, hatthisāriputto imāsañca imāsañca vihārasamāpattīnaṁ lābhī, atha ca pana sikkhaṁ paccakkhāya hīnāyāvattissatī’”ti.</span><br />
</p>
<p id="an6p60c10p1">
<span class="pali m-text">Atha kho cittassa hatthisāriputtassa sahāyakā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:</span><br />
<span class="sujato m-text">Then the mendicants who were Citta Hatthisāriputta’s companions went up to the Buddha, bowed, sat down to one side, and said to him,</span><br />
</p>
<p id="an6p60c10p2">
<span class="pali m-text">“citto, bhante, hatthisāriputto imāsañca imāsañca vihārasamāpattīnaṁ lābhī, atha ca pana sikkhaṁ paccakkhāya hīnāyāvattatī”ti.</span><br />
<span class="sujato m-text">“Sir, Citta Hatthisāriputta, who had gained such and such meditative attainments, has still resigned the training and returned to a lesser life.”</span><br />
</p>
<p id="an6p60c10p3">
<span class="pali m-text">“Na, bhikkhave, citto ciraṁ sarissati nekkhammassā”ti.</span><br />
<span class="sujato m-text">“Mendicants, soon Citta will remember renunciation.”</span><br />
</p>
<p id="an6p60c11p1">
<span class="pali m-text">Atha kho citto hatthisāriputto nacirasseva kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji.</span><br />
<span class="sujato m-text">And not long after Citta Hatthisāriputta shaved off his hair and beard, dressed in ocher robes, and went forth from the lay life to homelessness.</span><br />
</p>
<p id="an6p60c11p2">
<span class="pali m-text">Atha kho āyasmā citto hatthisāriputto eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span><br />
<span class="sujato m-text">Then Citta Hatthisāriputta, living alone, withdrawn, diligent, keen, and resolute, soon realized the supreme culmination of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness.</span><br />
</p>
<p id="an6p60c11p3">
<span class="pali m-text">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi.</span><br />
<span class="sujato m-text">He understood: “Rebirth is ended; the spiritual journey has been completed; what had to be done has been done; there is no return to any state of existence.”</span><br />
</p>
<p id="an6p60c11p4">
<span class="pali m-text">Aññataro ca panāyasmā citto hatthisāriputto arahataṁ ahosīti.</span><br />
<span class="sujato m-text">And Venerable Citta Hatthisāriputta became one of the perfected.</span><br />
</p>
<p id="an6p60c11p5">
<span class="pali m-text">Chaṭṭhaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>