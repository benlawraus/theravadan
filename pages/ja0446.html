<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ja0446.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/ja0445.html">Previous</a></div>
<div class="m-col-t-6 m-text-right">
<a href="../pages/ja0447.html">Next</a></div>
</div>
<p id="ja446c0p2">
<span class="pali m-text">Dasakanipāta</span><br />
</p>
<p id="ja446c0p3">
<span class="pali m-text">Catudvāravagga</span><br />
</p>
<section id="takkalajataka">
<span id="ja446c0p4"></span><h2><span class="pali m-text">8. Takkalajātaka</span></h2>
<p id="ja446c1p1">
<span class="pali m-text">“Na takkalā santi na āluvāni,</span><br />
</p>
<p id="ja446c1p2">
<span class="pali m-text">Na biḷāliyo na kaḷambāni tāta;</span><br />
</p>
<p id="ja446c1p3">
<span class="pali m-text">Eko araññamhi susānamajjhe,</span><br />
</p>
<p id="ja446c1p4">
<span class="pali m-text">Kimatthiko tāta khaṇāsi kāsuṁ”.</span><br />
</p>
<p id="ja446c2p1">
<span class="pali m-text">“Pitāmaho tāta sudubbalo te,</span><br />
</p>
<p id="ja446c2p2">
<span class="pali m-text">Anekabyādhīhi dukhena phuṭṭho;</span><br />
</p>
<p id="ja446c2p3">
<span class="pali m-text">Tamajjahaṁ nikhaṇissāmi sobbhe,</span><br />
</p>
<p id="ja446c2p4">
<span class="pali m-text">Na hissa taṁ jīvitaṁ rocayāmi”.</span><br />
</p>
<p id="ja446c3p1">
<span class="pali m-text">“Saṅkappametaṁ paṭiladdha pāpakaṁ,</span><br />
</p>
<p id="ja446c3p2">
<span class="pali m-text">Accāhitaṁ kamma karosi luddaṁ;</span><br />
</p>
<p id="ja446c3p3">
<span class="pali m-text">Mayāpi tāta paṭilacchase tuvaṁ,</span><br />
</p>
<p id="ja446c3p4">
<span class="pali m-text">Etādisaṁ kamma jarūpanīto;</span><br />
</p>
<p id="ja446c3p5">
<span class="pali m-text">Taṁ kullavattaṁ anuvattamāno,</span><br />
</p>
<p id="ja446c3p6">
<span class="pali m-text">Ahampi taṁ nikhaṇissāmi sobbhe”.</span><br />
</p>
<p id="ja446c4p1">
<span class="pali m-text">“Pharusāhi vācāhi pakubbamāno,</span><br />
</p>
<p id="ja446c4p2">
<span class="pali m-text">Āsajja maṁ tvaṁ vadase kumāra;</span><br />
</p>
<p id="ja446c4p3">
<span class="pali m-text">Putto mamaṁ orasako samāno,</span><br />
</p>
<p id="ja446c4p4">
<span class="pali m-text">Ahitānukampī mama tvaṁsi putta”.</span><br />
</p>
<p id="ja446c5p1">
<span class="pali m-text">“Na tāhaṁ tāta ahitānukampī,</span><br />
</p>
<p id="ja446c5p2">
<span class="pali m-text">Hitānukampī te ahampi tāta;</span><br />
</p>
<p id="ja446c5p3">
<span class="pali m-text">Pāpañca taṁ kamma pakubbamānaṁ,</span><br />
</p>
<p id="ja446c5p4">
<span class="pali m-text">Arahāmi no vārayituṁ tato”.</span><br />
</p>
<p id="ja446c6p1">
<span class="pali m-text">“Yo mātaraṁ vā pitaraṁ saviṭṭha,</span><br />
</p>
<p id="ja446c6p2">
<span class="pali m-text">Adūsake hiṁsati pāpadhammo;</span><br />
</p>
<p id="ja446c6p3">
<span class="pali m-text">Kāyassa bhedā abhisamparāyaṁ,</span><br />
</p>
<p id="ja446c6p4">
<span class="pali m-text">Asaṁsayaṁ so nirayaṁ upeti.</span><br />
</p>
<p id="ja446c7p1">
<span class="pali m-text">Yo mātaraṁ vā pitaraṁ saviṭṭha,</span><br />
</p>
<p id="ja446c7p2">
<span class="pali m-text">Annena pānena upaṭṭhahāti;</span><br />
</p>
<p id="ja446c7p3">
<span class="pali m-text">Kāyassa bhedā abhisamparāyaṁ,</span><br />
</p>
<p id="ja446c7p4">
<span class="pali m-text">Asaṁsayaṁ so sugatiṁ upeti.</span><br />
</p>
<p id="ja446c8p1">
<span class="pali m-text">Na me tvaṁ putta ahitānukampī,</span><br />
</p>
<p id="ja446c8p2">
<span class="pali m-text">Hitānukampī me tvaṁsi putta;</span><br />
</p>
<p id="ja446c8p3">
<span class="pali m-text">Ahañca taṁ mātarā vuccamāno,</span><br />
</p>
<p id="ja446c8p4">
<span class="pali m-text">Etādisaṁ kamma karomi luddaṁ”.</span><br />
</p>
<p id="ja446c9p1">
<span class="pali m-text">“Yā te sā bhariyā anariyarūpā,</span><br />
</p>
<p id="ja446c9p2">
<span class="pali m-text">Mātā mamesā sakiyā janetti;</span><br />
</p>
<p id="ja446c9p3">
<span class="pali m-text">Niddhāpaye tañca sakā agārā,</span><br />
</p>
<p id="ja446c9p4">
<span class="pali m-text">Aññampi te sā dukhamāvaheyya.</span><br />
</p>
<p id="ja446c10p1">
<span class="pali m-text">Yā te sā bhariyā anariyarūpā,</span><br />
</p>
<p id="ja446c10p2">
<span class="pali m-text">Mātā mamesā sakiyā janetti;</span><br />
</p>
<p id="ja446c10p3">
<span class="pali m-text">Dantā kareṇūva vasūpanītā,</span><br />
</p>
<p id="ja446c10p4">
<span class="pali m-text">Sā pāpadhammā punarāvajātū”ti.</span><br />
</p>
<p id="ja446c11p1">
<span class="pali m-text">Takkalajātakaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/ja0445.html">Previous</a></div>
<div class="m-col-t-6 m-text-right">
<a href="../pages/ja0447.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>