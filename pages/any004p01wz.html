<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any004p01wz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 4" />
  <meta name="twitter:title" content="Aṅguttara Nikāya 4" />
  <meta property="og:url" content="https://www.theravadan.org/pages/any004p01wz.html" />
  <meta property="og:description" content="Translators: sujato Numbered Discourses 4.54 6. Puññābhisandavagga 6. Overflowing Merit 54. Dutiyasaṁvāsasutta Living Together (2nd) “Cattārome, bhikkhave, saṁvāsā. “Mendicants, there are four ways of living together. Katame cattāro? What four? Chavo chavāya saddhiṁ saṁvasati, A male zombie living with a female zombie; chavo deviyā saddhiṁ sa …" />
  <meta name="twitter:description" content="Translators: sujato Numbered Discourses 4.54 6. Puññābhisandavagga 6. Overflowing Merit 54. Dutiyasaṁvāsasutta Living Together (2nd) “Cattārome, bhikkhave, saṁvāsā. “Mendicants, there are four ways of living together. Katame cattāro? What four? Chavo chavāya saddhiṁ saṁvasati, A male zombie living with a female zombie; chavo deviyā saddhiṁ sa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 4.54</span></p>
<p id="an4p54c0p2">
<span class="pali m-text">6. Puññābhisandavagga</span><br />
<span class="sujato m-text">6. Overflowing Merit</span><br />
</p>
<section id="dutiyasamvasasutta">
<span id="an4p54c0p3"></span><h2><span class="pali m-text">54. Dutiyasaṁvāsasutta</span></h2>
<p><span class="sujato m-text">Living Together (2nd)</span></p>
<p id="an4p54c1p1">
<span class="pali m-text">“Cattārome, bhikkhave, saṁvāsā.</span><br />
<span class="sujato m-text">“Mendicants, there are four ways of living together.</span><br />
</p>
<p id="an4p54c1p2">
<span class="pali m-text">Katame cattāro?</span><br />
<span class="sujato m-text">What four?</span><br />
</p>
<p id="an4p54c1p3">
<span class="pali m-text">Chavo chavāya saddhiṁ saṁvasati,</span><br />
<span class="sujato m-text">A male zombie living with a female zombie;</span><br />
</p>
<p id="an4p54c1p4">
<span class="pali m-text">chavo deviyā saddhiṁ saṁvasati,</span><br />
<span class="sujato m-text">a male zombie living with a goddess;</span><br />
</p>
<p id="an4p54c1p5">
<span class="pali m-text">devo chavāya saddhiṁ saṁvasati,</span><br />
<span class="sujato m-text">a god living with a female zombie;</span><br />
</p>
<p id="an4p54c1p6">
<span class="pali m-text">devo deviyā saddhiṁ saṁvasati.</span><br />
<span class="sujato m-text">a god living with a goddess.</span><br />
</p>
<p id="an4p54c2p1">
<span class="pali m-text">Kathañca, bhikkhave, chavo chavāya saddhiṁ saṁvasati.</span><br />
<span class="sujato m-text">And how does a male zombie live with a female zombie?</span><br />
</p>
<p id="an4p54c2p2">
<span class="pali m-text">Idha, bhikkhave, sāmiko hoti pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko dussīlo pāpadhammo maccheramalapariyuṭṭhitena cetasā agāraṁ ajjhāvasati akkosakaparibhāsako samaṇabrāhmaṇānaṁ;</span><br />
<span class="sujato m-text">It’s when the husband kills living creatures, steals, commits sexual misconduct; he uses speech that’s false, divisive, harsh, or nonsensical; and he’s covetous, malicious, and has wrong view. He’s unethical, of bad character, living at home with his heart full of the stain of stinginess, abusing and insulting ascetics and brahmins.</span><br />
</p>
<p id="an4p54c2p3">
<span class="pali m-text">bhariyāpissa hoti pāṇātipātinī adinnādāyinī kāmesumicchācārinī musāvādinī pisuṇavācā pharusavācā samphappalāpinī abhijjhālunī byāpannacittā micchādiṭṭhikā dussīlā pāpadhammā maccheramalapariyuṭṭhitena cetasā agāraṁ ajjhāvasati akkosikaparibhāsikā samaṇabrāhmaṇānaṁ.</span><br />
<span class="sujato m-text">And the wife is also … unethical, of bad character …</span><br />
</p>
<p id="an4p54c2p4">
<span class="pali m-text">Evaṁ kho, bhikkhave, chavo chavāya saddhiṁ saṁvasati.</span><br />
<span class="sujato m-text">That’s how a male zombie lives with a female zombie.</span><br />
</p>
<p id="an4p54c3p1">
<span class="pali m-text">Kathañca, bhikkhave, chavo deviyā saddhiṁ saṁvasati?</span><br />
<span class="sujato m-text">And how does a male zombie live with a goddess?</span><br />
</p>
<p id="an4p54c3p2">
<span class="pali m-text">Idha, bhikkhave, sāmiko hoti pāṇātipātī …pe… micchādiṭṭhiko dussīlo pāpadhammo maccheramalapariyuṭṭhitena cetasā agāraṁ ajjhāvasati akkosakaparibhāsako samaṇabrāhmaṇānaṁ;</span><br />
<span class="sujato m-text">It’s when the husband … is unethical, of bad character …</span><br />
</p>
<p id="an4p54c3p3">
<span class="pali m-text">bhariyā khvassa hoti pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā pisuṇāya vācāya paṭiviratā pharusāya vācāya paṭiviratā samphappalāpā paṭiviratā anabhijjhālunī abyāpannacittā sammādiṭṭhikā sīlavatī kalyāṇadhammā vigatamalamaccherena cetasā agāraṁ ajjhāvasati anakkosikaparibhāsikā samaṇabrāhmaṇānaṁ.</span><br />
<span class="sujato m-text">But the wife doesn’t kill living creatures, steal, commit sexual misconduct, lie, or use alcoholic drinks that cause negligence. She doesn’t use speech that’s false, divisive, harsh, or nonsensical. And she’s contented, kind-hearted, with right view. She’s ethical, of good character, living at home with her heart rid of the stain of stinginess, not abusing and insulting ascetics and brahmins.</span><br />
</p>
<p id="an4p54c3p4">
<span class="pali m-text">Evaṁ kho, bhikkhave, chavo deviyā saddhiṁ saṁvasati.</span><br />
<span class="sujato m-text">That’s how a male zombie lives with a goddess.</span><br />
</p>
<p id="an4p54c4p1">
<span class="pali m-text">Kathañca, bhikkhave, devo chavāya saddhiṁ saṁvasati?</span><br />
<span class="sujato m-text">And how does a god live with a female zombie?</span><br />
</p>
<p id="an4p54c4p2">
<span class="pali m-text">Idha, bhikkhave, sāmiko hoti pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhiko sīlavā kalyāṇadhammo vigatamalamaccherena cetasā agāraṁ ajjhāvasati anakkosakaparibhāsako samaṇabrāhmaṇānaṁ;</span><br />
<span class="sujato m-text">It’s when the husband … is ethical, of good character …</span><br />
</p>
<p id="an4p54c4p3">
<span class="pali m-text">bhariyā khvassa hoti pāṇātipātinī …pe… micchādiṭṭhikā dussīlā pāpadhammā maccheramalapariyuṭṭhitena cetasā agāraṁ ajjhāvasati akkosikaparibhāsikā samaṇabrāhmaṇānaṁ.</span><br />
<span class="sujato m-text">But the wife … is unethical, of bad character …</span><br />
</p>
<p id="an4p54c4p4">
<span class="pali m-text">Evaṁ kho, bhikkhave, devo chavāya saddhiṁ saṁvasati.</span><br />
<span class="sujato m-text">That’s how a god lives with a female zombie.</span><br />
</p>
<p id="an4p54c5p1">
<span class="pali m-text">Kathañca, bhikkhave, devo deviyā saddhiṁ saṁvasati?</span><br />
<span class="sujato m-text">And how does a god live with a goddess?</span><br />
</p>
<p id="an4p54c5p2">
<span class="pali m-text">Idha, bhikkhave, sāmiko hoti pāṇātipātā paṭivirato …pe… sammādiṭṭhiko sīlavā kalyāṇadhammo vigatamalamaccherena cetasā agāraṁ ajjhāvasati anakkosakaparibhāsako samaṇabrāhmaṇānaṁ;</span><br />
<span class="sujato m-text">It’s when the husband … is ethical, of good character …</span><br />
</p>
<p id="an4p54c5p3">
<span class="pali m-text">bhariyāpissa hoti pāṇātipātā paṭiviratā …pe… sammādiṭṭhikā sīlavatī kalyāṇadhammā vigatamalamaccherena cetasā agāraṁ ajjhāvasati anakkosikaparibhāsikā samaṇabrāhmaṇānaṁ.</span><br />
<span class="sujato m-text">And the wife is also … ethical, of good character …</span><br />
</p>
<p id="an4p54c5p4">
<span class="pali m-text">Evaṁ kho, bhikkhave, devo deviyā saddhiṁ saṁvasati.</span><br />
<span class="sujato m-text">That’s how a god lives with a goddess.</span><br />
</p>
<p id="an4p54c5p5">
<span class="pali m-text">Ime kho, bhikkhave, cattāro saṁvāsāti.</span><br />
<span class="sujato m-text">These are the four ways of living together.” …</span><br />
</p>
<p id="an4p54c6p1">
<span class="pali m-text">Ubho ca honti dussīlā,</span><br />
</p>
<p id="an4p54c6p2">
<span class="pali m-text">kadariyā paribhāsakā;</span><br />
</p>
<p id="an4p54c6p3">
<span class="pali m-text">Te honti jānipatayo,</span><br />
</p>
<p id="an4p54c6p4">
<span class="pali m-text">chavā saṁvāsamāgatā.</span><br />
</p>
<p id="an4p54c7p1">
<span class="pali m-text">Sāmiko hoti dussīlo,</span><br />
</p>
<p id="an4p54c7p2">
<span class="pali m-text">kadariyo paribhāsako;</span><br />
</p>
<p id="an4p54c7p3">
<span class="pali m-text">Bhariyā sīlavatī hoti,</span><br />
</p>
<p id="an4p54c7p4">
<span class="pali m-text">vadaññū vītamaccharā;</span><br />
</p>
<p id="an4p54c7p5">
<span class="pali m-text">Sāpi devī saṁvasati,</span><br />
</p>
<p id="an4p54c7p6">
<span class="pali m-text">chavena patinā saha.</span><br />
</p>
<p id="an4p54c8p1">
<span class="pali m-text">Sāmiko sīlavā hoti,</span><br />
</p>
<p id="an4p54c8p2">
<span class="pali m-text">vadaññū vītamaccharo;</span><br />
</p>
<p id="an4p54c8p3">
<span class="pali m-text">Bhariyā hoti dussīlā,</span><br />
</p>
<p id="an4p54c8p4">
<span class="pali m-text">kadariyā paribhāsikā;</span><br />
</p>
<p id="an4p54c8p5">
<span class="pali m-text">Sāpi chavā saṁvasati,</span><br />
</p>
<p id="an4p54c8p6">
<span class="pali m-text">devena patinā saha.</span><br />
</p>
<p id="an4p54c9p1">
<span class="pali m-text">Ubho saddhā vadaññū ca,</span><br />
</p>
<p id="an4p54c9p2">
<span class="pali m-text">saññatā dhammajīvino;</span><br />
</p>
<p id="an4p54c9p3">
<span class="pali m-text">Te honti jānipatayo,</span><br />
</p>
<p id="an4p54c9p4">
<span class="pali m-text">aññamaññaṁ piyaṁvadā.</span><br />
</p>
<p id="an4p54c10p1">
<span class="pali m-text">Atthāsaṁ pacurā honti,</span><br />
</p>
<p id="an4p54c10p2">
<span class="pali m-text">phāsukaṁ upajāyati;</span><br />
</p>
<p id="an4p54c10p3">
<span class="pali m-text">Amittā dummanā honti,</span><br />
</p>
<p id="an4p54c10p4">
<span class="pali m-text">ubhinnaṁ samasīlinaṁ.</span><br />
</p>
<p id="an4p54c11p1">
<span class="pali m-text">Idha dhammaṁ caritvāna,</span><br />
</p>
<p id="an4p54c11p2">
<span class="pali m-text">samasīlabbatā ubho;</span><br />
</p>
<p id="an4p54c11p3">
<span class="pali m-text">Nandino devalokasmiṁ,</span><br />
</p>
<p id="an4p54c11p4">
<span class="pali m-text">modanti kāmakāmino”ti.</span><br />
</p>
<p id="an4p54c11p5">
<span class="pali m-text">Catutthaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>