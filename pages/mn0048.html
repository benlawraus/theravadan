<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; mn &raquo; Majjhima Nikāya 48 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0048.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-mn-index.html">mn</a> &raquo;
          </span>
          Majjhima Nikāya 48
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0047.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0049.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 48</span></p>
<section id="kosambiyasutta">
<span id="mn48c0p2"></span><h2><span class="pali m-text">Kosambiyasutta</span></h2>
<p><span class="sujato m-text">The Mendicants of Kosambi</span></p>
<p id="mn48c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn48c1p2">
<span class="pali m-text">ekaṁ samayaṁ bhagavā kosambiyaṁ viharati ghositārāme.</span><br />
<span class="sujato m-text">At one time the Buddha was staying near Kosambi, in Ghosita’s Monastery.</span><br />
</p>
<p id="mn48c2p1">
<span class="pali m-text">Tena kho pana samayena kosambiyaṁ bhikkhū bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti.</span><br />
<span class="sujato m-text">Now at that time the mendicants of Kosambi were arguing, quarreling, and disputing, continually wounding each other with barbed words.</span><br />
</p>
<p id="mn48c2p2">
<span class="pali m-text">Te na ceva aññamaññaṁ saññāpenti na ca saññattiṁ upenti, na ca aññamaññaṁ nijjhāpenti, na ca nijjhattiṁ upenti.</span><br />
<span class="sujato m-text">They couldn’t persuade each other or be persuaded, nor could they convince each other or be convinced.</span><br />
</p>
<p id="mn48c3p1">
<span class="pali m-text">Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca:</span><br />
<span class="sujato m-text">Then a mendicant went up to the Buddha, bowed, sat down to one side, and told him what was happening.</span><br />
</p>
<p id="mn48c3p2">
<span class="pali m-text">“idha, bhante, kosambiyaṁ bhikkhū bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti, te na ceva aññamaññaṁ saññāpenti, na ca saññattiṁ upenti, na ca aññamaññaṁ nijjhāpenti, na ca nijjhattiṁ upentī”ti.</span><br />
</p>
<p id="mn48c4p1">
<span class="pali m-text">Atha kho bhagavā aññataraṁ bhikkhuṁ āmantesi:</span><br />
<span class="sujato m-text">So the Buddha addressed a certain monk,</span><br />
</p>
<p id="mn48c4p2">
<span class="pali m-text">“ehi tvaṁ, bhikkhu, mama vacanena te bhikkhū āmantehi:</span><br />
<span class="sujato m-text">“Please, monk, in my name tell those mendicants that</span><br />
</p>
<p id="mn48c4p3">
<span class="pali m-text">‘satthā vo āyasmante āmantetī’”ti.</span><br />
<span class="sujato m-text">the teacher summons them.</span><br />
</p>
<p id="mn48c4p4">
<span class="pali m-text">“Evaṁ, bhante”ti kho so bhikkhu bhagavato paṭissutvā yena te bhikkhū tenupasaṅkami; upasaṅkamitvā te bhikkhū etadavoca:</span><br />
<span class="sujato m-text">“Yes, sir,” that monk replied. He went to those monks and said,</span><br />
</p>
<p id="mn48c4p5">
<span class="pali m-text">“satthā āyasmante āmantetī”ti.</span><br />
<span class="sujato m-text">“Venerables, the teacher summons you.”</span><br />
</p>
<p id="mn48c4p6">
<span class="pali m-text">“Evamāvuso”ti kho te bhikkhū tassa bhikkhuno paṭissutvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinne kho te bhikkhū bhagavā etadavoca:</span><br />
<span class="sujato m-text">“Yes, reverend,” those monks replied. They went to the Buddha, bowed, and sat down to one side. The Buddha said to them,</span><br />
</p>
<p id="mn48c4p7">
<span class="pali m-text">“saccaṁ kira tumhe, bhikkhave, bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha,</span><br />
<span class="sujato m-text">“Is it really true, mendicants, that you have been arguing, quarreling, and disputing, continually wounding each other with barbed words?</span><br />
</p>
<p id="mn48c4p8">
<span class="pali m-text">te na ceva aññamaññaṁ saññāpetha, na ca saññattiṁ upetha, na ca aññamaññaṁ nijjhāpetha, na ca nijjhattiṁ upethā”ti?</span><br />
<span class="sujato m-text">And that you can’t persuade each other or be persuaded, nor can you convince each other or be convinced?”</span><br />
</p>
<p id="mn48c4p9">
<span class="pali m-text">“Evaṁ, bhante”.</span><br />
<span class="sujato m-text">“Yes, sir,” they said.</span><br />
</p>
<p id="mn48c5p1">
<span class="pali m-text">“Taṁ kiṁ maññatha, bhikkhave,</span><br />
<span class="sujato m-text">“What do you think, mendicants?</span><br />
</p>
<p id="mn48c5p2">
<span class="pali m-text">yasmiṁ tumhe samaye bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, api nu tumhākaṁ tasmiṁ samaye mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca, mettaṁ vacīkammaṁ …pe… mettaṁ manokammaṁ paccupaṭṭhitaṁ hoti sabrahmacārīsu āvi ceva raho cā”ti?</span><br />
<span class="sujato m-text">When you’re arguing, quarreling, and disputing, continually wounding each other with barbed words, are you treating your spiritual companions with kindness by way of body, speech, and mind, both in public and in private?”</span><br />
</p>
<p id="mn48c5p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="mn48c5p4">
<span class="pali m-text">“Iti kira, bhikkhave, yasmiṁ tumhe samaye bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, neva tumhākaṁ tasmiṁ samaye mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca, na mettaṁ vacīkammaṁ …pe… na mettaṁ manokammaṁ paccupaṭṭhitaṁ hoti sabrahmacārīsu āvi ceva raho ca.</span><br />
<span class="sujato m-text">“So it seems that when you’re arguing you are not treating each other with kindness.</span><br />
</p>
<p id="mn48c5p5">
<span class="pali m-text">Atha kiñcarahi tumhe, moghapurisā, kiṁ jānantā kiṁ passantā bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, te na ceva aññamaññaṁ saññāpetha, na ca saññattiṁ upetha, na ca aññamaññaṁ nijjhāpetha, na ca nijjhattiṁ upetha?</span><br />
<span class="sujato m-text">So what exactly do you know and see, you foolish men, that you behave in such a way?</span><br />
</p>
<p id="mn48c5p6">
<span class="pali m-text">Tañhi tumhākaṁ, moghapurisā, bhavissati dīgharattaṁ ahitāya dukkhāyā”ti.</span><br />
<span class="sujato m-text">This will be for your lasting harm and suffering.”</span><br />
</p>
<p id="mn48c6p1">
<span class="pali m-text">Atha kho bhagavā bhikkhū āmantesi:</span><br />
<span class="sujato m-text">Then the Buddha said to the mendicants:</span><br />
</p>
<p id="mn48c6p2">
<span class="pali m-text">“chayime, bhikkhave, dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti.</span><br />
<span class="sujato m-text">“Mendicants, these six warm-hearted qualities make for fondness and respect, conducing to inclusion, harmony, and unity, without quarreling.</span><br />
</p>
<p id="mn48c6p3">
<span class="pali m-text">Katame cha?</span><br />
<span class="sujato m-text">What six?</span><br />
</p>
<p id="mn48c6p4">
<span class="pali m-text">Idha, bhikkhave, bhikkhuno mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca.</span><br />
<span class="sujato m-text">Firstly, a mendicant consistently treats their spiritual companions with bodily kindness, both in public and in private.</span><br />
</p>
<p id="mn48c6p5">
<span class="pali m-text">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
<span class="sujato m-text">This warm-hearted quality makes for fondness and respect, conducing to inclusion, harmony, and unity, without quarreling.</span><br />
</p>
<p id="mn48c6p6">
<span class="pali m-text">Puna caparaṁ, bhikkhave, bhikkhuno mettaṁ vacīkammaṁ paccupaṭṭhitaṁ hoti sabrahmacārīsu āvi ceva raho ca.</span><br />
<span class="sujato m-text">Furthermore, a mendicant consistently treats their spiritual companions with verbal kindness …</span><br />
</p>
<p id="mn48c6p7">
<span class="pali m-text">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
</p>
<p id="mn48c6p8">
<span class="pali m-text">Puna caparaṁ, bhikkhave, bhikkhuno mettaṁ manokammaṁ paccupaṭṭhitaṁ hoti sabrahmacārīsu āvi ceva raho ca.</span><br />
<span class="sujato m-text">Furthermore, a mendicant consistently treats their spiritual companions with mental kindness …</span><br />
</p>
<p id="mn48c6p9">
<span class="pali m-text">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
</p>
<p id="mn48c6p10">
<span class="pali m-text">Puna caparaṁ, bhikkhave, bhikkhu ye te lābhā dhammikā dhammaladdhā antamaso pattapariyāpannamattampi, tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī.</span><br />
<span class="sujato m-text">Furthermore, a mendicant shares without reservation any material possessions they have gained by legitimate means, even the food placed in the alms-bowl, using them in common with their ethical spiritual companions …</span><br />
</p>
<p id="mn48c6p11">
<span class="pali m-text">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
</p>
<p id="mn48c6p12">
<span class="pali m-text">Puna caparaṁ, bhikkhave, bhikkhu yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṁvattanikāni tathārūpesu sīlesu sīlasāmaññagato viharati sabrahmacārīhi āvi ceva raho ca.</span><br />
<span class="sujato m-text">Furthermore, a mendicant lives according to the precepts shared with their spiritual companions, both in public and in private. Those precepts are unbroken, impeccable, spotless, and unmarred, liberating, praised by sensible people, not mistaken, and leading to immersion. …</span><br />
</p>
<p id="mn48c6p13">
<span class="pali m-text">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
</p>
<p id="mn48c6p14">
<span class="pali m-text">Puna caparaṁ, bhikkhave, bhikkhu yāyaṁ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharati sabrahmacārīhi āvi ceva raho ca.</span><br />
<span class="sujato m-text">Furthermore, a mendicant lives according to the view shared with their spiritual companions, both in public and in private. That view is noble and emancipating, and leads one who practices it to the complete ending of suffering.</span><br />
</p>
<p id="mn48c6p15">
<span class="pali m-text">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.</span><br />
<span class="sujato m-text">This warm-hearted quality makes for fondness and respect, conducing to inclusion, harmony, and unity, without quarreling.</span><br />
</p>
<p id="mn48c6p16">
<span class="pali m-text">Ime kho, bhikkhave, cha sāraṇīyā dhammā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti.</span><br />
<span class="sujato m-text">These six warm-hearted qualities make for fondness and respect, conducing to inclusion, harmony, and unity, without quarreling.</span><br />
</p>
<p id="mn48c7p1">
<span class="pali m-text">Imesaṁ kho, bhikkhave, channaṁ sāraṇīyānaṁ dhammānaṁ etaṁ aggaṁ etaṁ saṅgāhikaṁ etaṁ saṅghāṭanikaṁ—yadidaṁ yāyaṁ diṭṭhi ariyā niyyānikā niyyāti takkarassa sammā dukkhakkhayāya.</span><br />
<span class="sujato m-text">Of these six warm-hearted qualities, the chief is the view that is noble and emancipating, and leads one who practices it to the complete ending of suffering. It holds and binds everything together.</span><br />
</p>
<p id="mn48c7p2">
<span class="pali m-text">Seyyathāpi, bhikkhave, kūṭāgārassa etaṁ aggaṁ etaṁ saṅgāhikaṁ etaṁ saṅghāṭanikaṁ yadidaṁ kūṭaṁ;</span><br />
<span class="sujato m-text">It’s like a bungalow. The roof-peak is the chief point, which holds and binds everything together.</span><br />
</p>
<p id="mn48c7p3">
<span class="pali m-text">evameva kho, bhikkhave, imesaṁ channaṁ sāraṇīyānaṁ dhammānaṁ etaṁ aggaṁ etaṁ saṅgāhikaṁ etaṁ saṅghāṭanikaṁ yadidaṁ yāyaṁ diṭṭhi ariyā niyyānikā niyyāti takkarassa sammā dukkhakkhayāya.</span><br />
<span class="sujato m-text">In the same way, of these six warm-hearted qualities, the chief is the view that is noble and emancipating, and leads one who practices it to the complete ending of suffering. It holds and binds everything together.</span><br />
</p>
<p id="mn48c8p1">
<span class="pali m-text">Kathañca, bhikkhave, yāyaṁ diṭṭhi ariyā niyyānikā niyyāti takkarassa sammā dukkhakkhayāya?</span><br />
<span class="sujato m-text">And how does the view that is noble and emancipating lead one who practices it to the complete ending of suffering?</span><br />
</p>
<p id="mn48c8p2">
<span class="pali m-text">Idha, bhikkhave, bhikkhu araññagato vā rukkhamūlagato vā suññāgāragato vā iti paṭisañcikkhati:</span><br />
<span class="sujato m-text">It’s when a mendicant has gone to a wilderness, or to the root of a tree, or to an empty hut, and reflects like this,</span><br />
</p>
<p id="mn48c8p3">
<span class="pali m-text">‘atthi nu kho me taṁ pariyuṭṭhānaṁ ajjhattaṁ appahīnaṁ, yenāhaṁ pariyuṭṭhānena pariyuṭṭhitacitto yathābhūtaṁ nappajāneyyaṁ na passeyyan’ti?</span><br />
<span class="sujato m-text">‘Is there anything that I’m overcome with internally and haven’t given up, because of which I might not accurately know and see?’</span><br />
</p>
<p id="mn48c8p4">
<span class="pali m-text">Sace, bhikkhave, bhikkhu kāmarāgapariyuṭṭhito hoti, pariyuṭṭhitacittova hoti.</span><br />
<span class="sujato m-text">If a mendicant is overcome with sensual desire, it’s their mind that’s overcome.</span><br />
</p>
<p id="mn48c8p5">
<span class="pali m-text">Sace, bhikkhave, bhikkhu byāpādapariyuṭṭhito hoti, pariyuṭṭhitacittova hoti.</span><br />
<span class="sujato m-text">If a mendicant is overcome with ill will,</span><br />
</p>
<p id="mn48c8p6">
<span class="pali m-text">Sace, bhikkhave, bhikkhu thinamiddhapariyuṭṭhito hoti, pariyuṭṭhitacittova hoti.</span><br />
<span class="sujato m-text">dullness and drowsiness,</span><br />
</p>
<p id="mn48c8p7">
<span class="pali m-text">Sace, bhikkhave, bhikkhu uddhaccakukkuccapariyuṭṭhito hoti, pariyuṭṭhitacittova hoti.</span><br />
<span class="sujato m-text">restlessness and remorse,</span><br />
</p>
<p id="mn48c8p8">
<span class="pali m-text">Sace, bhikkhave, bhikkhu vicikicchāpariyuṭṭhito hoti, pariyuṭṭhitacittova hoti.</span><br />
<span class="sujato m-text">doubt,</span><br />
</p>
<p id="mn48c8p9">
<span class="pali m-text">Sace, bhikkhave, bhikkhu idhalokacintāya pasuto hoti, pariyuṭṭhitacittova hoti.</span><br />
<span class="sujato m-text">pursuing speculation about this world,</span><br />
</p>
<p id="mn48c8p10">
<span class="pali m-text">Sace, bhikkhave, bhikkhu paralokacintāya pasuto hoti, pariyuṭṭhitacittova hoti.</span><br />
<span class="sujato m-text">pursuing speculation about the next world,</span><br />
</p>
<p id="mn48c8p11">
<span class="pali m-text">Sace, bhikkhave, bhikkhu bhaṇḍanajāto kalahajāto vivādāpanno aññamaññaṁ mukhasattīhi vitudanto viharati, pariyuṭṭhitacittova hoti.</span><br />
<span class="sujato m-text">or arguing, quarreling, and disputing, continually wounding others with barbed words, it’s their mind that’s overcome.</span><br />
</p>
<p id="mn48c8p12">
<span class="pali m-text">So evaṁ pajānāti:</span><br />
<span class="sujato m-text">They understand,</span><br />
</p>
<p id="mn48c8p13">
<span class="pali m-text">‘natthi kho me taṁ pariyuṭṭhānaṁ ajjhattaṁ appahīnaṁ, yenāhaṁ pariyuṭṭhānena pariyuṭṭhitacitto yathābhūtaṁ nappajāneyyaṁ na passeyyaṁ.</span><br />
<span class="sujato m-text">‘There is nothing that I’m overcome with internally and haven’t given up, because of which I might not accurately know and see.</span><br />
</p>
<p id="mn48c8p14">
<span class="pali m-text">Suppaṇihitaṁ me mānasaṁ saccānaṁ bodhāyā’ti.</span><br />
<span class="sujato m-text">My mind is properly disposed for awakening to the truths.’</span><br />
</p>
<p id="mn48c8p15">
<span class="pali m-text">Idamassa paṭhamaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi.</span><br />
<span class="sujato m-text">This is the first knowledge they have achieved that is noble and transcendent, and is not shared with ordinary people.</span><br />
</p>
<p id="mn48c9p1">
<span class="pali m-text">Puna caparaṁ, bhikkhave, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects,</span><br />
</p>
<p id="mn48c9p2">
<span class="pali m-text">‘imaṁ nu kho ahaṁ diṭṭhiṁ āsevanto bhāvento bahulīkaronto labhāmi paccattaṁ samathaṁ, labhāmi paccattaṁ nibbutin’ti?</span><br />
<span class="sujato m-text">‘When I develop, cultivate, and make much of this view, do I personally gain serenity and quenching?’</span><br />
</p>
<p id="mn48c9p3">
<span class="pali m-text">So evaṁ pajānāti:</span><br />
<span class="sujato m-text">They understand,</span><br />
</p>
<p id="mn48c9p4">
<span class="pali m-text">‘imaṁ kho ahaṁ diṭṭhiṁ āsevanto bhāvento bahulīkaronto labhāmi paccattaṁ samathaṁ, labhāmi paccattaṁ nibbutin’ti.</span><br />
<span class="sujato m-text">‘When I develop, cultivate, and make much of this view, I personally gain serenity and quenching.’</span><br />
</p>
<p id="mn48c9p5">
<span class="pali m-text">Idamassa dutiyaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi.</span><br />
<span class="sujato m-text">This is their second knowledge …</span><br />
</p>
<p id="mn48c10p1">
<span class="pali m-text">Puna caparaṁ, bhikkhave, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects,</span><br />
</p>
<p id="mn48c10p2">
<span class="pali m-text">‘yathārūpāyāhaṁ diṭṭhiyā samannāgato, atthi nu kho ito bahiddhā añño samaṇo vā brāhmaṇo vā tathārūpāya diṭṭhiyā samannāgato’ti?</span><br />
<span class="sujato m-text">‘Are there any ascetics or brahmins outside of the Buddhist community who have the same kind of view that I have?’</span><br />
</p>
<p id="mn48c10p3">
<span class="pali m-text">So evaṁ pajānāti:</span><br />
<span class="sujato m-text">They understand,</span><br />
</p>
<p id="mn48c10p4">
<span class="pali m-text">‘yathārūpāyāhaṁ diṭṭhiyā samannāgato, natthi ito bahiddhā añño samaṇo vā brāhmaṇo vā tathārūpāya diṭṭhiyā samannāgato’ti.</span><br />
<span class="sujato m-text">‘There are no ascetics or brahmins outside of the Buddhist community who have the same kind of view that I have.’</span><br />
</p>
<p id="mn48c10p5">
<span class="pali m-text">Idamassa tatiyaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi.</span><br />
<span class="sujato m-text">This is their third knowledge …</span><br />
</p>
<p id="mn48c11p1">
<span class="pali m-text">Puna caparaṁ, bhikkhave, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects,</span><br />
</p>
<p id="mn48c11p2">
<span class="pali m-text">‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti.</span><br />
<span class="sujato m-text">‘Do I have the same nature as a person accomplished in view?’</span><br />
</p>
<p id="mn48c11p3">
<span class="pali m-text">Kathaṁrūpāya ca, bhikkhave, dhammatāya diṭṭhisampanno puggalo samannāgato?</span><br />
<span class="sujato m-text">And what, mendicants, is the nature of a person accomplished in view?</span><br />
</p>
<p id="mn48c11p4">
<span class="pali m-text">Dhammatā esā, bhikkhave, diṭṭhisampannassa puggalassa:</span><br />
<span class="sujato m-text">This is the nature of a person accomplished in view.</span><br />
</p>
<p id="mn48c11p5">
<span class="pali m-text">‘kiñcāpi tathārūpiṁ āpattiṁ āpajjati, yathārūpāya āpattiyā vuṭṭhānaṁ paññāyati, atha kho naṁ khippameva satthari vā viññūsu vā sabrahmacārīsu deseti vivarati uttānīkaroti;</span><br />
<span class="sujato m-text">Though they may fall into a kind of offense for which rehabilitation has been laid down, they quickly disclose, clarify, and reveal it to the Teacher or a sensible spiritual companion.</span><br />
</p>
<p id="mn48c11p6">
<span class="pali m-text">desetvā vivaritvā uttānīkatvā āyatiṁ saṁvaraṁ āpajjati’.</span><br />
<span class="sujato m-text">And having revealed it they restrain themselves in the future.</span><br />
</p>
<p id="mn48c11p7">
<span class="pali m-text">Seyyathāpi, bhikkhave, daharo kumāro mando uttānaseyyako hatthena vā pādena vā aṅgāraṁ akkamitvā khippameva paṭisaṁharati;</span><br />
<span class="sujato m-text">Suppose there was a little baby boy. If he puts his hand or foot on a burning coal, he quickly pulls it back.</span><br />
</p>
<p id="mn48c11p8">
<span class="pali m-text">evameva kho, bhikkhave, dhammatā esā diṭṭhisampannassa puggalassa:</span><br />
<span class="sujato m-text">In the same way, this is the nature of a person accomplished in view.</span><br />
</p>
<p id="mn48c11p9">
<span class="pali m-text">‘kiñcāpi tathārūpiṁ āpattiṁ āpajjati yathārūpāya āpattiyā vuṭṭhānaṁ paññāyati, atha kho naṁ khippameva satthari vā viññūsu vā sabrahmacārīsu deseti vivarati uttānīkaroti;</span><br />
<span class="sujato m-text">Though they may still fall into a kind of offense for which rehabilitation has been laid down, they quickly reveal it to the Teacher or a sensible spiritual companion.</span><br />
</p>
<p id="mn48c11p10">
<span class="pali m-text">desetvā vivaritvā uttānīkatvā āyatiṁ saṁvaraṁ āpajjati’.</span><br />
<span class="sujato m-text">And having revealed it they restrain themselves in the future.</span><br />
</p>
<p id="mn48c11p11">
<span class="pali m-text">So evaṁ pajānāti:</span><br />
<span class="sujato m-text">They understand,</span><br />
</p>
<p id="mn48c11p12">
<span class="pali m-text">‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti.</span><br />
<span class="sujato m-text">‘I have the same nature as a person accomplished in view.’</span><br />
</p>
<p id="mn48c11p13">
<span class="pali m-text">Idamassa catutthaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi.</span><br />
<span class="sujato m-text">This is their fourth knowledge …</span><br />
</p>
<p id="mn48c12p1">
<span class="pali m-text">Puna caparaṁ, bhikkhave, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects,</span><br />
</p>
<p id="mn48c12p2">
<span class="pali m-text">‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti.</span><br />
<span class="sujato m-text">‘Do I have the same nature as a person accomplished in view?’</span><br />
</p>
<p id="mn48c12p3">
<span class="pali m-text">Kathaṁrūpāya ca, bhikkhave, dhammatāya diṭṭhisampanno puggalo samannāgato?</span><br />
<span class="sujato m-text">And what, mendicants, is the nature of a person accomplished in view?</span><br />
</p>
<p id="mn48c12p4">
<span class="pali m-text">Dhammatā esā, bhikkhave, diṭṭhisampannassa puggalassa:</span><br />
<span class="sujato m-text">This is the nature of a person accomplished in view.</span><br />
</p>
<p id="mn48c12p5">
<span class="pali m-text">‘kiñcāpi yāni tāni sabrahmacārīnaṁ uccāvacāni kiṅkaraṇīyāni tattha ussukkaṁ āpanno hoti, atha khvāssa tibbāpekkhā hoti adhisīlasikkhāya adhicittasikkhāya adhipaññāsikkhāya’.</span><br />
<span class="sujato m-text">Though they might manage a diverse spectrum of duties for their spiritual companions, they still feel a keen regard for the training in higher ethics, higher mind, and higher wisdom.</span><br />
</p>
<p id="mn48c12p6">
<span class="pali m-text">Seyyathāpi, bhikkhave, gāvī taruṇavacchā thambañca ālumpati vacchakañca apacinati;</span><br />
<span class="sujato m-text">Suppose there was a cow with a baby calf. She keeps the calf close as she grazes.</span><br />
</p>
<p id="mn48c12p7">
<span class="pali m-text">evameva kho, bhikkhave, dhammatā esā diṭṭhisampannassa puggalassa:</span><br />
<span class="sujato m-text">In the same way, this is the nature of a person accomplished in view.</span><br />
</p>
<p id="mn48c12p8">
<span class="pali m-text">‘kiñcāpi yāni tāni sabrahmacārīnaṁ uccāvacāni kiṅkaraṇīyāni tattha ussukkaṁ āpanno hoti, atha khvāssa tibbāpekkhā hoti adhisīlasikkhāya adhicittasikkhāya adhipaññāsikkhāya’.</span><br />
<span class="sujato m-text">Though they might manage a diverse spectrum of duties for their spiritual companions, they still feel a keen regard for the training in higher ethics, higher mind, and higher wisdom.</span><br />
</p>
<p id="mn48c12p9">
<span class="pali m-text">So evaṁ pajānāti:</span><br />
<span class="sujato m-text">They understand,</span><br />
</p>
<p id="mn48c12p10">
<span class="pali m-text">‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti.</span><br />
<span class="sujato m-text">‘I have the same nature as a person accomplished in view.’</span><br />
</p>
<p id="mn48c12p11">
<span class="pali m-text">Idamassa pañcamaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi.</span><br />
<span class="sujato m-text">This is their fifth knowledge …</span><br />
</p>
<p id="mn48c13p1">
<span class="pali m-text">Puna caparaṁ, bhikkhave, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects,</span><br />
</p>
<p id="mn48c13p2">
<span class="pali m-text">‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti.</span><br />
<span class="sujato m-text">‘Do I have the same strength as a person accomplished in view?’</span><br />
</p>
<p id="mn48c13p3">
<span class="pali m-text">Kathaṁrūpāya ca, bhikkhave, balatāya diṭṭhisampanno puggalo samannāgato?</span><br />
<span class="sujato m-text">And what, mendicants, is the strength of a person accomplished in view?</span><br />
</p>
<p id="mn48c13p4">
<span class="pali m-text">Balatā esā, bhikkhave, diṭṭhisampannassa puggalassa yaṁ tathāgatappavedite dhammavinaye desiyamāne aṭṭhiṁ katvā manasikatvā sabbacetasā samannāharitvā ohitasoto dhammaṁ suṇāti.</span><br />
<span class="sujato m-text">The strength of a person accomplished in view is that, when the teaching and training proclaimed by the Realized One are being taught, they pay heed, pay attention, engage wholeheartedly, and lend an ear.</span><br />
</p>
<p id="mn48c13p5">
<span class="pali m-text">So evaṁ pajānāti:</span><br />
<span class="sujato m-text">They understand,</span><br />
</p>
<p id="mn48c13p6">
<span class="pali m-text">‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti.</span><br />
<span class="sujato m-text">‘I have the same strength as a person accomplished in view.’</span><br />
</p>
<p id="mn48c13p7">
<span class="pali m-text">Idamassa chaṭṭhaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi.</span><br />
<span class="sujato m-text">This is their sixth knowledge …</span><br />
</p>
<p id="mn48c14p1">
<span class="pali m-text">Puna caparaṁ, bhikkhave, ariyasāvako iti paṭisañcikkhati:</span><br />
<span class="sujato m-text">Furthermore, a noble disciple reflects,</span><br />
</p>
<p id="mn48c14p2">
<span class="pali m-text">‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti.</span><br />
<span class="sujato m-text">‘Do I have the same strength as a person accomplished in view?’</span><br />
</p>
<p id="mn48c14p3">
<span class="pali m-text">Kathaṁrūpāya ca, bhikkhave, balatāya diṭṭhisampanno puggalo samannāgato?</span><br />
<span class="sujato m-text">And what, mendicants, is the strength of a person accomplished in view?</span><br />
</p>
<p id="mn48c14p4">
<span class="pali m-text">Balatā esā, bhikkhave, diṭṭhisampannassa puggalassa yaṁ tathāgatappavedite dhammavinaye desiyamāne labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ.</span><br />
<span class="sujato m-text">The strength of a person accomplished in view is that, when the teaching and training proclaimed by the Realized One are being taught, they find inspiration in the meaning and the teaching, and find joy connected with the teaching.</span><br />
</p>
<p id="mn48c14p5">
<span class="pali m-text">So evaṁ pajānāti:</span><br />
<span class="sujato m-text">They understand,</span><br />
</p>
<p id="mn48c14p6">
<span class="pali m-text">‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti.</span><br />
<span class="sujato m-text">‘I have the same strength as a person accomplished in view.’</span><br />
</p>
<p id="mn48c14p7">
<span class="pali m-text">Idamassa sattamaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi.</span><br />
<span class="sujato m-text">This is the seventh knowledge they have achieved that is noble and transcendent, and is not shared with ordinary people.</span><br />
</p>
<p id="mn48c15p1">
<span class="pali m-text">Evaṁ sattaṅgasamannāgatassa kho, bhikkhave, ariyasāvakassa dhammatā susamanniṭṭhā hoti sotāpattiphalasacchikiriyāya.</span><br />
<span class="sujato m-text">When a noble disciple has these seven factors, they have properly investigated their own nature with respect to the realization of the fruit of stream-entry.</span><br />
</p>
<p id="mn48c15p2">
<span class="pali m-text">Evaṁ sattaṅgasamannāgato kho, bhikkhave, ariyasāvako sotāpattiphalasamannāgato hotī”ti.</span><br />
<span class="sujato m-text">A noble disciple with these seven factors has the fruit of stream-entry.”</span><br />
</p>
<p id="mn48c15p3">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn48c15p4">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants were happy with what the Buddha said.</span><br />
</p>
<p id="mn48c15p5">
<span class="pali m-text">Kosambiyasuttaṁ niṭṭhitaṁ aṭṭhamaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0047.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0049.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>