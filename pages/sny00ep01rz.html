<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn12 &raquo; Saṁyutta Nikāya 12 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny00ep01rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 12" />
  <meta name="twitter:title" content="Saṁyutta Nikāya 12" />
  <meta property="og:url" content="https://theravadan.org/pages/sny00ep01rz.html" />
  <meta property="og:description" content="Linked Discourses 12 5. Gahapativagga 5. Householders 50. Dutiyaariyasāvakasutta 50. A Noble Disciple (2nd) Sāvatthiyaṁ viharati. At Sāvatthī. “Na, bhikkhave, sutavato ariyasāvakassa evaṁ hoti: “Mendicants, a learned noble disciple doesn’t think: ‘kiṁ nu kho kismiṁ sati kiṁ hoti, kissuppādā kiṁ uppajjati? ‘When what exists, what is? Due to the …" />
  <meta name="twitter:description" content="Linked Discourses 12 5. Gahapativagga 5. Householders 50. Dutiyaariyasāvakasutta 50. A Noble Disciple (2nd) Sāvatthiyaṁ viharati. At Sāvatthī. “Na, bhikkhave, sutavato ariyasāvakassa evaṁ hoti: “Mendicants, a learned noble disciple doesn’t think: ‘kiṁ nu kho kismiṁ sati kiṁ hoti, kissuppādā kiṁ uppajjati? ‘When what exists, what is? Due to the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn12-index.html">sn12</a> &raquo;
          </span>
          Saṁyutta Nikāya 12
        </h1>
<!-- content -->
<p><span class="m-text">Linked Discourses 12</span></p>
<section id="gahapativagga">
<h2><a href="#gahapativagga">5. Gahapativagga</a></h2>
<p><span class="m-text">5. Householders</span></p>
<section id="dutiyaariyasavakasutta">
<h3><a href="#dutiyaariyasavakasutta">50. Dutiyaariyasāvakasutta</a></h3>
<p><span class="m-text">50. A Noble Disciple (2nd)</span></p>
<p id="sn12p50c1p1">
<span class="m-text m-primary">Sāvatthiyaṁ viharati.</span><br />
<span class="m-text">At Sāvatthī.</span><br />
</p>
<p id="sn12p50c1p2">
<span class="m-text m-primary">“Na, bhikkhave, sutavato ariyasāvakassa evaṁ hoti:</span><br />
<span class="m-text">“Mendicants, a learned noble disciple doesn’t think:</span><br />
</p>
<p id="sn12p50c1p3">
<span class="m-text m-primary">‘kiṁ nu kho kismiṁ sati kiṁ hoti, kissuppādā kiṁ uppajjati?</span><br />
<span class="m-text">‘When what exists, what is? Due to the arising of what, what arises?</span><br />
</p>
<p id="sn12p50c1p4">
<span class="m-text m-primary">Kismiṁ sati saṅkhārā honti, kismiṁ sati viññāṇaṁ hoti, kismiṁ sati nāmarūpaṁ hoti, kismiṁ sati saḷāyatanaṁ hoti, kismiṁ sati phasso hoti, kismiṁ sati vedanā hoti, kismiṁ sati taṇhā hoti, kismiṁ sati upādānaṁ hoti, kismiṁ sati bhavo hoti, kismiṁ sati jāti hoti, kismiṁ sati jarāmaraṇaṁ hotī’ti?</span><br />
<span class="m-text">When what exists do choices come to be? When what exists does consciousness come to be? When what exists do name and form … the six sense fields … contact … feeling … craving … grasping … continued existence … rebirth … old age and death come to be?’</span><br />
</p>
<p id="sn12p50c2p1">
<span class="m-text m-primary">Atha kho, bhikkhave, sutavato ariyasāvakassa aparappaccayā ñāṇamevettha hoti:</span><br />
<span class="m-text">Rather, a learned noble disciple has only knowledge about this that is independent of others:</span><br />
</p>
<p id="sn12p50c2p2">
<span class="m-text m-primary">‘imasmiṁ sati idaṁ hoti, imassuppādā idaṁ uppajjati.</span><br />
<span class="m-text">‘When this exists, that is; due to the arising of this, that arises.</span><br />
</p>
<p id="sn12p50c2p3">
<span class="m-text m-primary">Avijjāya sati saṅkhārā honti;</span><br />
<span class="m-text">When ignorance exists, choices come to be.</span><br />
</p>
<p id="sn12p50c2p4">
<span class="m-text m-primary">saṅkhāresu sati viññāṇaṁ hoti;</span><br />
<span class="m-text">When choices exist consciousness comes to be.</span><br />
</p>
<p id="sn12p50c2p5">
<span class="m-text m-primary">viññāṇe sati nāmarūpaṁ hoti;</span><br />
<span class="m-text">When consciousness exists name and form come to be.</span><br />
</p>
<p id="sn12p50c2p6">
<span class="m-text m-primary">nāmarūpe sati saḷāyatanaṁ hoti;</span><br />
<span class="m-text">When name and form exist the six sense fields come to be.</span><br />
</p>
<p id="sn12p50c2p7">
<span class="m-text m-primary">saḷāyatane sati phasso hoti;</span><br />
<span class="m-text">When the six sense fields exist contact comes to be.</span><br />
</p>
<p id="sn12p50c2p8">
<span class="m-text m-primary">phasse sati vedanā hoti;</span><br />
<span class="m-text">When contact exists feeling comes to be.</span><br />
</p>
<p id="sn12p50c2p9">
<span class="m-text m-primary">vedanāya sati taṇhā hoti;</span><br />
<span class="m-text">When feeling exists craving comes to be.</span><br />
</p>
<p id="sn12p50c2p10">
<span class="m-text m-primary">taṇhāya sati upādānaṁ hoti;</span><br />
<span class="m-text">When craving exists grasping comes to be.</span><br />
</p>
<p id="sn12p50c2p11">
<span class="m-text m-primary">upādāne sati bhavo hoti;</span><br />
<span class="m-text">When grasping exists continued existence comes to be.</span><br />
</p>
<p id="sn12p50c2p12">
<span class="m-text m-primary">bhave sati jāti hoti;</span><br />
<span class="m-text">When continued existence exists rebirth comes to be.</span><br />
</p>
<p id="sn12p50c2p13">
<span class="m-text m-primary">jātiyā sati jarāmaraṇaṁ hotī’ti.</span><br />
<span class="m-text">When rebirth exists old age and death come to be.’</span><br />
</p>
<p id="sn12p50c2p14">
<span class="m-text m-primary">So evaṁ pajānāti:</span><br />
<span class="m-text">They understand:</span><br />
</p>
<p id="sn12p50c2p15">
<span class="m-text m-primary">‘evamayaṁ loko samudayatī’ti.</span><br />
<span class="m-text">‘This is the origin of the world.’</span><br />
</p>
<p id="sn12p50c3p1">
<span class="m-text m-primary">Na, bhikkhave, sutavato ariyasāvakassa evaṁ hoti:</span><br />
<span class="m-text">A learned noble disciple doesn’t think:</span><br />
</p>
<p id="sn12p50c3p2">
<span class="m-text m-primary">‘kiṁ nu kho kismiṁ asati kiṁ na hoti, kissa nirodhā kiṁ nirujjhati?</span><br />
<span class="m-text">‘When what doesn’t exist, what is not? Due to the cessation of what, what ceases?</span><br />
</p>
<p id="sn12p50c3p3">
<span class="m-text m-primary">Kismiṁ asati saṅkhārā na honti, kismiṁ asati viññāṇaṁ na hoti, kismiṁ asati nāmarūpaṁ na hoti, kismiṁ asati saḷāyatanaṁ na hoti, kismiṁ asati phasso na hoti, kismiṁ asati vedanā na hoti, kismiṁ asati taṇhā na hoti …pe…</span><br />
<span class="m-text">When what doesn’t exist do choices not come to be? When what doesn’t exist does consciousness not come to be? When what doesn’t exist do name and form … the six sense fields … contact … feeling … craving … grasping … continued existence … rebirth … old age and death not come to be?’</span><br />
</p>
<p id="sn12p50c3p4">
<span class="m-text m-primary">upādānaṁ …</span><br />
</p>
<p id="sn12p50c3p5">
<span class="m-text m-primary">bhavo …</span><br />
</p>
<p id="sn12p50c3p6">
<span class="m-text m-primary">jāti …</span><br />
</p>
<p id="sn12p50c3p7">
<span class="m-text m-primary">kismiṁ asati jarāmaraṇaṁ na hotī’ti?</span><br />
</p>
<p id="sn12p50c4p1">
<span class="m-text m-primary">Atha kho, bhikkhave, sutavato ariyasāvakassa aparappaccayā ñāṇamevettha hoti:</span><br />
<span class="m-text">Rather, a learned noble disciple has only knowledge about this that is independent of others:</span><br />
</p>
<p id="sn12p50c4p2">
<span class="m-text m-primary">‘imasmiṁ asati idaṁ na hoti, imassa nirodhā idaṁ nirujjhati.</span><br />
<span class="m-text">‘When this doesn’t exist, that is not; due to the cessation of this, that ceases. That is:</span><br />
</p>
<p id="sn12p50c4p3">
<span class="m-text m-primary">Avijjāya asati saṅkhārā na honti;</span><br />
<span class="m-text">When ignorance doesn’t exists, choices don’t come to be.</span><br />
</p>
<p id="sn12p50c4p4">
<span class="m-text m-primary">saṅkhāresu asati viññāṇaṁ na hoti;</span><br />
<span class="m-text">When choices don’t exist consciousness doesn’t come to be.</span><br />
</p>
<p id="sn12p50c4p5">
<span class="m-text m-primary">viññāṇe asati nāmarūpaṁ na hoti;</span><br />
<span class="m-text">When consciousness doesn’t exist name and form don’t come to be.</span><br />
</p>
<p id="sn12p50c4p6">
<span class="m-text m-primary">nāmarūpe asati saḷāyatanaṁ na hoti …pe…</span><br />
<span class="m-text">When name and form don’t exist the six sense fields don’t come to be. …</span><br />
</p>
<p id="sn12p50c4p7">
<span class="m-text m-primary">jātiyā asati jarāmaraṇaṁ na hotī’ti.</span><br />
<span class="m-text">When rebirth doesn’t exist old age and death don’t come to be.’</span><br />
</p>
<p id="sn12p50c4p8">
<span class="m-text m-primary">So evaṁ pajānāti:</span><br />
<span class="m-text">They understand:</span><br />
</p>
<p id="sn12p50c4p9">
<span class="m-text m-primary">‘evamayaṁ loko nirujjhatī’ti.</span><br />
<span class="m-text">‘This is the cessation of the world.’</span><br />
</p>
<p id="sn12p50c5p1">
<span class="m-text m-primary">Yato kho, bhikkhave, ariyasāvako evaṁ lokassa samudayañca atthaṅgamañca yathābhūtaṁ pajānāti, ayaṁ vuccati, bhikkhave, ariyasāvako diṭṭhisampanno itipi, dassanasampanno itipi, āgato imaṁ saddhammaṁ itipi, passati imaṁ saddhammaṁ itipi, sekkhena ñāṇena samannāgato itipi, sekkhāya vijjāya samannāgato itipi, dhammasotaṁ samāpanno itipi, ariyo nibbedhikapañño itipi, amatadvāraṁ āhacca tiṭṭhati itipī”ti.</span><br />
<span class="m-text">A noble disciple comes to understand the world, its origin, its cessation, and the practice that leads to its cessation. Such a noble disciple is called ‘one accomplished in view’, ‘one accomplished in vision’, ‘one who has come to the true teaching’, ‘one who sees this true teaching’, ‘one endowed with a trainee’s knowledge’, ‘one who has entered the stream of the teaching’, ‘a noble one with penetrative wisdom’, and ‘one who stands pushing open the door of the deathless’.”</span><br />
</p>
<p id="sn12p50c5p2">
<span class="m-text m-primary">Dasamaṁ.</span><br />
</p>
<p id="sn12p50c5p3">
<span class="m-text m-primary">Gahapativaggo pañcamo.</span><br />
</p>
<p id="sn12p50c6p0">
<span class="m-text m-primary">Tassuddānaṁ</span><br />
</p>
<p id="sn12p50c6p1">
<span class="m-text m-primary">Dve pañcaverabhayā vuttā,</span><br />
</p>
<p id="sn12p50c6p2">
<span class="m-text m-primary">dukkhaṁ loko ca ñātikaṁ;</span><br />
</p>
<p id="sn12p50c6p3">
<span class="m-text m-primary">Aññataraṁ jāṇussoṇi ca,</span><br />
</p>
<p id="sn12p50c6p4">
<span class="m-text m-primary">lokāyatikena aṭṭhamaṁ;</span><br />
</p>
<p id="sn12p50c6p5">
<span class="m-text m-primary">Dve ariyasāvakā vuttā,</span><br />
</p>
<p id="sn12p50c6p6">
<span class="m-text m-primary">vaggo tena pavuccatīti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>