<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an3 &raquo; Aṅguttara Nikāya 3 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any003p00qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 3" />
  <meta name="twitter:title" content="Aṅguttara Nikāya 3" />
  <meta property="og:url" content="https://theravadan.org/pages/any003p00qz.html" />
  <meta property="og:description" content="Numbered Discourses 3 3. Puggalavagga 3. Persons 21. Samiddhasutta 21. With Saviṭṭha Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho āyasmā ca …" />
  <meta name="twitter:description" content="Numbered Discourses 3 3. Puggalavagga 3. Persons 21. Samiddhasutta 21. With Saviṭṭha Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha kho āyasmā ca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an3-index.html">an3</a> &raquo;
          </span>
          Aṅguttara Nikāya 3
        </h1>
<!-- content -->
<p><span class="m-text">Numbered Discourses 3</span></p>
<section id="puggalavagga">
<h2><a href="#puggalavagga">3. Puggalavagga</a></h2>
<p><span class="m-text">3. Persons</span></p>
<section id="samiddhasutta">
<h3><a href="#samiddhasutta">21. Samiddhasutta</a></h3>
<p><span class="m-text">21. With Saviṭṭha</span></p>
<p id="an3p21c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="an3p21c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an3p21c1p3">
<span class="m-text m-primary">Atha kho āyasmā ca samiddho āyasmā ca mahākoṭṭhiko yenāyasmā sāriputto tenupasaṅkamiṁsu; upasaṅkamitvā āyasmatā sāriputtena saddhiṁ sammodiṁsu.</span><br />
<span class="m-text">Then Venerable Saviṭṭha and Venerable Mahākoṭṭhita went up to Venerable Sāriputta, and exchanged greetings with him.</span><br />
</p>
<p id="an3p21c1p4">
<span class="m-text m-primary">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnaṁ kho āyasmantaṁ samiddhaṁ āyasmā sāriputto etadavoca:</span><br />
<span class="m-text">When the greetings and polite conversation were over, they sat down to one side and Venerable Sāriputta said to Venerable Saviṭṭha,</span><br />
</p>
<p id="an3p21c2p1">
<span class="m-text m-primary">“Tayome, āvuso samiddha, puggalā santo saṁvijjamānā lokasmiṁ.</span><br />
<span class="m-text">“Reverend Saviṭṭha, these three people are found in the world.</span><br />
</p>
<p id="an3p21c2p2">
<span class="m-text m-primary">Katame tayo?</span><br />
<span class="m-text">What three?</span><br />
</p>
<p id="an3p21c2p3">
<span class="m-text m-primary">Kāyasakkhī, diṭṭhippatto, saddhāvimutto.</span><br />
<span class="m-text">The personal witness, the one attained to view, and the one freed by faith.</span><br />
</p>
<p id="an3p21c2p4">
<span class="m-text m-primary">Ime kho, āvuso, tayo puggalā santo saṁvijjamānā lokasmiṁ.</span><br />
<span class="m-text">These are the three people found in the world.</span><br />
</p>
<p id="an3p21c2p5">
<span class="m-text m-primary">Imesaṁ, āvuso, tiṇṇaṁ puggalānaṁ katamo te puggalo khamati abhikkantataro ca paṇītataro cā”ti?</span><br />
<span class="m-text">Of these three people, who do you believe to be the finest?”</span><br />
</p>
<p id="an3p21c3p1">
<span class="m-text m-primary">“Tayome, āvuso sāriputta, puggalā santo saṁvijjamānā lokasmiṁ.</span><br />
<span class="m-text">“Reverend Sāriputta, these three people are found in the world.</span><br />
</p>
<p id="an3p21c3p2">
<span class="m-text m-primary">Katame tayo?</span><br />
<span class="m-text">What three?</span><br />
</p>
<p id="an3p21c3p3">
<span class="m-text m-primary">Kāyasakkhī, diṭṭhippatto, saddhāvimutto.</span><br />
<span class="m-text">The personal witness, the one attained to view, and the one freed by faith.</span><br />
</p>
<p id="an3p21c3p4">
<span class="m-text m-primary">Ime kho, āvuso, tayo puggalā santo saṁvijjamānā lokasmiṁ.</span><br />
<span class="m-text">These are the three people found in the world.</span><br />
</p>
<p id="an3p21c3p5">
<span class="m-text m-primary">Imesaṁ, āvuso, tiṇṇaṁ puggalānaṁ yvāyaṁ puggalo saddhāvimutto, ayaṁ me puggalo khamati imesaṁ tiṇṇaṁ puggalānaṁ abhikkantataro ca paṇītataro ca.</span><br />
<span class="m-text">Of these three people, I believe the person freed by faith to be finest.</span><br />
</p>
<p id="an3p21c3p6">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an3p21c3p7">
<span class="m-text m-primary">Imassa, āvuso, puggalassa saddhindriyaṁ adhimattan”ti.</span><br />
<span class="m-text">Because this person’s faculty of faith is outstanding.”</span><br />
</p>
<p id="an3p21c4p1">
<span class="m-text m-primary">Atha kho āyasmā sāriputto āyasmantaṁ mahākoṭṭhikaṁ etadavoca:</span><br />
<span class="m-text">Then Sāriputta said to Mahākoṭṭhita,</span><br />
</p>
<p id="an3p21c4p2">
<span class="m-text m-primary">“tayome, āvuso koṭṭhika, puggalā santo saṁvijjamānā lokasmiṁ.</span><br />
<span class="m-text">“Reverend Koṭṭhika, these three people are found in the world.</span><br />
</p>
<p id="an3p21c4p3">
<span class="m-text m-primary">Katame tayo?</span><br />
<span class="m-text">What three?</span><br />
</p>
<p id="an3p21c4p4">
<span class="m-text m-primary">Kāyasakkhī, diṭṭhippatto, saddhāvimutto.</span><br />
<span class="m-text">The personal witness, the one attained to view, and the one freed by faith.</span><br />
</p>
<p id="an3p21c4p5">
<span class="m-text m-primary">Ime kho, āvuso, tayo puggalā santo saṁvijjamānā lokasmiṁ.</span><br />
<span class="m-text">These are the three people found in the world.</span><br />
</p>
<p id="an3p21c4p6">
<span class="m-text m-primary">Imesaṁ, āvuso, tiṇṇaṁ puggalānaṁ katamo te puggalo khamati abhikkantataro ca paṇītataro cā”ti?</span><br />
<span class="m-text">Of these three people, who do you believe to be the finest?”</span><br />
</p>
<p id="an3p21c5p1">
<span class="m-text m-primary">“Tayome, āvuso sāriputta, puggalā santo saṁvijjamānā lokasmiṁ.</span><br />
<span class="m-text">“Reverend Sāriputta, these three people are found in the world.</span><br />
</p>
<p id="an3p21c5p2">
<span class="m-text m-primary">Katame tayo?</span><br />
<span class="m-text">What three?</span><br />
</p>
<p id="an3p21c5p3">
<span class="m-text m-primary">Kāyasakkhī, diṭṭhippatto, saddhāvimutto.</span><br />
<span class="m-text">The personal witness, the one attained to view, and the one freed by faith.</span><br />
</p>
<p id="an3p21c5p4">
<span class="m-text m-primary">Ime kho, āvuso, tayo puggalā santo saṁvijjamānā lokasmiṁ.</span><br />
<span class="m-text">These are the three people found in the world.</span><br />
</p>
<p id="an3p21c5p5">
<span class="m-text m-primary">Imesaṁ, āvuso, tiṇṇaṁ puggalānaṁ yvāyaṁ puggalo kāyasakkhī, ayaṁ me puggalo khamati imesaṁ tiṇṇaṁ puggalānaṁ abhikkantataro ca paṇītataro ca.</span><br />
<span class="m-text">Of these three people, I believe the personal witness to be finest.</span><br />
</p>
<p id="an3p21c5p6">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an3p21c5p7">
<span class="m-text m-primary">Imassa, āvuso, puggalassa samādhindriyaṁ adhimattan”ti.</span><br />
<span class="m-text">Because this person’s faculty of immersion is outstanding.”</span><br />
</p>
<p id="an3p21c6p1">
<span class="m-text m-primary">Atha kho āyasmā mahākoṭṭhiko āyasmantaṁ sāriputtaṁ etadavoca:</span><br />
<span class="m-text">Then Mahākoṭṭhita said to Sāriputta,</span><br />
</p>
<p id="an3p21c6p2">
<span class="m-text m-primary">“tayome, āvuso sāriputta, puggalā santo saṁvijjamānā lokasmiṁ.</span><br />
<span class="m-text">“Reverend Sāriputta, these three people are found in the world.</span><br />
</p>
<p id="an3p21c6p3">
<span class="m-text m-primary">Katame tayo?</span><br />
<span class="m-text">What three?</span><br />
</p>
<p id="an3p21c6p4">
<span class="m-text m-primary">Kāyasakkhī, diṭṭhippatto, saddhāvimutto.</span><br />
<span class="m-text">The personal witness, the one attained to view, and the one freed by faith.</span><br />
</p>
<p id="an3p21c6p5">
<span class="m-text m-primary">Ime kho, āvuso, tayo puggalā santo saṁvijjamānā lokasmiṁ.</span><br />
<span class="m-text">These are the three people found in the world.</span><br />
</p>
<p id="an3p21c6p6">
<span class="m-text m-primary">Imesaṁ, āvuso, tiṇṇaṁ puggalānaṁ katamo te puggalo khamati abhikkantataro ca paṇītataro cā”ti?</span><br />
<span class="m-text">Of these three people, who do you believe to be the finest?”</span><br />
</p>
<p id="an3p21c7p1">
<span class="m-text m-primary">“Tayome, āvuso koṭṭhika, puggalā santo saṁvijjamānā lokasmiṁ.</span><br />
<span class="m-text">“Reverend Koṭṭhika, these three people are found in the world.</span><br />
</p>
<p id="an3p21c7p2">
<span class="m-text m-primary">Katame tayo?</span><br />
<span class="m-text">What three?</span><br />
</p>
<p id="an3p21c7p3">
<span class="m-text m-primary">Kāyasakkhī, diṭṭhippatto, saddhāvimutto.</span><br />
<span class="m-text">The personal witness, the one attained to view, and the one freed by faith.</span><br />
</p>
<p id="an3p21c7p4">
<span class="m-text m-primary">Ime kho, āvuso, tayo puggalā santo saṁvijjamānā lokasmiṁ.</span><br />
<span class="m-text">These are the three people found in the world.</span><br />
</p>
<p id="an3p21c7p5">
<span class="m-text m-primary">Imesaṁ, āvuso, tiṇṇaṁ puggalānaṁ yvāyaṁ puggalo diṭṭhippatto, ayaṁ me puggalo khamati imesaṁ tiṇṇaṁ puggalānaṁ abhikkantataro ca paṇītataro ca.</span><br />
<span class="m-text">Of these three people, I believe the person attained to view to be finest.</span><br />
</p>
<p id="an3p21c7p6">
<span class="m-text m-primary">Taṁ kissa hetu?</span><br />
<span class="m-text">Why is that?</span><br />
</p>
<p id="an3p21c7p7">
<span class="m-text m-primary">Imassa, āvuso, puggalassa paññindriyaṁ adhimattan”ti.</span><br />
<span class="m-text">Because this person’s faculty of wisdom is outstanding.”</span><br />
</p>
<p id="an3p21c8p1">
<span class="m-text m-primary">Atha kho āyasmā sāriputto āyasmantañca samiddhaṁ āyasmantañca mahākoṭṭhikaṁ etadavoca:</span><br />
<span class="m-text">Then Sāriputta said to Saviṭṭha and Mahākoṭṭhita,</span><br />
</p>
<p id="an3p21c8p2">
<span class="m-text m-primary">“byākataṁ kho, āvuso, amhehi sabbeheva yathāsakaṁ paṭibhānaṁ.</span><br />
<span class="m-text">“Each of us has spoken from the heart.</span><br />
</p>
<p id="an3p21c8p3">
<span class="m-text m-primary">Āyāmāvuso, yena bhagavā tenupasaṅkamissāma; upasaṅkamitvā bhagavato etamatthaṁ ārocessāma.</span><br />
<span class="m-text">Come, reverends, let’s go to the Buddha, and tell him about this.</span><br />
</p>
<p id="an3p21c8p4">
<span class="m-text m-primary">Yathā no bhagavā byākarissati tathā naṁ dhāressāmā”ti.</span><br />
<span class="m-text">As he answers, so we’ll remember it.”</span><br />
</p>
<p id="an3p21c8p5">
<span class="m-text m-primary">“Evamāvuso”ti kho āyasmā ca samiddho āyasmā ca mahākoṭṭhiko āyasmato sāriputtassa paccassosuṁ.</span><br />
<span class="m-text">“Yes, reverend,” they replied.</span><br />
</p>
<p id="an3p21c8p6">
<span class="m-text m-primary">Atha kho āyasmā ca sāriputto āyasmā ca samiddho āyasmā ca mahākoṭṭhiko yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu.</span><br />
<span class="m-text">Then Sāriputta, Saviṭṭha, and Mahākoṭṭhita went up to the Buddha, bowed, and sat down to one side.</span><br />
</p>
<p id="an3p21c8p7">
<span class="m-text m-primary">Ekamantaṁ nisinno kho āyasmā sāriputto yāvatako ahosi āyasmatā ca samiddhena āyasmatā ca mahākoṭṭhikena saddhiṁ kathāsallāpo taṁ sabbaṁ bhagavato ārocesi.</span><br />
<span class="m-text">Then Sāriputta told the Buddha of all they had discussed.</span><br />
</p>
<p id="an3p21c9p1">
<span class="m-text m-primary">“Na khvettha, sāriputta, sukaraṁ ekaṁsena byākātuṁ:</span><br />
<span class="m-text">“In this matter, Sāriputta, it’s not easy to definitively declare that</span><br />
</p>
<p id="an3p21c9p2">
<span class="m-text m-primary">‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’ti.</span><br />
<span class="m-text">one of these three people is finest.</span><br />
</p>
<p id="an3p21c9p3">
<span class="m-text m-primary">Ṭhānañhetaṁ, sāriputta, vijjati yvāyaṁ puggalo saddhāvimutto svāssa arahattāya paṭipanno, yvāyaṁ puggalo kāyasakkhī svāssa sakadāgāmī vā anāgāmī vā, yo cāyaṁ puggalo diṭṭhippatto sopassa sakadāgāmī vā anāgāmī vā.</span><br />
<span class="m-text">In some cases, a person who is freed by faith is practicing for perfection, while the personal witness and the one attained to view are once-returners or non-returners.</span><br />
</p>
<p id="an3p21c10p1">
<span class="m-text m-primary">Na khvettha, sāriputta, sukaraṁ ekaṁsena byākātuṁ:</span><br />
<span class="m-text">In this matter, it’s not easy to definitively declare that</span><br />
</p>
<p id="an3p21c10p2">
<span class="m-text m-primary">‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’ti.</span><br />
<span class="m-text">one of these three people is finest.</span><br />
</p>
<p id="an3p21c10p3">
<span class="m-text m-primary">Ṭhānañhetaṁ, sāriputta, vijjati yvāyaṁ puggalo kāyasakkhī svāssa arahattāya paṭipanno, yvāyaṁ puggalo saddhāvimutto svāssa sakadāgāmī vā anāgāmī vā, yo cāyaṁ puggalo diṭṭhippatto sopassa sakadāgāmī vā anāgāmī vā.</span><br />
<span class="m-text">In some cases, a personal witness is practicing for perfection, while the one freed by faith and the one attained to view are once-returners or non-returners.</span><br />
</p>
<p id="an3p21c11p1">
<span class="m-text m-primary">Na khvettha, sāriputta, sukaraṁ ekaṁsena byākātuṁ:</span><br />
<span class="m-text">In this matter, it’s not easy to definitively declare that</span><br />
</p>
<p id="an3p21c11p2">
<span class="m-text m-primary">‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’ti.</span><br />
<span class="m-text">one of these three people is finest.</span><br />
</p>
<p id="an3p21c11p3">
<span class="m-text m-primary">Ṭhānañhetaṁ, sāriputta, vijjati yvāyaṁ puggalo diṭṭhippatto svāssa arahattāya paṭipanno, yvāyaṁ puggalo saddhāvimutto svāssa sakadāgāmī vā anāgāmī vā, yo cāyaṁ puggalo kāyasakkhī sopassa sakadāgāmī vā anāgāmī vā.</span><br />
<span class="m-text">In some cases, one attained to view is practicing for perfection, while the one freed by faith and the personal witness are once-returners or non-returners.</span><br />
</p>
<p id="an3p21c12p1">
<span class="m-text m-primary">Na khvettha, sāriputta, sukaraṁ ekaṁsena byākātuṁ:</span><br />
<span class="m-text">In this matter, it’s not easy to definitively declare that</span><br />
</p>
<p id="an3p21c12p2">
<span class="m-text m-primary">‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’”ti.</span><br />
<span class="m-text">one of these three people is finest.”</span><br />
</p>
<p id="an3p21c12p3">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>