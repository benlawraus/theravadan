<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/jay0iwz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Jātaka" />
  <meta name="twitter:title" content="Jātaka" />
  <meta property="og:url" content="https://theravadan.org/pages/jay0iwz.html" />
  <meta property="og:description" content="Dasakanipāta Catudvāravagga 8. Takkalajātaka “Na takkalā santi na āluvāni, Na biḷāliyo na kaḷambāni tāta; Eko araññamhi susānamajjhe, Kimatthiko tāta khaṇāsi kāsuṁ”. “Pitāmaho tāta sudubbalo te, Anekabyādhīhi dukhena phuṭṭho; Tamajjahaṁ nikhaṇissāmi sobbhe, Na hissa taṁ jīvitaṁ rocayāmi”. “Saṅkappametaṁ paṭiladdha pāpakaṁ, Accāhitaṁ kamma karosi ludda …" />
  <meta name="twitter:description" content="Dasakanipāta Catudvāravagga 8. Takkalajātaka “Na takkalā santi na āluvāni, Na biḷāliyo na kaḷambāni tāta; Eko araññamhi susānamajjhe, Kimatthiko tāta khaṇāsi kāsuṁ”. “Pitāmaho tāta sudubbalo te, Anekabyādhīhi dukhena phuṭṭho; Tamajjahaṁ nikhaṇissāmi sobbhe, Na hissa taṁ jīvitaṁ rocayāmi”. “Saṅkappametaṁ paṭiladdha pāpakaṁ, Accāhitaṁ kamma karosi ludda …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<section id="dasakanipata">
<h2><a href="#dasakanipata">Dasakanipāta</a></h2>
<section id="catudvaravagga">
<h3><a href="#catudvaravagga">Catudvāravagga</a></h3>
<section id="takkalajataka">
<h4><a href="#takkalajataka">8. Takkalajātaka</a></h4>
<p id="ja446c1p1">
<span class="m-text m-primary">“Na takkalā santi na āluvāni,</span><br />
</p>
<p id="ja446c1p2">
<span class="m-text m-primary">Na biḷāliyo na kaḷambāni tāta;</span><br />
</p>
<p id="ja446c1p3">
<span class="m-text m-primary">Eko araññamhi susānamajjhe,</span><br />
</p>
<p id="ja446c1p4">
<span class="m-text m-primary">Kimatthiko tāta khaṇāsi kāsuṁ”.</span><br />
</p>
<p id="ja446c2p1">
<span class="m-text m-primary">“Pitāmaho tāta sudubbalo te,</span><br />
</p>
<p id="ja446c2p2">
<span class="m-text m-primary">Anekabyādhīhi dukhena phuṭṭho;</span><br />
</p>
<p id="ja446c2p3">
<span class="m-text m-primary">Tamajjahaṁ nikhaṇissāmi sobbhe,</span><br />
</p>
<p id="ja446c2p4">
<span class="m-text m-primary">Na hissa taṁ jīvitaṁ rocayāmi”.</span><br />
</p>
<p id="ja446c3p1">
<span class="m-text m-primary">“Saṅkappametaṁ paṭiladdha pāpakaṁ,</span><br />
</p>
<p id="ja446c3p2">
<span class="m-text m-primary">Accāhitaṁ kamma karosi luddaṁ;</span><br />
</p>
<p id="ja446c3p3">
<span class="m-text m-primary">Mayāpi tāta paṭilacchase tuvaṁ,</span><br />
</p>
<p id="ja446c3p4">
<span class="m-text m-primary">Etādisaṁ kamma jarūpanīto;</span><br />
</p>
<p id="ja446c3p5">
<span class="m-text m-primary">Taṁ kullavattaṁ anuvattamāno,</span><br />
</p>
<p id="ja446c3p6">
<span class="m-text m-primary">Ahampi taṁ nikhaṇissāmi sobbhe”.</span><br />
</p>
<p id="ja446c4p1">
<span class="m-text m-primary">“Pharusāhi vācāhi pakubbamāno,</span><br />
</p>
<p id="ja446c4p2">
<span class="m-text m-primary">Āsajja maṁ tvaṁ vadase kumāra;</span><br />
</p>
<p id="ja446c4p3">
<span class="m-text m-primary">Putto mamaṁ orasako samāno,</span><br />
</p>
<p id="ja446c4p4">
<span class="m-text m-primary">Ahitānukampī mama tvaṁsi putta”.</span><br />
</p>
<p id="ja446c5p1">
<span class="m-text m-primary">“Na tāhaṁ tāta ahitānukampī,</span><br />
</p>
<p id="ja446c5p2">
<span class="m-text m-primary">Hitānukampī te ahampi tāta;</span><br />
</p>
<p id="ja446c5p3">
<span class="m-text m-primary">Pāpañca taṁ kamma pakubbamānaṁ,</span><br />
</p>
<p id="ja446c5p4">
<span class="m-text m-primary">Arahāmi no vārayituṁ tato”.</span><br />
</p>
<p id="ja446c6p1">
<span class="m-text m-primary">“Yo mātaraṁ vā pitaraṁ saviṭṭha,</span><br />
</p>
<p id="ja446c6p2">
<span class="m-text m-primary">Adūsake hiṁsati pāpadhammo;</span><br />
</p>
<p id="ja446c6p3">
<span class="m-text m-primary">Kāyassa bhedā abhisamparāyaṁ,</span><br />
</p>
<p id="ja446c6p4">
<span class="m-text m-primary">Asaṁsayaṁ so nirayaṁ upeti.</span><br />
</p>
<p id="ja446c7p1">
<span class="m-text m-primary">Yo mātaraṁ vā pitaraṁ saviṭṭha,</span><br />
</p>
<p id="ja446c7p2">
<span class="m-text m-primary">Annena pānena upaṭṭhahāti;</span><br />
</p>
<p id="ja446c7p3">
<span class="m-text m-primary">Kāyassa bhedā abhisamparāyaṁ,</span><br />
</p>
<p id="ja446c7p4">
<span class="m-text m-primary">Asaṁsayaṁ so sugatiṁ upeti.</span><br />
</p>
<p id="ja446c8p1">
<span class="m-text m-primary">Na me tvaṁ putta ahitānukampī,</span><br />
</p>
<p id="ja446c8p2">
<span class="m-text m-primary">Hitānukampī me tvaṁsi putta;</span><br />
</p>
<p id="ja446c8p3">
<span class="m-text m-primary">Ahañca taṁ mātarā vuccamāno,</span><br />
</p>
<p id="ja446c8p4">
<span class="m-text m-primary">Etādisaṁ kamma karomi luddaṁ”.</span><br />
</p>
<p id="ja446c9p1">
<span class="m-text m-primary">“Yā te sā bhariyā anariyarūpā,</span><br />
</p>
<p id="ja446c9p2">
<span class="m-text m-primary">Mātā mamesā sakiyā janetti;</span><br />
</p>
<p id="ja446c9p3">
<span class="m-text m-primary">Niddhāpaye tañca sakā agārā,</span><br />
</p>
<p id="ja446c9p4">
<span class="m-text m-primary">Aññampi te sā dukhamāvaheyya.</span><br />
</p>
<p id="ja446c10p1">
<span class="m-text m-primary">Yā te sā bhariyā anariyarūpā,</span><br />
</p>
<p id="ja446c10p2">
<span class="m-text m-primary">Mātā mamesā sakiyā janetti;</span><br />
</p>
<p id="ja446c10p3">
<span class="m-text m-primary">Dantā kareṇūva vasūpanītā,</span><br />
</p>
<p id="ja446c10p4">
<span class="m-text m-primary">Sā pāpadhammā punarāvajātū”ti.</span><br />
</p>
<p id="ja446c11p1">
<span class="m-text m-primary">Takkalajātakaṁ aṭṭhamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>