<!DOCTYPE html>
<html lang="en">
<head>
  <meta charset="UTF-8" />
  <title>abhidhamma &raquo; ya &raquo; ya10 &raquo; 10 Indriyayamaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/ya0010p0003p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/abhidhamma-index.html">abhidhamma</a> &raquo;
            <a href="../pages/abhidhamma-ya-index.html">ya</a> &raquo;
            <a href="../pages/abhidhamma-ya-ya10-index.html">ya10</a> &raquo;
          </span>
          10 Indriyayamaka
        </h1>
<!-- content -->
<p id="ya10p3p6c0p2">
<span class="pali m-text">10.3 Pariññāvāra</span><br />
</p>
<section id="atitanagatavara">
<span id="ya10p3p6c0p3"></span><h2><span class="pali m-text">10.3.6. Atītānāgatavāra</span></h2>
<p id="ya10p3p6c1p0">
<span class="pali m-text">10.3.6.1. Anuloma</span><br />
</p>
<p id="ya10p3p6c1p1">
<span class="pali m-text">Yo cakkhundriyaṁ parijānittha so domanassindriyaṁ pajahissatīti? No.</span><br />
</p>
<p id="ya10p3p6c2p1">
<span class="pali m-text">Yo vā pana domanassindriyaṁ pajahissati so cakkhundriyaṁ parijānitthāti? No.</span><br />
</p>
<p id="ya10p3p6c3p1">
<span class="pali m-text">Yo cakkhundriyaṁ parijānittha so anaññātaññassāmītindriyaṁ bhāvessatīti? No.</span><br />
</p>
<p id="ya10p3p6c4p1">
<span class="pali m-text">Yo vā pana anaññātaññassāmītindriyaṁ bhāvessati so cakkhundriyaṁ parijānitthāti? No.</span><br />
</p>
<p id="ya10p3p6c5p1">
<span class="pali m-text">Yo cakkhundriyaṁ parijānittha so aññindriyaṁ bhāvessatīti? No.</span><br />
</p>
<p id="ya10p3p6c6p1">
<span class="pali m-text">Yo vā pana aññindriyaṁ bhāvessati so cakkhundriyaṁ parijānitthāti? No.</span><br />
</p>
<p id="ya10p3p6c7p1">
<span class="pali m-text">Yo cakkhundriyaṁ parijānittha so aññātāvindriyaṁ sacchikarissatīti? No.</span><br />
</p>
<p id="ya10p3p6c8p1">
<span class="pali m-text">Yo vā pana aññātāvindriyaṁ sacchikarissati so cakkhundriyaṁ parijānitthāti? No. (Cakkhundriyamūlakaṁ.)</span><br />
</p>
<p id="ya10p3p6c9p1">
<span class="pali m-text">Yo domanassindriyaṁ pajahittha so anaññātaññassāmītindriyaṁ bhāvessatīti? No.</span><br />
</p>
<p id="ya10p3p6c10p1">
<span class="pali m-text">Yo vā pana anaññātaññassāmītindriyaṁ bhāvessati so domanassindriyaṁ pajahitthāti? No.</span><br />
</p>
<p id="ya10p3p6c11p1">
<span class="pali m-text">Yo domanassindriyaṁ pajahittha so aññindriyaṁ bhāvessatīti?</span><br />
</p>
<p id="ya10p3p6c12p1">
<span class="pali m-text">Dve puggalā domanassindriyaṁ pajahittha, no ca aññindriyaṁ bhāvessanti. Anāgāmī domanassindriyañca pajahittha aññindriyañca bhāvessati.</span><br />
</p>
<p id="ya10p3p6c13p1">
<span class="pali m-text">Yo vā pana aññindriyaṁ bhāvessati so domanassindriyaṁ pajahitthāti?</span><br />
</p>
<p id="ya10p3p6c14p1">
<span class="pali m-text">Cha puggalā aññindriyaṁ bhāvessanti, no ca domanassindriyaṁ pajahittha. Anāgāmī aññindriyañca bhāvessati domanassindriyañca pajahittha.</span><br />
</p>
<p id="ya10p3p6c15p1">
<span class="pali m-text">Yo domanassindriyaṁ pajahittha so aññātāvindriyaṁ sacchikarissatīti?</span><br />
</p>
<p id="ya10p3p6c16p1">
<span class="pali m-text">Arahā domanassindriyaṁ pajahittha, no ca aññātāvindriyaṁ sacchikarissati. Dve puggalā domanassindriyañca pajahittha aññātāvindriyañca sacchikarissanti.</span><br />
</p>
<p id="ya10p3p6c17p1">
<span class="pali m-text">Yo vā pana aññātāvindriyaṁ sacchikarissati so domanassindriyaṁ pajahitthāti?</span><br />
</p>
<p id="ya10p3p6c18p1">
<span class="pali m-text">Cha puggalā aññātāvindriyaṁ sacchikarissanti, no ca domanassindriyaṁ pajahittha. Dve puggalā aññātāvindriyañca sacchikarissanti domanassindriyañca pajahittha. (Domanassindriyamūlakaṁ.)</span><br />
</p>
<p id="ya10p3p6c19p1">
<span class="pali m-text">Yo anaññātaññassāmītindriyaṁ bhāvittha so aññindriyaṁ bhāvessatīti?</span><br />
</p>
<p id="ya10p3p6c20p1">
<span class="pali m-text">Dve puggalā anaññātaññassāmītindriyaṁ bhāvittha, no ca aññindriyaṁ bhāvessanti. Pañca puggalā anaññātaññassāmītindriyañca bhāvittha aññindriyañca bhāvessanti.</span><br />
</p>
<p id="ya10p3p6c21p1">
<span class="pali m-text">Yo vā pana aññindriyaṁ bhāvessati. So anaññātaññassāmītindriyaṁ bhāvitthāti?</span><br />
</p>
<p id="ya10p3p6c22p1">
<span class="pali m-text">Dve puggalā aññindriyaṁ bhāvessanti no ca anaññātaññassāmītindriyaṁ bhāvittha. Pañca puggalā aññindriyañca bhāvessanti anaññātaññassāmītindriyañca bhāvittha.</span><br />
</p>
<p id="ya10p3p6c23p1">
<span class="pali m-text">Yo anaññātaññassāmītindriyaṁ bhāvittha so aññātāvindriyaṁ sacchikarissatīti?</span><br />
</p>
<p id="ya10p3p6c24p1">
<span class="pali m-text">Arahā anaññātaññassāmītindriyaṁ bhāvittha, no ca aññātāvindriyaṁ sacchikarissati. Cha puggalā anaññātaññassāmītindriyañca bhāvittha aññātāvindriyañca sacchikarissanti.</span><br />
</p>
<p id="ya10p3p6c25p1">
<span class="pali m-text">Yo vā pana aññātāvindriyaṁ sacchikarissati so anaññātaññassāmītindriyaṁ bhāvitthāti?</span><br />
</p>
<p id="ya10p3p6c26p1">
<span class="pali m-text">Dve puggalā aññātāvindriyaṁ sacchikarissanti, no ca anaññātaññassāmītindriyaṁ bhāvittha. Cha puggalā aññātāvindriyañca sacchikarissanti anaññātaññassāmītindriyañca bhāvittha. (Anaññātaññassāmītindriyamūlakaṁ.)</span><br />
</p>
<p id="ya10p3p6c27p1">
<span class="pali m-text">Yo aññindriyaṁ bhāvittha so aññātāvindriyaṁ sacchikarissatīti? No.</span><br />
</p>
<p id="ya10p3p6c28p1">
<span class="pali m-text">Yo vā pana aññātāvindriyaṁ sacchikarissati so aññindriyaṁ bhāvitthāti? No. (Aññindriyamūlakaṁ.)</span><br />
</p>
<p id="ya10p3p6c29p0">
<span class="pali m-text">10.3.6.2. Paccanīka</span><br />
</p>
<p id="ya10p3p6c29p1">
<span class="pali m-text">Yo cakkhundriyaṁ na parijānittha so domanassindriyaṁ nappajahissatīti?</span><br />
</p>
<p id="ya10p3p6c30p1">
<span class="pali m-text">Pañca puggalā cakkhundriyaṁ na parijānittha, no ca domanassindriyaṁ nappajahissanti. Cattāro puggalā cakkhundriyañca na parijānittha domanassindriyañca nappajahissanti.</span><br />
</p>
<p id="ya10p3p6c31p1">
<span class="pali m-text">Yo vā pana domanassindriyaṁ nappajahissati so cakkhundriyaṁ na parijānitthāti?</span><br />
</p>
<p id="ya10p3p6c32p1">
<span class="pali m-text">Arahā domanassindriyaṁ nappajahissati, no ca cakkhundriyaṁ na parijānittha. Cattāro puggalā domanassindriyañca nappajahissanti cakkhundriyañca na parijānittha.</span><br />
</p>
<p id="ya10p3p6c33p1">
<span class="pali m-text">Yo cakkhundriyaṁ na parijānittha so anaññātaññassāmītindriyaṁ na bhāvessatīti?</span><br />
</p>
<p id="ya10p3p6c34p1">
<span class="pali m-text">Ye puthujjanā maggaṁ paṭilabhissanti te cakkhundriyaṁ na parijānittha, no ca anaññātaññassāmītindriyaṁ na bhāvessanti. Aṭṭha puggalā cakkhundriyañca na parijānittha anaññātaññassāmītindriyañca na bhāvessanti.</span><br />
</p>
<p id="ya10p3p6c35p1">
<span class="pali m-text">Yo vā pana anaññātaññassāmītindriyaṁ na bhāvessati so cakkhundriyaṁ na parijānitthāti?</span><br />
</p>
<p id="ya10p3p6c36p1">
<span class="pali m-text">Arahā anaññātaññassāmītindriyaṁ na bhāvessati, no ca cakkhundriyaṁ na parijānittha. Aṭṭha puggalā anaññātaññassāmītindriyañca na bhāvessanti cakkhundriyañca na parijānittha.</span><br />
</p>
<p id="ya10p3p6c37p1">
<span class="pali m-text">Yo cakkhundriyaṁ na parijānittha so aññindriyaṁ na bhāvessatīti?</span><br />
</p>
<p id="ya10p3p6c38p1">
<span class="pali m-text">Satta puggalā cakkhundriyaṁ na parijānittha, no ca aññindriyaṁ na bhāvessanti. Dve puggalā cakkhundriyañca na parijānittha aññindriyañca na bhāvessanti.</span><br />
</p>
<p id="ya10p3p6c39p1">
<span class="pali m-text">Yo vā pana aññindriyaṁ na bhāvessati so cakkhundriyaṁ na parijānitthāti?</span><br />
</p>
<p id="ya10p3p6c40p1">
<span class="pali m-text">Arahā aññindriyaṁ na bhāvessati, no ca cakkhundriyaṁ na parijānittha. Dve puggalā aññindriyañca na bhāvessanti cakkhundriyañca na parijānittha.</span><br />
</p>
<p id="ya10p3p6c41p1">
<span class="pali m-text">Yo cakkhundriyaṁ na parijānittha so aññātāvindriyaṁ na sacchikarissatīti?</span><br />
</p>
<p id="ya10p3p6c42p1">
<span class="pali m-text">Aṭṭha puggalā cakkhundriyaṁ na parijānittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te cakkhundriyañca na parijānittha aññātāvindriyañca na sacchikarissanti.</span><br />
</p>
<p id="ya10p3p6c43p1">
<span class="pali m-text">Yo vā pana aññātāvindriyaṁ na sacchikarissati so cakkhundriyaṁ na parijānitthāti?</span><br />
</p>
<p id="ya10p3p6c44p1">
<span class="pali m-text">Arahā aññātāvindriyaṁ na sacchikarissati, no ca cakkhundriyaṁ na parijānittha. Ye puthujjanā maggaṁ na paṭilabhissanti te aññātāvindriyañca na sacchikarissanti cakkhundriyañca na parijānittha. (Cakkhundriyamūlakaṁ.)</span><br />
</p>
<p id="ya10p3p6c45p1">
<span class="pali m-text">Yo domanassindriyaṁ nappajahittha so anaññātaññassāmītindriyaṁ na bhāvessatīti?</span><br />
</p>
<p id="ya10p3p6c46p1">
<span class="pali m-text">Ye puthujjanā maggaṁ paṭilabhissanti te domanassindriyaṁ nappajahittha, no ca anaññātaññassāmītindriyaṁ na bhāvessanti. Cha puggalā domanassindriyañca nappajahittha anaññātaññassāmītindriyañca na bhāvessanti.</span><br />
</p>
<p id="ya10p3p6c47p1">
<span class="pali m-text">Yo vā pana anaññātaññassāmītindriyaṁ na bhāvessati so domanassindriyaṁ nappajahitthāti?</span><br />
</p>
<p id="ya10p3p6c48p1">
<span class="pali m-text">Tayo puggalā anaññātaññassāmītindriyaṁ na bhāvessanti, no ca domanassindriyaṁ nappajahittha. Cha puggalā anaññātaññassāmītindriyañca na bhāvessanti domanassindriyañca nappajahittha.</span><br />
</p>
<p id="ya10p3p6c49p1">
<span class="pali m-text">Yo domanassindriyaṁ nappajahittha so aññindriyaṁ na bhāvessatīti?</span><br />
</p>
<p id="ya10p3p6c50p1">
<span class="pali m-text">Cha puggalā domanassindriyaṁ nappajahittha, no ca aññindriyaṁ na bhāvessanti. Ye puthujjanā maggaṁ na paṭilabhissanti te domanassindriyañca nappajahittha aññindriyañca na bhāvessanti.</span><br />
</p>
<p id="ya10p3p6c51p1">
<span class="pali m-text">Yo vā pana aññindriyaṁ na bhāvessati so domanassindriyaṁ nappajahitthāti?</span><br />
</p>
<p id="ya10p3p6c52p1">
<span class="pali m-text">Dve puggalā aññindriyaṁ na bhāvessanti, no ca domanassindriyaṁ nappajahittha. Ye puthujjanā maggaṁ na paṭilabhissanti te aññindriyañca na bhāvessanti domanassindriyañca nappajahittha.</span><br />
</p>
<p id="ya10p3p6c53p1">
<span class="pali m-text">Yo domanassindriyaṁ nappajahittha so aññātāvindriyaṁ na sacchikarissatīti?</span><br />
</p>
<p id="ya10p3p6c54p1">
<span class="pali m-text">Cha puggalā domanassindriyaṁ nappajahittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te domanassindriyañca nappajahittha aññātāvindriyañca na sacchikarissanti.</span><br />
</p>
<p id="ya10p3p6c55p1">
<span class="pali m-text">Yo vā pana aññātāvindriyaṁ na sacchikarissati so domanassindriyaṁ nappajahitthāti?</span><br />
</p>
<p id="ya10p3p6c56p1">
<span class="pali m-text">Arahā aññātāvindriyaṁ na sacchikarissati, no ca domanassindriyaṁ nappajahittha. Ye puthujjanā maggaṁ na paṭilabhissanti te aññātāvindriyañca na sacchikarissanti domanassindriyañca nappajahittha. (Domanassindriyamūlakaṁ.)</span><br />
</p>
<p id="ya10p3p6c57p1">
<span class="pali m-text">Yo anaññātaññassāmītindriyaṁ na bhāvittha so aññindriyaṁ na bhāvessatīti?</span><br />
</p>
<p id="ya10p3p6c58p1">
<span class="pali m-text">Dve puggalā anaññātaññassāmītindriyaṁ na bhāvittha, no ca aññindriyaṁ na bhāvessanti. Ye puthujjanā maggaṁ na paṭilabhissanti te anaññātaññassāmītindriyañca na bhāvittha aññindriyañca na bhāvessanti.</span><br />
</p>
<p id="ya10p3p6c59p1">
<span class="pali m-text">Yo vā pana aññindriyaṁ na bhāvessati so anaññātaññassāmītindriyaṁ na bhāvitthāti?</span><br />
</p>
<p id="ya10p3p6c60p1">
<span class="pali m-text">Dve puggalā aññindriyaṁ na bhāvessanti, no ca anaññātaññassāmītindriyaṁ na bhāvittha. Ye puthujjanā maggaṁ na paṭilabhissanti te aññindriyañca na bhāvessanti anaññātaññassāmītindriyañca na bhāvittha.</span><br />
</p>
<p id="ya10p3p6c61p1">
<span class="pali m-text">Yo anaññātaññassāmītindriyaṁ na bhāvittha so aññātāvindriyaṁ na sacchikarissatīti?</span><br />
</p>
<p id="ya10p3p6c62p1">
<span class="pali m-text">Dve puggalā anaññātaññassāmītindriyaṁ na bhāvittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te anaññātaññassāmītindriyañca na bhāvittha aññātāvindriyañca na sacchikarissanti.</span><br />
</p>
<p id="ya10p3p6c63p1">
<span class="pali m-text">Yo vā pana aññātāvindriyaṁ na sacchikarissati so anaññātaññassāmītindriyaṁ na bhāvitthāti?</span><br />
</p>
<p id="ya10p3p6c64p1">
<span class="pali m-text">Arahā aññātāvindriyaṁ na sacchikarissati, no ca anaññātaññassāmītindriyaṁ na bhāvittha. Ye puthujjanā maggaṁ na paṭilabhissanti te aññātāvindriyañca na sacchikarissanti anaññātaññassāmītindriyañca na bhāvittha. (Anaññātaññassāmītindriyamūlakaṁ.)</span><br />
</p>
<p id="ya10p3p6c65p1">
<span class="pali m-text">Yo aññindriyaṁ na bhāvittha so aññātāvindriyaṁ na sacchikarissatīti?</span><br />
</p>
<p id="ya10p3p6c66p1">
<span class="pali m-text">Aṭṭha puggalā aññindriyaṁ na bhāvittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te aññindriyañca na bhāvittha aññātāvindriyañca na sacchikarissanti.</span><br />
</p>
<p id="ya10p3p6c67p1">
<span class="pali m-text">Yo vā pana aññātāvindriyaṁ na sacchikarissati so aññindriyaṁ na bhāvitthāti?</span><br />
</p>
<p id="ya10p3p6c68p1">
<span class="pali m-text">Arahā aññātāvindriyaṁ na sacchikarissati, no ca aññindriyaṁ na bhāvittha. Ye puthujjanā maggaṁ na paṭilabhissanti te aññātāvindriyañca na sacchikarissanti aññindriyañca na bhāvittha. (Aññindriyamūlakaṁ.)</span><br />
</p>
<p id="ya10p3p6c69p1">
<span class="pali m-text">Pariññāvāro.</span><br />
</p>
<p id="ya10p3p6c70p1">
<span class="pali m-text">Indriyayamakapāḷi niṭṭhitā.</span><br />
</p>
<p id="ya10p3p6c71p1">
<span class="pali m-text">Yamakapakaraṇaṁ niṭṭhitaṁ.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>