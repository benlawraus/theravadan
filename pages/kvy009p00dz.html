<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv9 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy009p00dz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy009p00dz.html" />
  <meta property="og:description" content="Mahāpaṇṇāsaka Navamavagga Atītānāgatasamannāgatakathā Atītena samannāgatoti? Āmantā. Nanu atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti? Āmantā. Hañci atītaṁ niruddhaṁ vigataṁ vipariṇataṁ atthaṅgataṁ abbhatthaṅgataṁ, no ca vata re vattabbe— “atītena samannāgato”ti. Anāgatena samannāgatoti? Āmantā. Nanu anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti? Āmantā. Hañci anāgata …" />
  <meta name="twitter:description" content="Mahāpaṇṇāsaka Navamavagga Atītānāgatasamannāgatakathā Atītena samannāgatoti? Āmantā. Nanu atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti? Āmantā. Hañci atītaṁ niruddhaṁ vigataṁ vipariṇataṁ atthaṅgataṁ abbhatthaṅgataṁ, no ca vata re vattabbe— “atītena samannāgato”ti. Anāgatena samannāgatoti? Āmantā. Nanu anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti? Āmantā. Hañci anāgata …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv9-index.html">kv9</a> &raquo;
          </span>
          Kathāvatthu
        </h1>
<!-- content -->
<p id="kv9p11c0p2">
<span class="m-text m-primary">Mahāpaṇṇāsaka</span><br />
</p>
<p id="kv9p11c0p3">
<span class="m-text m-primary">Navamavagga</span><br />
</p>
<p id="kv9p11c0p4">
<span class="m-text m-primary">Atītānāgatasamannāgatakathā</span><br />
</p>
<p id="kv9p11c1p1">
<span class="m-text m-primary">Atītena samannāgatoti?</span><br />
</p>
<p id="kv9p11c1p2">
<span class="m-text m-primary">Āmantā.</span><br />
</p>
<p id="kv9p11c1p3">
<span class="m-text m-primary">Nanu atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?</span><br />
</p>
<p id="kv9p11c1p4">
<span class="m-text m-primary">Āmantā.</span><br />
</p>
<p id="kv9p11c1p5">
<span class="m-text m-primary">Hañci atītaṁ niruddhaṁ vigataṁ vipariṇataṁ atthaṅgataṁ abbhatthaṅgataṁ, no ca vata re vattabbe—</span><br />
</p>
<p id="kv9p11c1p6">
<span class="m-text m-primary">“atītena samannāgato”ti.</span><br />
</p>
<p id="kv9p11c2p1">
<span class="m-text m-primary">Anāgatena samannāgatoti?</span><br />
</p>
<p id="kv9p11c2p2">
<span class="m-text m-primary">Āmantā.</span><br />
</p>
<p id="kv9p11c2p3">
<span class="m-text m-primary">Nanu anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?</span><br />
</p>
<p id="kv9p11c2p4">
<span class="m-text m-primary">Āmantā.</span><br />
</p>
<p id="kv9p11c2p5">
<span class="m-text m-primary">Hañci anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtaṁ, no ca vata re vattabbe—</span><br />
</p>
<p id="kv9p11c2p6">
<span class="m-text m-primary">“anāgatena samannāgato”ti.</span><br />
</p>
<p id="kv9p11c3p1">
<span class="m-text m-primary">Atītena rūpakkhandhena samannāgato, anāgatena rūpakkhandhena samannāgato, paccuppannena rūpakkhandhena samannāgatoti?</span><br />
</p>
<p id="kv9p11c3p2">
<span class="m-text m-primary">Āmantā.</span><br />
</p>
<p id="kv9p11c3p3">
<span class="m-text m-primary">Tīhi rūpakkhandhehi samannāgatoti?</span><br />
</p>
<p id="kv9p11c3p4">
<span class="m-text m-primary">Na hevaṁ vattabbe …pe…</span><br />
</p>
<p id="kv9p11c3p5">
<span class="m-text m-primary">atītehi pañcahi khandhehi samannāgato, anāgatehi pañcahi khandhehi samannāgato, paccuppannehi pañcahi khandhehi samannāgatoti?</span><br />
</p>
<p id="kv9p11c3p6">
<span class="m-text m-primary">Āmantā.</span><br />
</p>
<p id="kv9p11c3p7">
<span class="m-text m-primary">Pannarasahi khandhehi samannāgatoti?</span><br />
</p>
<p id="kv9p11c3p8">
<span class="m-text m-primary">Na hevaṁ vattabbe …pe….</span><br />
</p>
<p id="kv9p11c4p1">
<span class="m-text m-primary">Atītena cakkhāyatanena samannāgato, anāgatena cakkhāyatanena samannāgato, paccuppannena cakkhāyatanena samannāgatoti?</span><br />
</p>
<p id="kv9p11c4p2">
<span class="m-text m-primary">Āmantā.</span><br />
</p>
<p id="kv9p11c4p3">
<span class="m-text m-primary">Tīhi cakkhāyatanehi samannāgatoti?</span><br />
</p>
<p id="kv9p11c4p4">
<span class="m-text m-primary">Na hevaṁ vattabbe …pe…</span><br />
</p>
<p id="kv9p11c4p5">
<span class="m-text m-primary">atītehi dvādasahi āyatanehi samannāgato, anāgatehi dvādasahi āyatanehi samannāgato, paccuppannehi dvādasahi āyatanehi samannāgatoti?</span><br />
</p>
<p id="kv9p11c4p6">
<span class="m-text m-primary">Āmantā.</span><br />
</p>
<p id="kv9p11c4p7">
<span class="m-text m-primary">Chattiṁsāyatanehi samannāgatoti?</span><br />
</p>
<p id="kv9p11c4p8">
<span class="m-text m-primary">Na hevaṁ vattabbe …pe…</span><br />
</p>
<p id="kv9p11c5p1">
<span class="m-text m-primary">Atītāya cakkhudhātuyā samannāgato, anāgatāya cakkhudhātuyā samannāgato, paccuppannāya cakkhudhātuyā samannāgatoti?</span><br />
</p>
<p id="kv9p11c5p2">
<span class="m-text m-primary">Āmantā.</span><br />
</p>
<p id="kv9p11c5p3">
<span class="m-text m-primary">Tīhi cakkhudhātūhi samannāgatoti?</span><br />
</p>
<p id="kv9p11c5p4">
<span class="m-text m-primary">Na hevaṁ vattabbe …pe…</span><br />
</p>
<p id="kv9p11c5p5">
<span class="m-text m-primary">atītāhi aṭṭhārasahi dhātūhi samannāgato, anāgatāhi aṭṭhārasahi dhātūhi samannāgato, paccuppannāhi aṭṭhārasahi dhātūhi samannāgatoti?</span><br />
</p>
<p id="kv9p11c5p6">
<span class="m-text m-primary">Āmantā.</span><br />
</p>
<p id="kv9p11c5p7">
<span class="m-text m-primary">Catupaññāsadhātūhi samannāgatoti?</span><br />
</p>
<p id="kv9p11c5p8">
<span class="m-text m-primary">Na hevaṁ vattabbe …pe….</span><br />
</p>
<p id="kv9p11c6p1">
<span class="m-text m-primary">Atītena cakkhundriyena samannāgato, anāgatena cakkhundriyena samannāgato, paccuppannena cakkhundriyena samannāgatoti?</span><br />
</p>
<p id="kv9p11c6p2">
<span class="m-text m-primary">Āmantā.</span><br />
</p>
<p id="kv9p11c6p3">
<span class="m-text m-primary">Tīhi cakkhundriyehi samannāgatoti?</span><br />
</p>
<p id="kv9p11c6p4">
<span class="m-text m-primary">Na hevaṁ vattabbe …pe…</span><br />
</p>
<p id="kv9p11c6p5">
<span class="m-text m-primary">atītehi bāvīsatindriyehi samannāgato, anāgatehi bāvīsatindriyehi samannāgato, paccuppannehi bāvīsatindriyehi samannāgatoti?</span><br />
</p>
<p id="kv9p11c6p6">
<span class="m-text m-primary">Āmantā.</span><br />
</p>
<p id="kv9p11c6p7">
<span class="m-text m-primary">Chasaṭṭhindriyehi samannāgatoti?</span><br />
</p>
<p id="kv9p11c6p8">
<span class="m-text m-primary">Na hevaṁ vattabbe …pe….</span><br />
</p>
<p id="kv9p11c7p1">
<span class="m-text m-primary">Na vattabbaṁ—</span><br />
</p>
<p id="kv9p11c7p2">
<span class="m-text m-primary">“atītānāgatehi samannāgato”ti?</span><br />
</p>
<p id="kv9p11c7p3">
<span class="m-text m-primary">Āmantā.</span><br />
</p>
<p id="kv9p11c7p4">
<span class="m-text m-primary">Nanu atthi aṭṭhavimokkhajhāyī catunnaṁ jhānānaṁ nikāmalābhī navannaṁ anupubbavihārasamāpattīnaṁ lābhīti?</span><br />
</p>
<p id="kv9p11c7p5">
<span class="m-text m-primary">Āmantā.</span><br />
</p>
<p id="kv9p11c7p6">
<span class="m-text m-primary">Hañci atthi aṭṭhavimokkhajhāyī catunnaṁ jhānānaṁ nikāmalābhī navannaṁ anupubbavihārasamāpattīnaṁ lābhī, tena vata re vattabbe—</span><br />
</p>
<p id="kv9p11c7p7">
<span class="m-text m-primary">“atītānāgatehi samannāgato”ti.</span><br />
</p>
<p id="kv9p11c7p8">
<span class="m-text m-primary">Atītānāgatapaccuppannakathā niṭṭhitā.</span><br />
</p>
<p id="kv9p11c7p9">
<span class="m-text m-primary">Navamo vaggo.</span><br />
</p>
<p id="kv9p11c7p10">
<span class="m-text m-primary">Tassuddānaṁ</span><br />
</p>
<p id="kv9p11c8p1">
<span class="m-text m-primary">Ānisaṁsadassāvissa saṁyojanānaṁ pahānaṁ, amatārammaṇaṁ saṁyojanaṁ, rūpaṁ sārammaṇaṁ, anusayā anārammaṇā, evamevaṁ ñāṇaṁ, atītānāgatārammaṇaṁ cittaṁ, sabbaṁ cittaṁ vitakkānupatitaṁ, sabbaso vitakkayato vicārayato vitakkavipphāro saddo, na yathācittassa vācā, tatheva kāyakammaṁ atītānāgatehi samannāgatoti.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>