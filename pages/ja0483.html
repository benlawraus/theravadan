<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; kn &raquo; ja &raquo; Jātaka | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/ja0483.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-ja-index.html">ja</a> &raquo;
          </span>
          Jātaka
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/ja0482.html">Previous</a></div>
<div class="m-col-s-6 m-text-right">
<a href="https://www.theravadan.org/pages/ja0484.html">Next</a></div>
</div>
<p id="ja483c0p2">
<span class="pali m-text">Terasakanipāta</span><br />
</p>
<p id="ja483c0p3">
<span class="pali m-text">Ambavagga</span><br />
</p>
<section id="sarabhamigajataka">
<span id="ja483c0p4"></span><h2><span class="pali m-text">10. Sarabhamigajātaka</span></h2>
<p id="ja483c1p1">
<span class="pali m-text">“Āsīsetheva puriso,</span><br />
</p>
<p id="ja483c1p2">
<span class="pali m-text">na nibbindeyya paṇḍito;</span><br />
</p>
<p id="ja483c1p3">
<span class="pali m-text">Passāmi vohaṁ attānaṁ,</span><br />
</p>
<p id="ja483c1p4">
<span class="pali m-text">yathā icchiṁ tathā ahu.</span><br />
</p>
<p id="ja483c2p1">
<span class="pali m-text">Āsīsetheva puriso,</span><br />
</p>
<p id="ja483c2p2">
<span class="pali m-text">na nibbindeyya paṇḍito;</span><br />
</p>
<p id="ja483c2p3">
<span class="pali m-text">Passāmi vohaṁ attānaṁ,</span><br />
</p>
<p id="ja483c2p4">
<span class="pali m-text">udakā thalamubbhataṁ.</span><br />
</p>
<p id="ja483c3p1">
<span class="pali m-text">Vāyametheva puriso,</span><br />
</p>
<p id="ja483c3p2">
<span class="pali m-text">na nibbindeyya paṇḍito;</span><br />
</p>
<p id="ja483c3p3">
<span class="pali m-text">Passāmi vohaṁ attānaṁ,</span><br />
</p>
<p id="ja483c3p4">
<span class="pali m-text">yathā icchiṁ tathā ahu.</span><br />
</p>
<p id="ja483c4p1">
<span class="pali m-text">Vāyametheva puriso,</span><br />
</p>
<p id="ja483c4p2">
<span class="pali m-text">na nibbindeyya paṇḍito;</span><br />
</p>
<p id="ja483c4p3">
<span class="pali m-text">Passāmi vohaṁ attānaṁ,</span><br />
</p>
<p id="ja483c4p4">
<span class="pali m-text">udakā thalamubbhataṁ.</span><br />
</p>
<p id="ja483c5p1">
<span class="pali m-text">Dukkhūpanītopi naro sapañño,</span><br />
</p>
<p id="ja483c5p2">
<span class="pali m-text">Āsaṁ na chindeyya sukhāgamāya;</span><br />
</p>
<p id="ja483c5p3">
<span class="pali m-text">Bahū hi phassā ahitā hitā ca,</span><br />
</p>
<p id="ja483c5p4">
<span class="pali m-text">Avitakkitā maccamupabbajanti.</span><br />
</p>
<p id="ja483c6p1">
<span class="pali m-text">Acintitampi bhavati,</span><br />
</p>
<p id="ja483c6p2">
<span class="pali m-text">cintitampi vinassati;</span><br />
</p>
<p id="ja483c6p3">
<span class="pali m-text">Na hi cintāmayā bhogā,</span><br />
</p>
<p id="ja483c6p4">
<span class="pali m-text">itthiyā purisassa vā”.</span><br />
</p>
<p id="ja483c7p1">
<span class="pali m-text">“Sarabhaṁ giriduggasmiṁ,</span><br />
</p>
<p id="ja483c7p2">
<span class="pali m-text">yaṁ tvaṁ anusarī pure;</span><br />
</p>
<p id="ja483c7p3">
<span class="pali m-text">Alīnacittassa tuvaṁ,</span><br />
</p>
<p id="ja483c7p4">
<span class="pali m-text">vikkantamanujīvasi.</span><br />
</p>
<p id="ja483c8p1">
<span class="pali m-text">Yo taṁ viduggā narakā samuddhari,</span><br />
</p>
<p id="ja483c8p2">
<span class="pali m-text">Silāya yoggaṁ sarabho karitvā;</span><br />
</p>
<p id="ja483c8p3">
<span class="pali m-text">Dukkhūpanītaṁ maccumukhā pamocayi,</span><br />
</p>
<p id="ja483c8p4">
<span class="pali m-text">Alīnacittaṁ ta migaṁ vadesi”.</span><br />
</p>
<p id="ja483c9p1">
<span class="pali m-text">“Kiṁ tvaṁ nu tattheva tadā ahosi,</span><br />
</p>
<p id="ja483c9p2">
<span class="pali m-text">Udāhu te koci naṁ etadakkhā;</span><br />
</p>
<p id="ja483c9p3">
<span class="pali m-text">Vivaṭṭacchaddo nusi sabbadassī,</span><br />
</p>
<p id="ja483c9p4">
<span class="pali m-text">Ñāṇaṁ nu te brāhmaṇa bhiṁsarūpaṁ”.</span><br />
</p>
<p id="ja483c10p1">
<span class="pali m-text">“Na cevahaṁ tattha tadā ahosiṁ,</span><br />
</p>
<p id="ja483c10p2">
<span class="pali m-text">Na cāpi me koci naṁ etadakkhā;</span><br />
</p>
<p id="ja483c10p3">
<span class="pali m-text">Gāthāpadānañca subhāsitānaṁ,</span><br />
</p>
<p id="ja483c10p4">
<span class="pali m-text">Atthaṁ tadānenti janinda dhīrā”.</span><br />
</p>
<p id="ja483c11p1">
<span class="pali m-text">“Ādāya pattiṁ paraviriyaghātiṁ,</span><br />
</p>
<p id="ja483c11p2">
<span class="pali m-text">Cāpe saraṁ kiṁ vicikicchase tuvaṁ;</span><br />
</p>
<p id="ja483c11p3">
<span class="pali m-text">Nunno saro sarabhaṁ hantu khippaṁ,</span><br />
</p>
<p id="ja483c11p4">
<span class="pali m-text">Annañhi etaṁ varapañña rañño”.</span><br />
</p>
<p id="ja483c12p1">
<span class="pali m-text">“Addhā pajānāmi ahampi etaṁ,</span><br />
</p>
<p id="ja483c12p2">
<span class="pali m-text">Annaṁ migo brāhmaṇa khattiyassa;</span><br />
</p>
<p id="ja483c12p3">
<span class="pali m-text">Pubbe katañca apacāyamāno,</span><br />
</p>
<p id="ja483c12p4">
<span class="pali m-text">Tasmā migaṁ sarabhaṁ no hanāmi”.</span><br />
</p>
<p id="ja483c13p1">
<span class="pali m-text">“Neso migo mahārāja,</span><br />
</p>
<p id="ja483c13p2">
<span class="pali m-text">asureso disampati;</span><br />
</p>
<p id="ja483c13p3">
<span class="pali m-text">Etaṁ hantvā manussinda,</span><br />
</p>
<p id="ja483c13p4">
<span class="pali m-text">bhavassu amarādhipo.</span><br />
</p>
<p id="ja483c14p1">
<span class="pali m-text">Sace ca rājā vicikicchase tuvaṁ,</span><br />
</p>
<p id="ja483c14p2">
<span class="pali m-text">Hantuṁ migaṁ sarabhaṁ sahāyakaṁ;</span><br />
</p>
<p id="ja483c14p3">
<span class="pali m-text">Saputtadāro naravīraseṭṭha,</span><br />
</p>
<p id="ja483c14p4">
<span class="pali m-text">Gantā tuvaṁ vetaraṇiṁ yamassa”.</span><br />
</p>
<p id="ja483c15p1">
<span class="pali m-text">“Kāmaṁ ahaṁ jānapadā ca sabbe,</span><br />
</p>
<p id="ja483c15p2">
<span class="pali m-text">Puttā ca dārā ca sahāyasaṅghā;</span><br />
</p>
<p id="ja483c15p3">
<span class="pali m-text">Gacchemu taṁ vetaraṇiṁ yamassa,</span><br />
</p>
<p id="ja483c15p4">
<span class="pali m-text">Na tveva hañño mama pāṇado yo.</span><br />
</p>
<p id="ja483c16p1">
<span class="pali m-text">Ayaṁ migo kicchagatassa mayhaṁ,</span><br />
</p>
<p id="ja483c16p2">
<span class="pali m-text">Ekassa kattā vivanasmi ghore;</span><br />
</p>
<p id="ja483c16p3">
<span class="pali m-text">Taṁ tādisaṁ pubbakiccaṁ saranto,</span><br />
</p>
<p id="ja483c16p4">
<span class="pali m-text">Jānaṁ mahābrahme kathaṁ haneyyaṁ”.</span><br />
</p>
<p id="ja483c17p1">
<span class="pali m-text">“Mittābhirādhī cirameva jīva,</span><br />
</p>
<p id="ja483c17p2">
<span class="pali m-text">Rajjaṁ imaṁ dhammaguṇe pasāsa;</span><br />
</p>
<p id="ja483c17p3">
<span class="pali m-text">Nārīgaṇehi paricāriyanto,</span><br />
</p>
<p id="ja483c17p4">
<span class="pali m-text">Modassu raṭṭhe tidiveva vāsavo.</span><br />
</p>
<p id="ja483c18p1">
<span class="pali m-text">Akkodhano niccapasannacitto,</span><br />
</p>
<p id="ja483c18p2">
<span class="pali m-text">Sabbātithī yācayogo bhavitvā;</span><br />
</p>
<p id="ja483c18p3">
<span class="pali m-text">Datvā ca bhutvā ca yathānubhāvaṁ,</span><br />
</p>
<p id="ja483c18p4">
<span class="pali m-text">Anindito saggamupehi ṭhānan”ti.</span><br />
</p>
<p id="ja483c19p1">
<span class="pali m-text">Sarabhamigajātakaṁ dasamaṁ.</span><br />
</p>
<p id="ja483c20p1">
<span class="pali m-text">Terasakanipātaṁ niṭṭhitaṁ.</span><br />
</p>
<p id="ja483c21p1">
<span class="pali m-text">Tassuddānaṁ</span><br />
</p>
<p id="ja483c22p1">
<span class="pali m-text">Varaamba kuṭhāri sahaṁsavaro,</span><br />
</p>
<p id="ja483c22p2">
<span class="pali m-text">Atharaññasmiṁ dūtakapañcamako;</span><br />
</p>
<p id="ja483c22p3">
<span class="pali m-text">Atha bodhi akitti sutakkarinā,</span><br />
</p>
<p id="ja483c22p4">
<span class="pali m-text">Atha rurumigenaparo sarabhoti.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>