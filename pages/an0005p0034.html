<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an5 &raquo; Aṅguttara Nikāya 5.34 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/an0005p0034.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-an-index.html">an</a> &raquo;
            <a href="https://theravadan.org/pages/sutta-an-an5-index.html">an5</a> &raquo;
          </span>
          Aṅguttara Nikāya 5.34
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0033.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0035.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 5.34</span></p>
<p id="an5p34c0p2">
<span class="pali m-text">4. Sumanavagga</span><br />
<span class="sujato m-text">4. With Sumanā</span><br />
</p>
<section id="sihasenapatisutta">
<span id="an5p34c0p3"></span><h2><span class="pali m-text">Sīhasenāpatisutta</span></h2>
<p><span class="sujato m-text">With General Sīha</span></p>
<p id="an5p34c1p1">
<span class="pali m-text">Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.</span><br />
<span class="sujato m-text">At one time the Buddha was staying near Vesālī, at the Great Wood, in the hall with the peaked roof.</span><br />
</p>
<p id="an5p34c1p2">
<span class="pali m-text">Atha kho sīho senāpati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho sīho senāpati bhagavantaṁ etadavoca:</span><br />
<span class="sujato m-text">Then General Sīha went up to the Buddha, bowed, sat down to one side, and asked him,</span><br />
</p>
<p id="an5p34c1p3">
<span class="pali m-text">“sakkā nu kho, bhante, bhagavā sandiṭṭhikaṁ dānaphalaṁ paññāpetun”ti?</span><br />
<span class="sujato m-text">“Sir, can you point out a fruit of giving that’s apparent in the present life?”</span><br />
</p>
<p id="an5p34c2p1">
<span class="pali m-text">“Sakkā, sīhā”ti bhagavā avoca:</span><br />
<span class="sujato m-text">“I can, Sīha,” said the Buddha.</span><br />
</p>
<p id="an5p34c2p2">
<span class="pali m-text">“dāyako, sīha, dānapati bahuno janassa piyo hoti manāpo.</span><br />
<span class="sujato m-text">“A giver, a donor is dear and beloved to many people.</span><br />
</p>
<p id="an5p34c2p3">
<span class="pali m-text">Yampi, sīha, dāyako dānapati bahuno janassa piyo hoti manāpo, idampi sandiṭṭhikaṁ dānaphalaṁ.</span><br />
<span class="sujato m-text">This is a fruit of giving that’s apparent in the present life.</span><br />
</p>
<p id="an5p34c3p1">
<span class="pali m-text">Puna caparaṁ, sīha, dāyakaṁ dānapatiṁ santo sappurisā bhajanti.</span><br />
<span class="sujato m-text">Furthermore, true persons associate with a giver.</span><br />
</p>
<p id="an5p34c3p2">
<span class="pali m-text">Yampi, sīha, dāyakaṁ dānapatiṁ santo sappurisā bhajanti, idampi sandiṭṭhikaṁ dānaphalaṁ.</span><br />
<span class="sujato m-text">This is another fruit of giving that’s apparent in the present life.</span><br />
</p>
<p id="an5p34c4p1">
<span class="pali m-text">Puna caparaṁ, sīha, dāyakassa dānapatino kalyāṇo kittisaddo abbhuggacchati.</span><br />
<span class="sujato m-text">Furthermore, a giver gains a good reputation.</span><br />
</p>
<p id="an5p34c4p2">
<span class="pali m-text">Yampi, sīha, dāyakassa dānapatino kalyāṇo kittisaddo abbhuggacchati, idampi sandiṭṭhikaṁ dānaphalaṁ.</span><br />
<span class="sujato m-text">This is another fruit of giving that’s apparent in the present life.</span><br />
</p>
<p id="an5p34c5p1">
<span class="pali m-text">Puna caparaṁ, sīha, dāyako dānapati yaṁ yadeva parisaṁ upasaṅkamati—yadi khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ—visārado upasaṅkamati amaṅkubhūto.</span><br />
<span class="sujato m-text">Furthermore, a giver enters any kind of assembly bold and assured, whether it’s an assembly of aristocrats, brahmins, householders, or ascetics.</span><br />
</p>
<p id="an5p34c5p2">
<span class="pali m-text">Yampi, sīha, dāyako dānapati yaṁ yadeva parisaṁ upasaṅkamati—yadi khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ—visārado upasaṅkamati amaṅkubhūto, idampi sandiṭṭhikaṁ dānaphalaṁ.</span><br />
<span class="sujato m-text">This is another fruit of giving that’s apparent in the present life.</span><br />
</p>
<p id="an5p34c6p1">
<span class="pali m-text">Puna caparaṁ, sīha, dāyako dānapati kāyassa bhedā paraṁ maraṇā sugatiṁ saggaṁ lokaṁ upapajjati.</span><br />
<span class="sujato m-text">Furthermore, when a giver’s body breaks up, after death, they’re reborn in a good place, a heavenly realm.</span><br />
</p>
<p id="an5p34c6p2">
<span class="pali m-text">Yampi, sīha, dāyako dānapati kāyassa bhedā paraṁ maraṇā sugatiṁ saggaṁ lokaṁ upapajjati, idaṁ samparāyikaṁ dānaphalan”ti.</span><br />
<span class="sujato m-text">This is a fruit of giving to do with lives to come.”</span><br />
</p>
<p id="an5p34c7p1">
<span class="pali m-text">Evaṁ vutte, sīho senāpati bhagavantaṁ etadavoca:</span><br />
<span class="sujato m-text">When he said this, General Sīha said to the Buddha,</span><br />
</p>
<p id="an5p34c7p2">
<span class="pali m-text">“yānimāni, bhante, bhagavatā cattāri sandiṭṭhikāni dānaphalāni akkhātāni, nāhaṁ ettha bhagavato saddhāya gacchāmi; ahaṁ petāni jānāmi.</span><br />
<span class="sujato m-text">“When it comes to those four fruits of giving that are apparent in the present life, I don’t have to rely on faith in the Buddha, for I know them too.</span><br />
</p>
<p id="an5p34c7p3">
<span class="pali m-text">Ahaṁ, bhante, dāyako dānapati bahuno janassa piyo manāpo.</span><br />
<span class="sujato m-text">I’m a giver, a donor, and am dear and beloved to many people.</span><br />
</p>
<p id="an5p34c7p4">
<span class="pali m-text">Ahaṁ, bhante, dāyako dānapati; maṁ santo sappurisā bhajanti.</span><br />
<span class="sujato m-text">I’m a giver, and true persons associate with me.</span><br />
</p>
<p id="an5p34c7p5">
<span class="pali m-text">Ahaṁ, bhante, dāyako dānapati; mayhaṁ kalyāṇo kittisaddo abbhuggato: ‘sīho senāpati dāyako kārako saṅghupaṭṭhāko’ti.</span><br />
<span class="sujato m-text">I’m a giver, and I have this good reputation: ‘General Sīha gives, serves, and attends on the Saṅgha.’</span><br />
</p>
<p id="an5p34c7p6">
<span class="pali m-text">Ahaṁ, bhante, dāyako dānapati yaṁ yadeva parisaṁ upasaṅkamāmi—yadi khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ—visārado upasaṅkamāmi amaṅkubhūto.</span><br />
<span class="sujato m-text">I’m a giver, and I enter any kind of assembly bold and assured, whether it’s an assembly of aristocrats, brahmins, householders, or ascetics.</span><br />
</p>
<p id="an5p34c7p7">
<span class="pali m-text">Yānimāni, bhante, bhagavatā cattāri sandiṭṭhikāni dānaphalāni akkhātāni, nāhaṁ ettha bhagavato saddhāya gacchāmi; ahaṁ petāni jānāmi.</span><br />
<span class="sujato m-text">When it comes to these four fruits of giving that are apparent in the present life, I don’t have to rely on faith in the Buddha, for I know them too.</span><br />
</p>
<p id="an5p34c7p8">
<span class="pali m-text">Yañca kho maṁ, bhante, bhagavā evamāha:</span><br />
<span class="sujato m-text">But when the Buddha says:</span><br />
</p>
<p id="an5p34c7p9">
<span class="pali m-text">‘dāyako, sīha, dānapati kāyassa bhedā paraṁ maraṇā sugatiṁ saggaṁ lokaṁ upapajjatī’ti, etāhaṁ na jānāmi; ettha ca panāhaṁ bhagavato saddhāya gacchāmī”ti.</span><br />
<span class="sujato m-text">‘When a giver’s body breaks up, after death, they’re reborn in a good place, a heavenly realm.’ I don’t know this, so I have to rely on faith in the Buddha.”</span><br />
</p>
<p id="an5p34c7p10">
<span class="pali m-text">“Evametaṁ, sīha, evametaṁ, sīha.</span><br />
<span class="sujato m-text">“That’s so true, Sīha! That’s so true!</span><br />
</p>
<p id="an5p34c7p11">
<span class="pali m-text">Dāyako dānapati kāyassa bhedā paraṁ maraṇā sugatiṁ saggaṁ lokaṁ upapajjatīti.</span><br />
<span class="sujato m-text">When a giver’s body breaks up, after death, they’re reborn in a good place, a heavenly realm.</span><br />
</p>
<p id="an5p34c8p1">
<span class="pali m-text">Dadaṁ piyo hoti bhajanti naṁ bahū,</span><br />
<span class="sujato m-text">Giving, you’re loved and befriended by many people.</span><br />
</p>
<p id="an5p34c8p2">
<span class="pali m-text">Kittiñca pappoti yaso ca vaḍḍhati;</span><br />
<span class="sujato m-text">You get a good reputation, and your fame grows.</span><br />
</p>
<p id="an5p34c8p3">
<span class="pali m-text">Amaṅkubhūto parisaṁ vigāhati,</span><br />
<span class="sujato m-text">A generous man enters an assembly</span><br />
</p>
<p id="an5p34c8p4">
<span class="pali m-text">Visārado hoti naro amaccharī.</span><br />
<span class="sujato m-text">bold and assured.</span><br />
</p>
<p id="an5p34c9p1">
<span class="pali m-text">Tasmā hi dānāni dadanti paṇḍitā,</span><br />
<span class="sujato m-text">So an astute person, seeking happiness, &lt;j&gt;would give gifts,</span><br />
</p>
<p id="an5p34c9p2">
<span class="pali m-text">Vineyya maccheramalaṁ sukhesino;</span><br />
<span class="sujato m-text">having driven out the stain of stinginess.</span><br />
</p>
<p id="an5p34c9p3">
<span class="pali m-text">Te dīgharattaṁ tidive patiṭṭhitā,</span><br />
<span class="sujato m-text">They live long in the heaven of the Three and Thirty,</span><br />
</p>
<p id="an5p34c9p4">
<span class="pali m-text">Devānaṁ sahabyagatā ramanti te.</span><br />
<span class="sujato m-text">enjoying the company of the gods.</span><br />
</p>
<p id="an5p34c10p1">
<span class="pali m-text">Katāvakāsā katakusalā ito cutā,</span><br />
<span class="sujato m-text">Having taken the opportunity to do good, &lt;j&gt;when they pass from here</span><br />
</p>
<p id="an5p34c10p2">
<span class="pali m-text">Sayaṁpabhā anuvicaranti nandanaṁ;</span><br />
<span class="sujato m-text">they wander radiant in the Garden of Delight.</span><br />
</p>
<p id="an5p34c10p3">
<span class="pali m-text">Te tattha nandanti ramanti modare,</span><br />
<span class="sujato m-text">There they delight, rejoice, and enjoy themselves,</span><br />
</p>
<p id="an5p34c10p4">
<span class="pali m-text">Samappitā kāmaguṇehi pañcahi;</span><br />
<span class="sujato m-text">provided with the five kinds of sensual stimulation.</span><br />
</p>
<p id="an5p34c10p5">
<span class="pali m-text">Katvāna vākyaṁ asitassa tādino,</span><br />
<span class="sujato m-text">Having practiced the word of the unattached, &lt;j&gt;the poised,</span><br />
</p>
<p id="an5p34c10p6">
<span class="pali m-text">Ramanti sagge sugatassa sāvakā”ti.</span><br />
<span class="sujato m-text">disciples of the Holy One rejoice in heaven.”</span><br />
</p>
<p id="an5p34c10p7">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/an0005p0033.html">Previous</a></div>
<div class="m-col-t-6 m-text-right">
<a href="https://theravadan.org/pages/an0005p0035.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>