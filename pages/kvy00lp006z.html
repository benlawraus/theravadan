<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv18 &raquo; Kathāvatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/kvy00lp006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="/pages/kvy00lp006z.html" />
  <meta property="og:description" content="Mahāpaṇṇāsaka Aṭṭhārasamavagga Jhānasaṅkantikathā Jhānā jhānaṁ saṅkamatīti? Āmantā. Paṭhamā jhānā tatiyaṁ jhānaṁ saṅkamatīti? Na hevaṁ vattabbe …pe… jhānā jhānaṁ saṅkamatīti? Āmantā. Dutiyā jhānā catutthaṁ jhānaṁ saṅkamatīti? Na hevaṁ vattabbe …pe…. Paṭhamā jhānā dutiyaṁ jhānaṁ saṅkamatīti? Āmantā. Yā paṭhamassa jhānassa uppādāya …" />
  <meta name="twitter:description" content="Mahāpaṇṇāsaka Aṭṭhārasamavagga Jhānasaṅkantikathā Jhānā jhānaṁ saṅkamatīti? Āmantā. Paṭhamā jhānā tatiyaṁ jhānaṁ saṅkamatīti? Na hevaṁ vattabbe …pe… jhānā jhānaṁ saṅkamatīti? Āmantā. Dutiyā jhānā catutthaṁ jhānaṁ saṅkamatīti? Na hevaṁ vattabbe …pe…. Paṭhamā jhānā dutiyaṁ jhānaṁ saṅkamatīti? Āmantā. Yā paṭhamassa jhānassa uppādāya …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-abhidhamma-index.html">abhidhamma</a> &raquo;
            <a href="/pages/ms-abhidhamma-kv-index.html">kv</a> &raquo;
            <a href="/pages/ms-abhidhamma-kv-kv18-index.html">kv18</a> &raquo;
          </span>
          Kathāvatthu
        </h1>
<!-- content -->
<p id="kv18p6c0p2">
<span class="pali m-text">Mahāpaṇṇāsaka</span><br />
</p>
<p id="kv18p6c0p3">
<span class="pali m-text">Aṭṭhārasamavagga</span><br />
</p>
<p id="kv18p6c0p4">
<span class="pali m-text">Jhānasaṅkantikathā</span><br />
</p>
<p id="kv18p6c1p1">
<span class="pali m-text">Jhānā jhānaṁ saṅkamatīti?</span><br />
</p>
<p id="kv18p6c1p2">
<span class="pali m-text">Āmantā.</span><br />
</p>
<p id="kv18p6c1p3">
<span class="pali m-text">Paṭhamā jhānā tatiyaṁ jhānaṁ saṅkamatīti?</span><br />
</p>
<p id="kv18p6c1p4">
<span class="pali m-text">Na hevaṁ vattabbe …pe…</span><br />
</p>
<p id="kv18p6c1p5">
<span class="pali m-text">jhānā jhānaṁ saṅkamatīti?</span><br />
</p>
<p id="kv18p6c1p6">
<span class="pali m-text">Āmantā.</span><br />
</p>
<p id="kv18p6c1p7">
<span class="pali m-text">Dutiyā jhānā catutthaṁ jhānaṁ saṅkamatīti?</span><br />
</p>
<p id="kv18p6c1p8">
<span class="pali m-text">Na hevaṁ vattabbe …pe….</span><br />
</p>
<p id="kv18p6c2p1">
<span class="pali m-text">Paṭhamā jhānā dutiyaṁ jhānaṁ saṅkamatīti?</span><br />
</p>
<p id="kv18p6c2p2">
<span class="pali m-text">Āmantā.</span><br />
</p>
<p id="kv18p6c2p3">
<span class="pali m-text">Yā paṭhamassa jhānassa uppādāya āvaṭṭanā …pe… paṇidhi, sāva dutiyassa jhānassa uppādāya āvaṭṭanā …pe… paṇidhīti?</span><br />
</p>
<p id="kv18p6c2p4">
<span class="pali m-text">Na hevaṁ vattabbe …pe….</span><br />
</p>
<p id="kv18p6c3p1">
<span class="pali m-text">Paṭhamā jhānā dutiyaṁ jhānaṁ saṅkamati, na vattabbaṁ—</span><br />
</p>
<p id="kv18p6c3p2">
<span class="pali m-text">“yā paṭhamassa jhānassa uppādāya āvaṭṭanā …pe… paṇidhi, sāva dutiyassa jhānassa uppādāya āvaṭṭanā …pe… paṇidhī”ti?</span><br />
</p>
<p id="kv18p6c3p3">
<span class="pali m-text">Āmantā.</span><br />
</p>
<p id="kv18p6c3p4">
<span class="pali m-text">Dutiyaṁ jhānaṁ anāvaṭṭentassa uppajjati …pe… appaṇidahantassa uppajjatīti?</span><br />
</p>
<p id="kv18p6c3p5">
<span class="pali m-text">Na hevaṁ vattabbe …pe…</span><br />
</p>
<p id="kv18p6c3p6">
<span class="pali m-text">nanu dutiyaṁ jhānaṁ āvaṭṭentassa uppajjati …pe… paṇidahantassa uppajjatīti?</span><br />
</p>
<p id="kv18p6c3p7">
<span class="pali m-text">Āmantā.</span><br />
</p>
<p id="kv18p6c3p8">
<span class="pali m-text">Hañci dutiyaṁ jhānaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br />
</p>
<p id="kv18p6c3p9">
<span class="pali m-text">“paṭhamā jhānā dutiyaṁ jhānaṁ saṅkamatī”ti …pe….</span><br />
</p>
<p id="kv18p6c4p1">
<span class="pali m-text">Paṭhamā jhānā dutiyaṁ jhānaṁ saṅkamatīti?</span><br />
</p>
<p id="kv18p6c4p2">
<span class="pali m-text">Āmantā.</span><br />
</p>
<p id="kv18p6c4p3">
<span class="pali m-text">Paṭhamaṁ jhānaṁ kāme ādīnavato manasikaroto uppajjatīti?</span><br />
</p>
<p id="kv18p6c4p4">
<span class="pali m-text">Āmantā.</span><br />
</p>
<p id="kv18p6c4p5">
<span class="pali m-text">Dutiyaṁ jhānaṁ kāme ādīnavato manasikaroto uppajjatīti?</span><br />
</p>
<p id="kv18p6c4p6">
<span class="pali m-text">Na hevaṁ vattabbe …pe….</span><br />
</p>
<p id="kv18p6c5p1">
<span class="pali m-text">Paṭhamaṁ jhānaṁ savitakkaṁ savicāranti?</span><br />
</p>
<p id="kv18p6c5p2">
<span class="pali m-text">Āmantā.</span><br />
</p>
<p id="kv18p6c5p3">
<span class="pali m-text">Dutiyaṁ jhānaṁ savitakkaṁ savicāranti?</span><br />
</p>
<p id="kv18p6c5p4">
<span class="pali m-text">Na hevaṁ vattabbe …pe…</span><br />
</p>
<p id="kv18p6c5p5">
<span class="pali m-text">paṭhamā jhānā dutiyaṁ jhānaṁ saṅkamatīti?</span><br />
</p>
<p id="kv18p6c5p6">
<span class="pali m-text">Āmantā.</span><br />
</p>
<p id="kv18p6c5p7">
<span class="pali m-text">Taññeva paṭhamaṁ jhānaṁ taṁ dutiyaṁ jhānanti?</span><br />
</p>
<p id="kv18p6c5p8">
<span class="pali m-text">Na hevaṁ vattabbe …pe….</span><br />
</p>
<p id="kv18p6c6p1">
<span class="pali m-text">Dutiyā jhānā tatiyaṁ jhānaṁ saṅkamatīti?</span><br />
</p>
<p id="kv18p6c6p2">
<span class="pali m-text">Āmantā.</span><br />
</p>
<p id="kv18p6c6p3">
<span class="pali m-text">Yā dutiyassa jhānassa uppādāya āvaṭṭanā …pe… paṇidhi, sāva tatiyassa jhānassa uppādāya āvaṭṭanā …pe… paṇidhīti?</span><br />
</p>
<p id="kv18p6c6p4">
<span class="pali m-text">Na hevaṁ vattabbe …pe….</span><br />
</p>
<p id="kv18p6c7p1">
<span class="pali m-text">Dutiyā jhānā tatiyaṁ jhānaṁ saṅkamati, na vattabbaṁ—</span><br />
</p>
<p id="kv18p6c7p2">
<span class="pali m-text">“yā dutiyassa jhānassa uppādāya āvaṭṭanā …pe… paṇidhi, sāva tatiyassa jhānassa uppādāya āvaṭṭanā …pe… paṇidhī”ti?</span><br />
</p>
<p id="kv18p6c7p3">
<span class="pali m-text">Āmantā.</span><br />
</p>
<p id="kv18p6c7p4">
<span class="pali m-text">Tatiyaṁ jhānaṁ anāvaṭṭentassa uppajjati …pe… appaṇidahantassa uppajjatīti?</span><br />
</p>
<p id="kv18p6c7p5">
<span class="pali m-text">Na hevaṁ vattabbe …pe…</span><br />
</p>
<p id="kv18p6c7p6">
<span class="pali m-text">nanu tatiyaṁ jhānaṁ āvaṭṭentassa uppajjati …pe… paṇidahantassa uppajjatīti?</span><br />
</p>
<p id="kv18p6c7p7">
<span class="pali m-text">Āmantā.</span><br />
</p>
<p id="kv18p6c7p8">
<span class="pali m-text">Hañci tatiyaṁ jhānaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br />
</p>
<p id="kv18p6c7p9">
<span class="pali m-text">“dutiyā jhānā tatiyaṁ jhānaṁ saṅkamatī”ti.</span><br />
</p>
<p id="kv18p6c8p1">
<span class="pali m-text">Dutiyā jhānā tatiyaṁ jhānaṁ saṅkamatīti?</span><br />
</p>
<p id="kv18p6c8p2">
<span class="pali m-text">Āmantā.</span><br />
</p>
<p id="kv18p6c8p3">
<span class="pali m-text">Dutiyaṁ jhānaṁ vitakkavicāre ādīnavato manasikaroto uppajjatīti?</span><br />
</p>
<p id="kv18p6c8p4">
<span class="pali m-text">Āmantā.</span><br />
</p>
<p id="kv18p6c8p5">
<span class="pali m-text">Tatiyaṁ jhānaṁ vitakkavicāre ādīnavato manasikaroto uppajjatīti?</span><br />
</p>
<p id="kv18p6c8p6">
<span class="pali m-text">Na hevaṁ vattabbe …pe….</span><br />
</p>
<p id="kv18p6c9p1">
<span class="pali m-text">Dutiyaṁ jhānaṁ sappītikanti?</span><br />
</p>
<p id="kv18p6c9p2">
<span class="pali m-text">Āmantā.</span><br />
</p>
<p id="kv18p6c9p3">
<span class="pali m-text">Tatiyaṁ jhānaṁ sappītikanti?</span><br />
</p>
<p id="kv18p6c9p4">
<span class="pali m-text">Na hevaṁ vattabbe …pe…</span><br />
</p>
<p id="kv18p6c9p5">
<span class="pali m-text">dutiyā jhānā tatiyaṁ jhānaṁ saṅkamatīti?</span><br />
</p>
<p id="kv18p6c9p6">
<span class="pali m-text">Āmantā.</span><br />
</p>
<p id="kv18p6c9p7">
<span class="pali m-text">Taññeva dutiyaṁ jhānaṁ taṁ tatiyaṁ jhānanti?</span><br />
</p>
<p id="kv18p6c9p8">
<span class="pali m-text">Na hevaṁ vattabbe …pe….</span><br />
</p>
<p id="kv18p6c10p1">
<span class="pali m-text">Tatiyā jhānā catutthaṁ jhānaṁ saṅkamatīti?</span><br />
</p>
<p id="kv18p6c10p2">
<span class="pali m-text">Āmantā.</span><br />
</p>
<p id="kv18p6c10p3">
<span class="pali m-text">Yā tatiyassa jhānassa uppādāya āvaṭṭanā …pe… paṇidhi, sāva catutthassa jhānassa uppādāya āvaṭṭanā …pe… paṇidhīti?</span><br />
</p>
<p id="kv18p6c10p4">
<span class="pali m-text">Na hevaṁ vattabbe …pe….</span><br />
</p>
<p id="kv18p6c11p1">
<span class="pali m-text">Tatiyā jhānā catutthaṁ jhānaṁ saṅkamati, na vattabbaṁ—</span><br />
</p>
<p id="kv18p6c11p2">
<span class="pali m-text">“yā tatiyassa jhānassa uppādāya āvaṭṭanā …pe… paṇidhi, sāva catutthassa jhānassa uppādāya āvaṭṭanā …pe… paṇidhī”ti?</span><br />
</p>
<p id="kv18p6c11p3">
<span class="pali m-text">Āmantā.</span><br />
</p>
<p id="kv18p6c11p4">
<span class="pali m-text">Catutthaṁ jhānaṁ anāvaṭṭentassa uppajjati …pe… appaṇidahantassa uppajjatīti?</span><br />
</p>
<p id="kv18p6c11p5">
<span class="pali m-text">Na hevaṁ vattabbe …pe…</span><br />
</p>
<p id="kv18p6c11p6">
<span class="pali m-text">nanu catutthaṁ jhānaṁ āvaṭṭentassa uppajjati …pe… paṇidahantassa uppajjatīti?</span><br />
</p>
<p id="kv18p6c11p7">
<span class="pali m-text">Āmantā.</span><br />
</p>
<p id="kv18p6c11p8">
<span class="pali m-text">Hañci catutthaṁ jhānaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br />
</p>
<p id="kv18p6c11p9">
<span class="pali m-text">“tatiyā jhānā catutthaṁ jhānaṁ saṅkamatī”ti.</span><br />
</p>
<p id="kv18p6c12p1">
<span class="pali m-text">Tatiyā jhānā catutthaṁ jhānaṁ saṅkamatīti?</span><br />
</p>
<p id="kv18p6c12p2">
<span class="pali m-text">Āmantā.</span><br />
</p>
<p id="kv18p6c12p3">
<span class="pali m-text">Tatiyaṁ jhānaṁ pītiṁ ādīnavato manasikaroto uppajjatīti?</span><br />
</p>
<p id="kv18p6c12p4">
<span class="pali m-text">Āmantā.</span><br />
</p>
<p id="kv18p6c12p5">
<span class="pali m-text">Catutthaṁ jhānaṁ pītiṁ ādīnavato manasikaroto uppajjatīti?</span><br />
</p>
<p id="kv18p6c12p6">
<span class="pali m-text">Na hevaṁ vattabbe …pe….</span><br />
</p>
<p id="kv18p6c13p1">
<span class="pali m-text">Tatiyaṁ jhānaṁ sukhasahagatanti?</span><br />
</p>
<p id="kv18p6c13p2">
<span class="pali m-text">Āmantā.</span><br />
</p>
<p id="kv18p6c13p3">
<span class="pali m-text">Catutthaṁ jhānaṁ sukhasahagatanti?</span><br />
</p>
<p id="kv18p6c13p4">
<span class="pali m-text">Na hevaṁ vattabbe …pe…</span><br />
</p>
<p id="kv18p6c13p5">
<span class="pali m-text">tatiyā jhānā catutthaṁ jhānaṁ saṅkamatīti?</span><br />
</p>
<p id="kv18p6c13p6">
<span class="pali m-text">Āmantā.</span><br />
</p>
<p id="kv18p6c13p7">
<span class="pali m-text">Taññeva tatiyaṁ jhānaṁ taṁ catutthaṁ jhānanti?</span><br />
</p>
<p id="kv18p6c13p8">
<span class="pali m-text">Na hevaṁ vattabbe …pe….</span><br />
</p>
<p id="kv18p6c14p1">
<span class="pali m-text">Na vattabbaṁ—</span><br />
</p>
<p id="kv18p6c14p2">
<span class="pali m-text">“jhānā jhānaṁ saṅkamatī”ti?</span><br />
</p>
<p id="kv18p6c14p3">
<span class="pali m-text">Āmantā.</span><br />
</p>
<p id="kv18p6c14p4">
<span class="pali m-text">Nanu vuttaṁ bhagavatā—</span><br />
</p>
<p id="kv18p6c14p5">
<span class="pali m-text">“idha, bhikkhave, bhikkhu vivicceva kāmehi …pe…</span><br />
</p>
<p id="kv18p6c14p6">
<span class="pali m-text">catutthaṁ jhānaṁ upasampajja viharatī”ti.</span><br />
</p>
<p id="kv18p6c14p7">
<span class="pali m-text">Attheva suttantoti?</span><br />
</p>
<p id="kv18p6c14p8">
<span class="pali m-text">Āmantā.</span><br />
</p>
<p id="kv18p6c14p9">
<span class="pali m-text">Tena hi jhānā jhānaṁ saṅkamatīti.</span><br />
</p>
<p id="kv18p6c14p10">
<span class="pali m-text">Jhānasaṅkantikathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>