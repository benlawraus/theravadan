<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-ap0404.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0403.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0405.html">Next</a></div>
</div>
<p id="tha-ap404c0p2">
<span class="pali m-text">Metteyyavagga</span><br />
</p>
<section id="punnakattheraapadana">
<span id="tha-ap404c0p3"></span><h2><span class="pali m-text">Puṇṇakattheraapadāna</span></h2>
<p id="tha-ap404c1p1">
<span class="pali m-text">“Pabbhārakūṭaṁ nissāya,</span><br />
</p>
<p id="tha-ap404c1p2">
<span class="pali m-text">sayambhū aparājito;</span><br />
</p>
<p id="tha-ap404c1p3">
<span class="pali m-text">Ābādhiko ca so buddho,</span><br />
</p>
<p id="tha-ap404c1p4">
<span class="pali m-text">vasati pabbatantare.</span><br />
</p>
<p id="tha-ap404c2p1">
<span class="pali m-text">Mama assamasāmantā,</span><br />
</p>
<p id="tha-ap404c2p2">
<span class="pali m-text">panādo āsi tāvade;</span><br />
</p>
<p id="tha-ap404c2p3">
<span class="pali m-text">Buddhe nibbāyamānamhi,</span><br />
</p>
<p id="tha-ap404c2p4">
<span class="pali m-text">āloko udapajjatha.</span><br />
</p>
<p id="tha-ap404c3p1">
<span class="pali m-text">Yāvatā vanasaṇḍasmiṁ,</span><br />
</p>
<p id="tha-ap404c3p2">
<span class="pali m-text">acchakokataracchakā;</span><br />
</p>
<p id="tha-ap404c3p3">
<span class="pali m-text">Vāḷā ca kesarī sabbe,</span><br />
</p>
<p id="tha-ap404c3p4">
<span class="pali m-text">abhigajjiṁsu tāvade.</span><br />
</p>
<p id="tha-ap404c4p1">
<span class="pali m-text">Uppātaṁ tamahaṁ disvā,</span><br />
</p>
<p id="tha-ap404c4p2">
<span class="pali m-text">pabbhāraṁ agamāsahaṁ;</span><br />
</p>
<p id="tha-ap404c4p3">
<span class="pali m-text">Tatthaddassāsiṁ sambuddhaṁ,</span><br />
</p>
<p id="tha-ap404c4p4">
<span class="pali m-text">nibbutaṁ aparājitaṁ.</span><br />
</p>
<p id="tha-ap404c5p1">
<span class="pali m-text">Suphullaṁ sālarājaṁva,</span><br />
</p>
<p id="tha-ap404c5p2">
<span class="pali m-text">sataraṁsiṁva uggataṁ;</span><br />
</p>
<p id="tha-ap404c5p3">
<span class="pali m-text">Vītaccikaṁva aṅgāraṁ,</span><br />
</p>
<p id="tha-ap404c5p4">
<span class="pali m-text">nibbutaṁ aparājitaṁ.</span><br />
</p>
<p id="tha-ap404c6p1">
<span class="pali m-text">Tiṇaṁ kaṭṭhañca pūretvā,</span><br />
</p>
<p id="tha-ap404c6p2">
<span class="pali m-text">citakaṁ tatthakāsahaṁ;</span><br />
</p>
<p id="tha-ap404c6p3">
<span class="pali m-text">Citakaṁ sukataṁ katvā,</span><br />
</p>
<p id="tha-ap404c6p4">
<span class="pali m-text">sarīraṁ jhāpayiṁ ahaṁ.</span><br />
</p>
<p id="tha-ap404c7p1">
<span class="pali m-text">Sarīraṁ jhāpayitvāna,</span><br />
</p>
<p id="tha-ap404c7p2">
<span class="pali m-text">gandhatoyaṁ samokiriṁ;</span><br />
</p>
<p id="tha-ap404c7p3">
<span class="pali m-text">Antalikkhe ṭhito yakkho,</span><br />
</p>
<p id="tha-ap404c7p4">
<span class="pali m-text">nāmamaggahi tāvade.</span><br />
</p>
<p id="tha-ap404c8p1">
<span class="pali m-text">‘Yaṁ pūritaṁ tayā kiccaṁ,</span><br />
</p>
<p id="tha-ap404c8p2">
<span class="pali m-text">sayambhussa mahesino;</span><br />
</p>
<p id="tha-ap404c8p3">
<span class="pali m-text">Puṇṇako nāma nāmena,</span><br />
</p>
<p id="tha-ap404c8p4">
<span class="pali m-text">sadā hohi tuvaṁ mune’.</span><br />
</p>
<p id="tha-ap404c9p1">
<span class="pali m-text">Tamhā kāyā cavitvāna,</span><br />
</p>
<p id="tha-ap404c9p2">
<span class="pali m-text">devalokaṁ agacchahaṁ;</span><br />
</p>
<p id="tha-ap404c9p3">
<span class="pali m-text">Tattha dibbamayo gandho,</span><br />
</p>
<p id="tha-ap404c9p4">
<span class="pali m-text">antalikkhā pavassati.</span><br />
</p>
<p id="tha-ap404c10p1">
<span class="pali m-text">Tatrāpi nāmadheyyaṁ me,</span><br />
</p>
<p id="tha-ap404c10p2">
<span class="pali m-text">puṇṇakoti ahū tadā;</span><br />
</p>
<p id="tha-ap404c10p3">
<span class="pali m-text">Devabhūto manusso vā,</span><br />
</p>
<p id="tha-ap404c10p4">
<span class="pali m-text">saṅkappaṁ pūrayāmahaṁ.</span><br />
</p>
<p id="tha-ap404c11p1">
<span class="pali m-text">Idaṁ pacchimakaṁ mayhaṁ,</span><br />
</p>
<p id="tha-ap404c11p2">
<span class="pali m-text">carimo vattate bhavo;</span><br />
</p>
<p id="tha-ap404c11p3">
<span class="pali m-text">Idhāpi puṇṇako nāma,</span><br />
</p>
<p id="tha-ap404c11p4">
<span class="pali m-text">nāmadheyyaṁ pakāsati.</span><br />
</p>
<p id="tha-ap404c12p1">
<span class="pali m-text">Tosayitvāna sambuddhaṁ,</span><br />
</p>
<p id="tha-ap404c12p2">
<span class="pali m-text">gotamaṁ sakyapuṅgavaṁ;</span><br />
</p>
<p id="tha-ap404c12p3">
<span class="pali m-text">Sabbāsave pariññāya,</span><br />
</p>
<p id="tha-ap404c12p4">
<span class="pali m-text">viharāmi anāsavo.</span><br />
</p>
<p id="tha-ap404c13p1">
<span class="pali m-text">Ekanavutito kappe,</span><br />
</p>
<p id="tha-ap404c13p2">
<span class="pali m-text">yaṁ kammamakariṁ tadā;</span><br />
</p>
<p id="tha-ap404c13p3">
<span class="pali m-text">Duggatiṁ nābhijānāmi,</span><br />
</p>
<p id="tha-ap404c13p4">
<span class="pali m-text">tanukiccassidaṁ phalaṁ.</span><br />
</p>
<p id="tha-ap404c14p1">
<span class="pali m-text">Kilesā jhāpitā mayhaṁ,</span><br />
</p>
<p id="tha-ap404c14p2">
<span class="pali m-text">…pe…</span><br />
</p>
<p id="tha-ap404c14p3">
<span class="pali m-text">viharāmi anāsavo.</span><br />
</p>
<p id="tha-ap404c15p1">
<span class="pali m-text">Svāgataṁ vata me āsi,</span><br />
</p>
<p id="tha-ap404c15p2">
<span class="pali m-text">…pe…</span><br />
</p>
<p id="tha-ap404c15p3">
<span class="pali m-text">kataṁ buddhassa sāsanaṁ.</span><br />
</p>
<p id="tha-ap404c16p1">
<span class="pali m-text">Paṭisambhidā catasso,</span><br />
</p>
<p id="tha-ap404c16p2">
<span class="pali m-text">…pe…</span><br />
</p>
<p id="tha-ap404c16p3">
<span class="pali m-text">kataṁ buddhassa sāsanaṁ”.</span><br />
</p>
<p id="tha-ap404c17p1">
<span class="pali m-text">Itthaṁ sudaṁ āyasmā puṇṇako thero imā gāthāyo abhāsitthāti.</span><br />
</p>
<p id="tha-ap404c18p1">
<span class="pali m-text">Puṇṇakattherassāpadānaṁ dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/tha-ap0403.html">Previous</a></div>
<div class="m-col-t-6 m-text-right">
<a href="https://theravadan.org/pages/tha-ap0405.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>