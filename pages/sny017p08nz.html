<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn35 &raquo; Saṁyutta Nikāya 35 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sny017p08nz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 35" />
  <meta name="twitter:title" content="Saṁyutta Nikāya 35" />
  <meta property="og:url" content="https://theravadan.org/pages/sny017p08nz.html" />
  <meta property="og:description" content="Linked Discourses 35 19. Āsīvisavagga 19. The Simile of the Vipers 243. Avassutapariyāyasutta 243. The Explanation on the Corrupt Ekaṁ samayaṁ bhagavā sakkesu viharati kapilavatthusmiṁ nigrodhārāme. At one time the Buddha was staying in the land of the Sakyans, near Kapilavatthu in the Banyan Tree Monastery. Tena kho pana samayena …" />
  <meta name="twitter:description" content="Linked Discourses 35 19. Āsīvisavagga 19. The Simile of the Vipers 243. Avassutapariyāyasutta 243. The Explanation on the Corrupt Ekaṁ samayaṁ bhagavā sakkesu viharati kapilavatthusmiṁ nigrodhārāme. At one time the Buddha was staying in the land of the Sakyans, near Kapilavatthu in the Banyan Tree Monastery. Tena kho pana samayena …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-sn-index.html">sn</a> &raquo;
            <a href="https://theravadan.org/pages/ms-sutta-sn-sn35-index.html">sn35</a> &raquo;
          </span>
          Saṁyutta Nikāya 35
        </h1>
<!-- content -->
<p><span class="m-text">Linked Discourses 35</span></p>
<section id="asivisavagga">
<h2><a href="#asivisavagga">19. Āsīvisavagga</a></h2>
<p><span class="m-text">19. The Simile of the Vipers</span></p>
<section id="avassutapariyayasutta">
<h3><a href="#avassutapariyayasutta">243. Avassutapariyāyasutta</a></h3>
<p><span class="m-text">243. The Explanation on the Corrupt</span></p>
<p id="sn35p243c1p1">
<span class="m-text m-primary">Ekaṁ samayaṁ bhagavā sakkesu viharati kapilavatthusmiṁ nigrodhārāme.</span><br />
<span class="m-text">At one time the Buddha was staying in the land of the Sakyans, near Kapilavatthu in the Banyan Tree Monastery.</span><br />
</p>
<p id="sn35p243c1p2">
<span class="m-text m-primary">Tena kho pana samayena kāpilavatthavānaṁ sakyānaṁ navaṁ santhāgāraṁ acirakāritaṁ hoti anajjhāvuṭṭhaṁ samaṇena vā brāhmaṇena vā kenaci vā manussabhūtena.</span><br />
<span class="m-text">Now at that time a new town hall had recently been constructed for the Sakyans of Kapilavatthu. It had not yet been occupied by an ascetic or brahmin or any person at all.</span><br />
</p>
<p id="sn35p243c1p3">
<span class="m-text m-primary">Atha kho kāpilavatthavā sakyā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho kāpilavatthavā sakyā bhagavantaṁ etadavocuṁ:</span><br />
<span class="m-text">Then the Sakyans of Kapilavatthu went up to the Buddha, bowed, sat down to one side, and said to him,</span><br />
</p>
<p id="sn35p243c1p4">
<span class="m-text m-primary">“idha, bhante, kāpilavatthavānaṁ sakyānaṁ navaṁ santhāgāraṁ acirakāritaṁ anajjhāvuṭṭhaṁ samaṇena vā brāhmaṇena vā kenaci vā manussabhūtena.</span><br />
<span class="m-text">“Sir, a new town hall has recently been constructed for the Sakyans of Kapilavatthu. It has not yet been occupied by an ascetic or brahmin or any person at all.</span><br />
</p>
<p id="sn35p243c1p5">
<span class="m-text m-primary">Taṁ, bhante, bhagavā paṭhamaṁ paribhuñjatu.</span><br />
<span class="m-text">May the Buddha be the first to use it,</span><br />
</p>
<p id="sn35p243c1p6">
<span class="m-text m-primary">Bhagavatā paṭhamaṁ paribhuttaṁ pacchā kāpilavatthavā sakyā paribhuñjissanti.</span><br />
<span class="m-text">and only then will the Sakyans of Kapilavatthu use it.</span><br />
</p>
<p id="sn35p243c1p7">
<span class="m-text m-primary">Tadassa kāpilavatthavānaṁ sakyānaṁ dīgharattaṁ hitāya sukhāyā”ti.</span><br />
<span class="m-text">That would be for the lasting welfare and happiness of the Sakyans of Kapilavatthu.”</span><br />
</p>
<p id="sn35p243c1p8">
<span class="m-text m-primary">Adhivāsesi bhagavā tuṇhībhāvena.</span><br />
<span class="m-text">The Buddha consented in silence.</span><br />
</p>
<p id="sn35p243c2p1">
<span class="m-text m-primary">Atha kho kāpilavatthavā sakyā bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā yena navaṁ santhāgāraṁ tenupasaṅkamiṁsu; upasaṅkamitvā sabbasanthariṁ santhāgāraṁ santharitvā āsanāni paññāpetvā udakamaṇikaṁ patiṭṭhāpetvā telappadīpaṁ āropetvā yena bhagavā tenupasaṅkamiṁsu; upasaṅkamitvā bhagavantaṁ etadavocuṁ:</span><br />
<span class="m-text">Knowing that the Buddha had consented, the Sakyans got up from their seat, bowed, and respectfully circled the Buddha, keeping him on their right. Then they went to the new town hall, where they spread carpets all over, prepared seats, set up a water jar, and placed a lamp. Then they went back to the Buddha and told him of their preparations, saying,</span><br />
</p>
<p id="sn35p243c2p2">
<span class="m-text m-primary">“sabbasantharisanthataṁ, bhante, santhāgāraṁ, āsanāni paññattāni, udakamaṇiko patiṭṭhāpito, telappadīpo āropito.</span><br />
</p>
<p id="sn35p243c2p3">
<span class="m-text m-primary">Yassadāni, bhante, bhagavā kālaṁ maññatī”ti.</span><br />
<span class="m-text">“Please, sir, come at your convenience.”</span><br />
</p>
<p id="sn35p243c2p4">
<span class="m-text m-primary">Atha kho bhagavā nivāsetvā pattacīvaramādāya saddhiṁ bhikkhusaṅghena yena navaṁ santhāgāraṁ tenupasaṅkami; upasaṅkamitvā pāde pakkhāletvā santhāgāraṁ pavisitvā majjhimaṁ thambhaṁ nissāya puratthābhimukho nisīdi.</span><br />
<span class="m-text">Then the Buddha robed up and, taking his bowl and robe, went to the new town hall together with the Saṅgha of mendicants. Having washed his feet he entered the town hall and sat against the central column facing east.</span><br />
</p>
<p id="sn35p243c2p5">
<span class="m-text m-primary">Bhikkhusaṅghopi kho pāde pakkhāletvā santhāgāraṁ pavisitvā pacchimaṁ bhittiṁ nissāya puratthābhimukho nisīdi bhagavantaṁyeva purakkhatvā.</span><br />
<span class="m-text">The Saṅgha of mendicants also washed their feet, entered the town hall, and sat against the west wall facing east, with the Buddha right in front of them.</span><br />
</p>
<p id="sn35p243c2p6">
<span class="m-text m-primary">Kāpilavatthavā sakyā pāde pakkhāletvā santhāgāraṁ pavisitvā puratthimaṁ bhittiṁ nissāya pacchimābhimukhā nisīdiṁsu bhagavantaṁyeva purakkhatvā.</span><br />
<span class="m-text">The Sakyans of Kapilavatthu also washed their feet, entered the town hall, and sat against the east wall facing west, with the Buddha right in front of them.</span><br />
</p>
<p id="sn35p243c2p7">
<span class="m-text m-primary">Atha kho bhagavā kāpilavatthave sakye bahudeva rattiṁ dhammiyā kathāya sandassetvā samādapetvā samuttejetvā sampahaṁsetvā uyyojesi:</span><br />
<span class="m-text">The Buddha spent most of the night educating, encouraging, firing up, and inspiring the Sakyans with a Dhamma talk. Then he dismissed them, saying,</span><br />
</p>
<p id="sn35p243c2p8">
<span class="m-text m-primary">“abhikkantā kho, gotamā, ratti.</span><br />
<span class="m-text">“The night is getting late, Gotamas.</span><br />
</p>
<p id="sn35p243c2p9">
<span class="m-text m-primary">Yassadāni kālaṁ maññathā”ti.</span><br />
<span class="m-text">Please go at your convenience.”</span><br />
</p>
<p id="sn35p243c2p10">
<span class="m-text m-primary">“Evaṁ, bhante”ti kho kāpilavatthavā sakyā bhagavato paṭissutvā uṭṭhāyāsanā bhagavantaṁ abhivādetvā padakkhiṇaṁ katvā pakkamiṁsu.</span><br />
<span class="m-text">“Yes, sir,” replied the Sakyans. They got up from their seat, bowed, and respectfully circled the Buddha, keeping him on their right, before leaving.</span><br />
</p>
<p id="sn35p243c3p1">
<span class="m-text m-primary">Atha kho bhagavā acirapakkantesu kāpilavatthavesu sakyesu āyasmantaṁ mahāmoggallānaṁ āmantesi:</span><br />
<span class="m-text">And then, soon after the Sakyans had left, the Buddha addressed Venerable Mahāmoggallāna,</span><br />
</p>
<p id="sn35p243c3p2">
<span class="m-text m-primary">“vigatathinamiddho kho, moggallāna, bhikkhusaṅgho.</span><br />
<span class="m-text">“Moggallāna, the Saṅgha of mendicants is rid of dullness and drowsiness.</span><br />
</p>
<p id="sn35p243c3p3">
<span class="m-text m-primary">Paṭibhātu taṁ, moggallāna, bhikkhūnaṁ dhammī kathā.</span><br />
<span class="m-text">Give them some Dhamma talk as you feel inspired.</span><br />
</p>
<p id="sn35p243c3p4">
<span class="m-text m-primary">Piṭṭhi me āgilāyati;</span><br />
<span class="m-text">My back is sore,</span><br />
</p>
<p id="sn35p243c3p5">
<span class="m-text m-primary">tamahaṁ āyamissāmī”ti.</span><br />
<span class="m-text">I’ll stretch it.”</span><br />
</p>
<p id="sn35p243c3p6">
<span class="m-text m-primary">“Evaṁ, bhante”ti kho āyasmā mahāmoggallāno bhagavato paccassosi.</span><br />
<span class="m-text">“Yes, sir,” Mahāmoggallāna replied.</span><br />
</p>
<p id="sn35p243c3p7">
<span class="m-text m-primary">Atha kho bhagavā catugguṇaṁ saṅghāṭiṁ paññapetvā dakkhiṇena passena sīhaseyyaṁ kappesi, pāde pādaṁ accādhāya, sato sampajāno uṭṭhānasaññaṁ manasi karitvā.</span><br />
<span class="m-text">And then the Buddha spread out his outer robe folded in four and laid down in the lion’s posture—on the right side, placing one foot on top of the other—mindful and aware, and focused on the time of getting up.</span><br />
</p>
<p id="sn35p243c3p8">
<span class="m-text m-primary">Tatra kho āyasmā mahāmoggallāno bhikkhū āmantesi:</span><br />
<span class="m-text">There Venerable Mahāmoggallāna addressed the mendicants:</span><br />
</p>
<p id="sn35p243c3p9">
<span class="m-text m-primary">“āvuso bhikkhave”ti.</span><br />
<span class="m-text">“Reverends, mendicants!”</span><br />
</p>
<p id="sn35p243c3p10">
<span class="m-text m-primary">“Āvuso”ti kho te bhikkhū āyasmato mahāmoggallānassa paccassosuṁ.</span><br />
<span class="m-text">“Reverend,” they replied.</span><br />
</p>
<p id="sn35p243c3p11">
<span class="m-text m-primary">Āyasmā mahāmoggallāno etadavoca:</span><br />
<span class="m-text">Venerable Mahāmoggallāna said this:</span><br />
</p>
<p id="sn35p243c3p12">
<span class="m-text m-primary">“avassutapariyāyañca vo, āvuso, desessāmi, anavassutapariyāyañca.</span><br />
<span class="m-text">“I will teach you the explanation of the corrupt and the uncorrupted.</span><br />
</p>
<p id="sn35p243c3p13">
<span class="m-text m-primary">Taṁ suṇātha, sādhukaṁ manasi karotha, bhāsissāmī”ti.</span><br />
<span class="m-text">Listen and pay close attention, I will speak.”</span><br />
</p>
<p id="sn35p243c3p14">
<span class="m-text m-primary">“Evamāvuso”ti kho te bhikkhū āyasmato mahāmoggallānassa paccassosuṁ.</span><br />
<span class="m-text">“Yes, reverend,” they replied.</span><br />
</p>
<p id="sn35p243c3p15">
<span class="m-text m-primary">Āyasmā mahāmoggallāno etadavoca:</span><br />
<span class="m-text">Venerable Mahāmoggallāna said this:</span><br />
</p>
<p id="sn35p243c4p1">
<span class="m-text m-primary">“Kathaṁ, āvuso, avassuto hoti?</span><br />
<span class="m-text">“And how is someone corrupt?</span><br />
</p>
<p id="sn35p243c4p2">
<span class="m-text m-primary">Idhāvuso, bhikkhu cakkhunā rūpaṁ disvā piyarūpe rūpe adhimuccati, appiyarūpe rūpe byāpajjati, anupaṭṭhitakāyassatī viharati parittacetaso,</span><br />
<span class="m-text">Take a mendicant who sees a sight with the eye. If it’s pleasant they hold on to it, but if it’s unpleasant they dislike it. They live with mindfulness of the body unestablished and their heart restricted.</span><br />
</p>
<p id="sn35p243c4p3">
<span class="m-text m-primary">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti …pe…</span><br />
<span class="m-text">And they don’t truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="sn35p243c4p4">
<span class="m-text m-primary">jivhāya rasaṁ sāyitvā …pe…</span><br />
<span class="m-text">They hear a sound … smell an odor … taste a flavor … feel a touch …</span><br />
</p>
<p id="sn35p243c4p5">
<span class="m-text m-primary">manasā dhammaṁ viññāya piyarūpe dhamme adhimuccati, appiyarūpe dhamme byāpajjati, anupaṭṭhitakāyassatī ca viharati parittacetaso,</span><br />
<span class="m-text">know a thought with the mind. If it’s pleasant they hold on to it, but if it’s unpleasant they dislike it. They live with mindfulness of the body unestablished and a limited heart.</span><br />
</p>
<p id="sn35p243c4p6">
<span class="m-text m-primary">tañca cetovimuttiṁ paññāvimuttiṁ yathābhūtaṁ nappajānāti yatthassa te uppannā pāpakā akusalā dhammā aparisesā nirujjhanti.</span><br />
<span class="m-text">And they don’t truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="sn35p243c4p7">
<span class="m-text m-primary">Ayaṁ vuccati, āvuso, bhikkhu avassuto cakkhuviññeyyesu rūpesu …pe…</span><br />
<span class="m-text">This is called a mendicant who is corrupt when it comes to sights known by the eye,</span><br />
</p>
<p id="sn35p243c4p8">
<span class="m-text m-primary">avassuto jivhāviññeyyesu rasesu …pe…</span><br />
<span class="m-text">sounds … smells … tastes … touches …</span><br />
</p>
<p id="sn35p243c4p9">
<span class="m-text m-primary">avassuto manoviññeyyesu dhammesu.</span><br />
<span class="m-text">thoughts known by the mind.</span><br />
</p>
<p id="sn35p243c4p10">
<span class="m-text m-primary">Evaṁvihāriñcāvuso, bhikkhuṁ cakkhuto cepi naṁ māro upasaṅkamati labhateva māro otāraṁ, labhati māro ārammaṇaṁ …pe…</span><br />
<span class="m-text">When a mendicant lives like this, if Māra comes at them through the eye he finds a vulnerability and gets hold of them.</span><br />
</p>
<p id="sn35p243c4p11">
<span class="m-text m-primary">jivhāto cepi naṁ māro upasaṅkamati, labhateva māro otāraṁ, labhati māro ārammaṇaṁ …pe…</span><br />
<span class="m-text">If Māra comes at them through the ear … nose … tongue … body …</span><br />
</p>
<p id="sn35p243c4p12">
<span class="m-text m-primary">manato cepi naṁ māro upasaṅkamati, labhateva māro otāraṁ, labhati māro ārammaṇaṁ.</span><br />
<span class="m-text">mind he finds a vulnerability and gets hold of them.</span><br />
</p>
<p id="sn35p243c5p1">
<span class="m-text m-primary">Seyyathāpi, āvuso, naḷāgāraṁ vā tiṇāgāraṁ vā sukkhaṁ kolāpaṁ terovassikaṁ.</span><br />
<span class="m-text">Suppose there was a house made of reeds or straw that was dried up, withered, and decrepit.</span><br />
</p>
<p id="sn35p243c5p2">
<span class="m-text m-primary">Puratthimāya cepi naṁ disāya puriso ādittāya tiṇukkāya upasaṅkameyya, labhetheva aggi otāraṁ, labhetha aggi ārammaṇaṁ;</span><br />
<span class="m-text">If a person came to it with a burning grass torch from the east,</span><br />
</p>
<p id="sn35p243c5p3">
<span class="m-text m-primary">pacchimāya cepi naṁ disāya puriso ādittāya tiṇukkāya upasaṅkameyya …pe…</span><br />
<span class="m-text">west,</span><br />
</p>
<p id="sn35p243c5p4">
<span class="m-text m-primary">uttarāya cepi naṁ disāya …pe…</span><br />
<span class="m-text">north,</span><br />
</p>
<p id="sn35p243c5p5">
<span class="m-text m-primary">dakkhiṇāya cepi naṁ disāya …pe…</span><br />
<span class="m-text">south,</span><br />
</p>
<p id="sn35p243c5p6">
<span class="m-text m-primary">heṭṭhimato cepi naṁ …pe…</span><br />
<span class="m-text">below,</span><br />
</p>
<p id="sn35p243c5p7">
<span class="m-text m-primary">uparimato cepi naṁ …</span><br />
<span class="m-text">above,</span><br />
</p>
<p id="sn35p243c5p8">
<span class="m-text m-primary">yato kutoci cepi naṁ puriso ādittāya tiṇukkāya upasaṅkameyya, labhetheva aggi otāraṁ labhetha aggi ārammaṇaṁ.</span><br />
<span class="m-text">or from anywhere, the fire would find a vulnerability, it would get a foothold.</span><br />
</p>
<p id="sn35p243c5p9">
<span class="m-text m-primary">Evameva kho, āvuso, evaṁvihāriṁ bhikkhuṁ cakkhuto cepi naṁ māro upasaṅkamati, labhateva māro otāraṁ, labhati māro ārammaṇaṁ …pe…</span><br />
<span class="m-text">In the same way, when a mendicant lives like this, if Māra comes at them through the eye he finds a vulnerability and gets hold of them.</span><br />
</p>
<p id="sn35p243c5p10">
<span class="m-text m-primary">jivhāto cepi naṁ māro upasaṅkamati …pe…</span><br />
<span class="m-text">If Māra comes at them through the ear … nose … tongue … body …</span><br />
</p>
<p id="sn35p243c5p11">
<span class="m-text m-primary">manato cepi naṁ māro upasaṅkamati, labhateva māro otāraṁ, labhati māro ārammaṇaṁ.</span><br />
<span class="m-text">mind he finds a vulnerability and gets hold of them.</span><br />
</p>
<p id="sn35p243c5p12">
<span class="m-text m-primary">Evaṁvihāriñcāvuso, bhikkhuṁ rūpā adhibhaṁsu, na bhikkhu rūpe adhibhosi;</span><br />
<span class="m-text">When a mendicant lives like this, they’re mastered by sights,</span><br />
</p>
<p id="sn35p243c5p13">
<span class="m-text m-primary">saddā bhikkhuṁ adhibhaṁsu, na bhikkhu sadde adhibhosi;</span><br />
<span class="m-text">sounds,</span><br />
</p>
<p id="sn35p243c5p14">
<span class="m-text m-primary">gandhā bhikkhuṁ adhibhaṁsu, na bhikkhu gandhe adhibhosi;</span><br />
<span class="m-text">smells,</span><br />
</p>
<p id="sn35p243c5p15">
<span class="m-text m-primary">rasā bhikkhuṁ adhibhaṁsu, na bhikkhu rase adhibhosi;</span><br />
<span class="m-text">tastes,</span><br />
</p>
<p id="sn35p243c5p16">
<span class="m-text m-primary">phoṭṭhabbā bhikkhuṁ adhibhaṁsu, na bhikkhu phoṭṭhabbe adhibhosi;</span><br />
<span class="m-text">touches,</span><br />
</p>
<p id="sn35p243c5p17">
<span class="m-text m-primary">dhammā bhikkhuṁ adhibhaṁsu, na bhikkhu dhamme adhibhosi.</span><br />
<span class="m-text">and thoughts, they don’t master these things.</span><br />
</p>
<p id="sn35p243c5p18">
<span class="m-text m-primary">Ayaṁ vuccatāvuso, bhikkhu rūpādhibhūto, saddādhibhūto, gandhādhibhūto, rasādhibhūto, phoṭṭhabbādhibhūto, dhammādhibhūto, adhibhūto, anadhibhū, adhibhaṁsu naṁ pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā.</span><br />
<span class="m-text">This is called a mendicant who has been mastered by sights, sounds, smells, tastes, touches, and thoughts. They’re mastered, not a master. Bad, unskillful qualities have mastered them, which are defiled, leading to future lives, hurtful, and resulting in suffering and future rebirth, old age, and death.</span><br />
</p>
<p id="sn35p243c5p19">
<span class="m-text m-primary">Evaṁ kho, āvuso, avassuto hoti.</span><br />
<span class="m-text">That’s how someone is corrupt.</span><br />
</p>
<p id="sn35p243c6p1">
<span class="m-text m-primary">Kathañcāvuso, anavassuto hoti?</span><br />
<span class="m-text">And how is someone uncorrupted?</span><br />
</p>
<p id="sn35p243c6p2">
<span class="m-text m-primary">Idhāvuso, bhikkhu cakkhunā rūpaṁ disvā piyarūpe rūpe nādhimuccati, appiyarūpe rūpe na byāpajjati, upaṭṭhitakāyassati ca viharati appamāṇacetaso,</span><br />
<span class="m-text">Take a mendicant who sees a sight with the eye. If it’s pleasant they don’t hold on to it, and if it’s unpleasant they don’t dislike it. They live with mindfulness of the body established and a limitless heart.</span><br />
</p>
<p id="sn35p243c6p3">
<span class="m-text m-primary">tañca cetovimuttiṁ paññāvimuttiṁ yathābhūtaṁ pajānāti yatthassa te uppannā pāpakā akusalā dhammā aparisesā nirujjhanti …pe…</span><br />
<span class="m-text">And they truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="sn35p243c6p4">
<span class="m-text m-primary">jivhāya rasaṁ sāyitvā …pe…</span><br />
<span class="m-text">They hear a sound … smell an odor … taste a flavor … feel a touch …</span><br />
</p>
<p id="sn35p243c6p5">
<span class="m-text m-primary">manasā dhammaṁ viññāya piyarūpe dhamme nādhimuccati, appiyarūpe dhamme na byāpajjati, upaṭṭhitakāyassati ca viharati appamāṇacetaso,</span><br />
<span class="m-text">know a thought with the mind. If it’s pleasant they don’t hold on to it, and if it’s unpleasant they don’t dislike it. They live with mindfulness of the body established and a limitless heart.</span><br />
</p>
<p id="sn35p243c6p6">
<span class="m-text m-primary">tañca cetovimuttiṁ paññāvimuttiṁ yathābhūtaṁ pajānāti yatthassa te uppannā pāpakā akusalā dhammā aparisesā nirujjhanti.</span><br />
<span class="m-text">And they truly understand the freedom of heart and freedom by wisdom where those arisen bad, unskillful qualities cease without anything left over.</span><br />
</p>
<p id="sn35p243c6p7">
<span class="m-text m-primary">Ayaṁ vuccatāvuso, bhikkhu anavassuto cakkhuviññeyyesu rūpesu …pe…</span><br />
<span class="m-text">This is called a mendicant who is uncorrupted when it comes to sights known by the eye,</span><br />
</p>
<p id="sn35p243c6p8">
<span class="m-text m-primary">anavassuto manoviññeyyesu dhammesu.</span><br />
<span class="m-text">sounds … smells … tastes … touches … thoughts known by the mind.</span><br />
</p>
<p id="sn35p243c6p9">
<span class="m-text m-primary">Evaṁvihāriñcāvuso, bhikkhuṁ cakkhuto cepi naṁ māro upasaṅkamati, neva labhati māro otāraṁ, na labhati māro ārammaṇaṁ …pe…</span><br />
<span class="m-text">When a mendicant lives like this, if Māra comes at them through the eye he doesn’t find a vulnerability or get hold of them.</span><br />
</p>
<p id="sn35p243c6p10">
<span class="m-text m-primary">jivhāto cepi naṁ māro upasaṅkamati …pe…</span><br />
<span class="m-text">If Māra comes at them through the ear … nose … tongue … body …</span><br />
</p>
<p id="sn35p243c6p11">
<span class="m-text m-primary">manato cepi naṁ māro upasaṅkamati, neva labhati māro otāraṁ, na labhati māro ārammaṇaṁ.</span><br />
<span class="m-text">mind he doesn’t find a vulnerability or get hold of them.</span><br />
</p>
<p id="sn35p243c7p1">
<span class="m-text m-primary">Seyyathāpi, āvuso, kūṭāgāraṁ vā sālā vā bahalamattikā addāvalepanā.</span><br />
<span class="m-text">Suppose there was a bungalow or hall made of thick clay with its plaster still wet.</span><br />
</p>
<p id="sn35p243c7p2">
<span class="m-text m-primary">Puratthimāya cepi naṁ disāya puriso ādittāya tiṇukkāya upasaṅkameyya, neva labhetha aggi otāraṁ, na labhetha aggi ārammaṇaṁ …pe…</span><br />
<span class="m-text">If a person came to it with a burning grass torch from the east,</span><br />
</p>
<p id="sn35p243c7p3">
<span class="m-text m-primary">pacchimāya cepi naṁ …</span><br />
<span class="m-text">west,</span><br />
</p>
<p id="sn35p243c7p4">
<span class="m-text m-primary">uttarāya cepi naṁ …</span><br />
<span class="m-text">north,</span><br />
</p>
<p id="sn35p243c7p5">
<span class="m-text m-primary">dakkhiṇāya cepi naṁ …</span><br />
<span class="m-text">south,</span><br />
</p>
<p id="sn35p243c7p6">
<span class="m-text m-primary">heṭṭhimato cepi naṁ …</span><br />
<span class="m-text">below,</span><br />
</p>
<p id="sn35p243c7p7">
<span class="m-text m-primary">uparimato cepi naṁ …</span><br />
<span class="m-text">above,</span><br />
</p>
<p id="sn35p243c7p8">
<span class="m-text m-primary">yato kutoci cepi naṁ puriso ādittāya tiṇukkāya upasaṅkameyya, neva labhetha aggi otāraṁ, na labhetha aggi ārammaṇaṁ.</span><br />
<span class="m-text">or from anywhere, the fire wouldn’t find a vulnerability, it would get no foothold.</span><br />
</p>
<p id="sn35p243c7p9">
<span class="m-text m-primary">Evameva kho, āvuso, evaṁvihāriṁ bhikkhuṁ cakkhuto cepi naṁ māro upasaṅkamati, neva labhati māro otāraṁ, na labhati māro ārammaṇaṁ …pe…</span><br />
<span class="m-text">In the same way, when a mendicant lives like this, if Māra comes at them through the eye he doesn’t find a vulnerability or get hold of them.</span><br />
</p>
<p id="sn35p243c7p10">
<span class="m-text m-primary">manato cepi naṁ māro upasaṅkamati, neva labhati māro otāraṁ, na labhati māro ārammaṇaṁ.</span><br />
<span class="m-text">If Māra comes at them through the ear … nose … tongue … body … mind he doesn’t find a vulnerability or get hold of them.</span><br />
</p>
<p id="sn35p243c7p11">
<span class="m-text m-primary">Evaṁvihārī cāvuso, bhikkhu rūpe adhibhosi, na rūpā bhikkhuṁ adhibhaṁsu;</span><br />
<span class="m-text">When a mendicant lives like this, they master sights,</span><br />
</p>
<p id="sn35p243c7p12">
<span class="m-text m-primary">sadde bhikkhu adhibhosi, na saddā bhikkhuṁ adhibhaṁsu;</span><br />
<span class="m-text">sounds,</span><br />
</p>
<p id="sn35p243c7p13">
<span class="m-text m-primary">gandhe bhikkhu adhibhosi, na gandhā bhikkhuṁ adhibhaṁsu;</span><br />
<span class="m-text">smells,</span><br />
</p>
<p id="sn35p243c7p14">
<span class="m-text m-primary">rase bhikkhu adhibhosi, na rasā bhikkhuṁ adhibhaṁsu;</span><br />
<span class="m-text">tastes,</span><br />
</p>
<p id="sn35p243c7p15">
<span class="m-text m-primary">phoṭṭhabbe bhikkhu adhibhosi, na phoṭṭhabbā bhikkhuṁ adhibhaṁsu;</span><br />
<span class="m-text">touches,</span><br />
</p>
<p id="sn35p243c7p16">
<span class="m-text m-primary">dhamme bhikkhu adhibhosi, na dhammā bhikkhuṁ adhibhaṁsu.</span><br />
<span class="m-text">and thoughts, they’re not mastered by these things.</span><br />
</p>
<p id="sn35p243c7p17">
<span class="m-text m-primary">Ayaṁ vuccatāvuso, bhikkhu rūpādhibhū, saddādhibhū, gandhādhibhū, rasādhibhū, phoṭṭhabbādhibhū, dhammādhibhū, adhibhū, anadhibhūto, adhibhosi te pāpake akusale dhamme saṅkilesike ponobhavike sadare dukkhavipāke āyatiṁ jātijarāmaraṇiye.</span><br />
<span class="m-text">This is called a mendicant who has mastered sights, sounds, smells, tastes, touches, and thoughts. They’re a master, not mastered. Bad, unskillful qualities have been mastered by them, which are defiled, leading to future lives, hurtful, and resulting in suffering and future rebirth, old age, and death.</span><br />
</p>
<p id="sn35p243c7p18">
<span class="m-text m-primary">Evaṁ kho, āvuso, anavassuto hotī”ti.</span><br />
<span class="m-text">That’s how someone is uncorrupted.”</span><br />
</p>
<p id="sn35p243c8p1">
<span class="m-text m-primary">Atha kho bhagavā uṭṭhahitvā āyasmantaṁ mahāmoggallānaṁ āmantesi:</span><br />
<span class="m-text">Then the Buddha got up and said to Venerable Mahāmoggallāna:</span><br />
</p>
<p id="sn35p243c8p2">
<span class="m-text m-primary">“sādhu sādhu, moggallāna.</span><br />
<span class="m-text">“Good, good, Moggallāna!</span><br />
</p>
<p id="sn35p243c8p3">
<span class="m-text m-primary">Sādhu kho tvaṁ, moggallāna, bhikkhūnaṁ avassutapariyāyañca anavassutapariyāyañca abhāsī”ti.</span><br />
<span class="m-text">It’s good that you’ve taught this explanation of the corrupt and the uncorrupted.”</span><br />
</p>
<p id="sn35p243c9p1">
<span class="m-text m-primary">Idamavoca āyasmā mahāmoggallāno.</span><br />
<span class="m-text">This is what Venerable Mahāmoggallāna said,</span><br />
</p>
<p id="sn35p243c9p2">
<span class="m-text m-primary">Samanuñño satthā ahosi.</span><br />
<span class="m-text">and the teacher approved.</span><br />
</p>
<p id="sn35p243c9p3">
<span class="m-text m-primary">Attamanā te bhikkhū āyasmato mahāmoggallānassa bhāsitaṁ abhinandunti.</span><br />
<span class="m-text">Satisfied, the mendicants were happy with what Mahāmoggallāna said.</span><br />
</p>
<p id="sn35p243c9p4">
<span class="m-text m-primary">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>