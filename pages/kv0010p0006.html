<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv10 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kv0010p0006.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv10-index.html">kv10</a> &raquo;
          </span>
          Kathāvatthu
        </h1>
<!-- content -->
<div class="m-row">
<div class="m-col-s-6 m-text-left">
<a href="https://www.theravadan.org/pages/kv0010p0005.html">Previous</a></div>
<div class="m-col-s-6 m-text-right">
<a href="https://www.theravadan.org/pages/kv0010p0007.html">Next</a></div>
</div>
<p id="kv10p6c0p2">
<span class="pali m-text">Mahāpaṇṇāsaka</span><br />
</p>
<p id="kv10p6c0p3">
<span class="pali m-text">Dasamavagga</span><br />
</p>
<section id="dvihisilehikatha">
<span id="kv10p6c0p4"></span><h2><span class="pali m-text">Dvīhisīlehikathā</span></h2>
<p id="kv10p6c1p1">
<span class="pali m-text">Maggasamaṅgī dvīhi sīlehi samannāgatoti?</span><br />
</p>
<p id="kv10p6c1p2">
<span class="pali m-text">Āmantā.</span><br />
</p>
<p id="kv10p6c1p3">
<span class="pali m-text">Maggasamaṅgī dvīhi phassehi dvīhi vedanāhi dvīhi saññāhi dvīhi cetanāhi dvīhi cittehi dvīhi saddhāhi dvīhi vīriyehi dvīhi satīhi dvīhi samādhīhi dvīhi paññāhi samannāgatoti?</span><br />
</p>
<p id="kv10p6c1p4">
<span class="pali m-text">Na hevaṁ vattabbe …pe….</span><br />
</p>
<p id="kv10p6c2p1">
<span class="pali m-text">Maggasamaṅgī lokiyena sīlena samannāgatoti?</span><br />
</p>
<p id="kv10p6c2p2">
<span class="pali m-text">Āmantā.</span><br />
</p>
<p id="kv10p6c2p3">
<span class="pali m-text">Maggasamaṅgī lokiyena phassena lokiyāya vedanāya lokiyāya paññāya lokiyāya cetanāya lokiyena cittena lokiyāya saddhāya lokiyena vīriyena lokiyāya satiyā lokiyena samādhinā lokiyāya paññāya samannāgatoti?</span><br />
</p>
<p id="kv10p6c2p4">
<span class="pali m-text">Na hevaṁ vattabbe …pe….</span><br />
</p>
<p id="kv10p6c3p1">
<span class="pali m-text">Maggasamaṅgī lokiyena ca lokuttarena ca sīlena samannāgatoti?</span><br />
</p>
<p id="kv10p6c3p2">
<span class="pali m-text">Āmantā.</span><br />
</p>
<p id="kv10p6c3p3">
<span class="pali m-text">Maggasamaṅgī lokiyena ca lokuttarena ca phassena samannāgato …pe…</span><br />
</p>
<p id="kv10p6c3p4">
<span class="pali m-text">lokiyāya ca lokuttarāya ca paññāya samannāgatoti?</span><br />
</p>
<p id="kv10p6c3p5">
<span class="pali m-text">Na hevaṁ vattabbe …pe…</span><br />
</p>
<p id="kv10p6c3p6">
<span class="pali m-text">maggasamaṅgī lokiyena sīlena samannāgatoti?</span><br />
</p>
<p id="kv10p6c3p7">
<span class="pali m-text">Āmantā.</span><br />
</p>
<p id="kv10p6c3p8">
<span class="pali m-text">Maggasamaṅgī puthujjanoti?</span><br />
</p>
<p id="kv10p6c3p9">
<span class="pali m-text">Na hevaṁ vattabbe …pe….</span><br />
</p>
<p id="kv10p6c4p1">
<span class="pali m-text">Maggasamaṅgī lokiyāya sammāvācāya samannāgatoti?</span><br />
</p>
<p id="kv10p6c4p2">
<span class="pali m-text">Āmantā.</span><br />
</p>
<p id="kv10p6c4p3">
<span class="pali m-text">Maggasamaṅgī lokiyāya sammādiṭṭhiyā samannāgatoti?</span><br />
</p>
<p id="kv10p6c4p4">
<span class="pali m-text">Na hevaṁ vattabbe …pe…</span><br />
</p>
<p id="kv10p6c4p5">
<span class="pali m-text">maggasamaṅgī lokiyāya sammāvācāya samannāgatoti?</span><br />
</p>
<p id="kv10p6c4p6">
<span class="pali m-text">Āmantā.</span><br />
</p>
<p id="kv10p6c4p7">
<span class="pali m-text">Maggasamaṅgī lokiyena sammāsaṅkappena …pe…</span><br />
</p>
<p id="kv10p6c4p8">
<span class="pali m-text">lokiyena sammāvāyāmena …pe…</span><br />
</p>
<p id="kv10p6c4p9">
<span class="pali m-text">lokiyāya sammāsatiyā …pe…</span><br />
</p>
<p id="kv10p6c4p10">
<span class="pali m-text">lokiyena sammāsamādhinā samannāgatoti?</span><br />
</p>
<p id="kv10p6c4p11">
<span class="pali m-text">Na hevaṁ vattabbe …pe…</span><br />
</p>
<p id="kv10p6c4p12">
<span class="pali m-text">maggasamaṅgī lokiyena sammākammantena …pe…</span><br />
</p>
<p id="kv10p6c4p13">
<span class="pali m-text">lokiyena sammāājīvena samannāgatoti?</span><br />
</p>
<p id="kv10p6c4p14">
<span class="pali m-text">Āmantā.</span><br />
</p>
<p id="kv10p6c4p15">
<span class="pali m-text">Maggasamaṅgī lokiyāya sammādiṭṭhiyā …pe…</span><br />
</p>
<p id="kv10p6c4p16">
<span class="pali m-text">lokiyena sammāsamādhinā samannāgatoti?</span><br />
</p>
<p id="kv10p6c4p17">
<span class="pali m-text">Na hevaṁ vattabbe …pe….</span><br />
</p>
<p id="kv10p6c5p1">
<span class="pali m-text">Maggasamaṅgī lokiyāya ca lokuttarāya ca sammāvācāya samannāgatoti?</span><br />
</p>
<p id="kv10p6c5p2">
<span class="pali m-text">Āmantā.</span><br />
</p>
<p id="kv10p6c5p3">
<span class="pali m-text">Maggasamaṅgī lokiyāya ca lokuttarāya ca sammādiṭṭhiyā samannāgatoti?</span><br />
</p>
<p id="kv10p6c5p4">
<span class="pali m-text">Na hevaṁ vattabbe …pe…</span><br />
</p>
<p id="kv10p6c5p5">
<span class="pali m-text">maggasamaṅgī lokiyāya ca lokuttarāya ca sammāvācāya samannāgatoti?</span><br />
</p>
<p id="kv10p6c5p6">
<span class="pali m-text">Āmantā.</span><br />
</p>
<p id="kv10p6c5p7">
<span class="pali m-text">Maggasamaṅgī lokiyena ca lokuttarena ca sammāsaṅkappena …pe…</span><br />
</p>
<p id="kv10p6c5p8">
<span class="pali m-text">lokiyena ca lokuttarena ca sammāvāyāmena …pe…</span><br />
</p>
<p id="kv10p6c5p9">
<span class="pali m-text">lokiyāya ca lokuttarāya ca sammāsatiyā …pe…</span><br />
</p>
<p id="kv10p6c5p10">
<span class="pali m-text">lokiyena ca lokuttarena ca sammāsamādhinā samannāgatoti?</span><br />
</p>
<p id="kv10p6c5p11">
<span class="pali m-text">Na hevaṁ vattabbe …pe….</span><br />
</p>
<p id="kv10p6c6p1">
<span class="pali m-text">Maggasamaṅgī lokiyena ca lokuttarena ca sammākammantena …pe…</span><br />
</p>
<p id="kv10p6c6p2">
<span class="pali m-text">sammāājīvena samannāgatoti?</span><br />
</p>
<p id="kv10p6c6p3">
<span class="pali m-text">Āmantā.</span><br />
</p>
<p id="kv10p6c6p4">
<span class="pali m-text">Maggasamaṅgī lokiyāya ca lokuttarāya ca sammādiṭṭhiyā samannāgatoti?</span><br />
</p>
<p id="kv10p6c6p5">
<span class="pali m-text">Na hevaṁ vattabbe …pe…</span><br />
</p>
<p id="kv10p6c6p6">
<span class="pali m-text">maggasamaṅgī lokiyena ca lokuttarena ca sammāājīvena samannāgatoti?</span><br />
</p>
<p id="kv10p6c6p7">
<span class="pali m-text">Āmantā.</span><br />
</p>
<p id="kv10p6c6p8">
<span class="pali m-text">Maggasamaṅgī lokiyena ca lokuttarena ca sammāsaṅkappena …pe…</span><br />
</p>
<p id="kv10p6c6p9">
<span class="pali m-text">lokiyena ca lokuttarena ca sammāsamādhinā samannāgatoti?</span><br />
</p>
<p id="kv10p6c6p10">
<span class="pali m-text">Na hevaṁ vattabbe …pe….</span><br />
</p>
<p id="kv10p6c7p1">
<span class="pali m-text">Na vattabbaṁ—</span><br />
</p>
<p id="kv10p6c7p2">
<span class="pali m-text">“maggasamaṅgī dvīhi sīlehi samannāgato”ti?</span><br />
</p>
<p id="kv10p6c7p3">
<span class="pali m-text">Āmantā.</span><br />
</p>
<p id="kv10p6c7p4">
<span class="pali m-text">Lokiye sīle niruddhe maggo uppajjatīti?</span><br />
</p>
<p id="kv10p6c7p5">
<span class="pali m-text">Āmantā.</span><br />
</p>
<p id="kv10p6c7p6">
<span class="pali m-text">Dussīlo khaṇḍasīlo chinnasīlo maggaṁ bhāvetīti?</span><br />
</p>
<p id="kv10p6c7p7">
<span class="pali m-text">Na hevaṁ vattabbe …pe…</span><br />
</p>
<p id="kv10p6c7p8">
<span class="pali m-text">tena hi maggasamaṅgī dvīhi sīlehi samannāgatoti.</span><br />
</p>
<p id="kv10p6c7p9">
<span class="pali m-text">Dvīhisīlehikathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>