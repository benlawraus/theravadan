<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mnd &raquo; Mahāniddesa | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mndy008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Mahāniddesa" />
  <meta name="twitter:title" content="Mahāniddesa" />
  <meta property="og:url" content="https://www.theravadan.org/pages/mndy008z.html" />
  <meta property="og:description" content="Aṭṭhakavagga 8. Pasūrasuttaniddesa Atha pasūrasuttaniddesaṁ vakkhati— **Idheva suddhiṁ iti vādayanti,** **Nāññesu dhammesu visuddhimāhu;** **Yaṁ nissitā tattha subhaṁ vadānā,** **Paccekasaccesu puthū niviṭṭhā.** **Idheva suddhiṁ iti vādayantī**ti. Idheva suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti. “Sassato loko, idameva saccaṁ moghamaññan”ti suddhiṁ visuddhiṁ parisuddhi …" />
  <meta name="twitter:description" content="Aṭṭhakavagga 8. Pasūrasuttaniddesa Atha pasūrasuttaniddesaṁ vakkhati— **Idheva suddhiṁ iti vādayanti,** **Nāññesu dhammesu visuddhimāhu;** **Yaṁ nissitā tattha subhaṁ vadānā,** **Paccekasaccesu puthū niviṭṭhā.** **Idheva suddhiṁ iti vādayantī**ti. Idheva suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti. “Sassato loko, idameva saccaṁ moghamaññan”ti suddhiṁ visuddhiṁ parisuddhi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mnd-index.html">mnd</a> &raquo;
          </span>
          Mahāniddesa
        </h1>
<!-- content -->
<section id="atthakavagga">
<h2><a href="#atthakavagga">Aṭṭhakavagga</a></h2>
<section id="pasurasuttaniddesa">
<h3><a href="#pasurasuttaniddesa">8. Pasūrasuttaniddesa</a></h3>
<p id="mnd8c1p1">
<span class="m-text m-primary">Atha pasūrasuttaniddesaṁ vakkhati—</span><br />
</p>
<p id="mnd8c2p1">
<span class="m-text m-primary">**Idheva suddhiṁ iti vādayanti,**</span><br />
</p>
<p id="mnd8c2p2">
<span class="m-text m-primary">**Nāññesu dhammesu visuddhimāhu;**</span><br />
</p>
<p id="mnd8c2p3">
<span class="m-text m-primary">**Yaṁ nissitā tattha subhaṁ vadānā,**</span><br />
</p>
<p id="mnd8c2p4">
<span class="m-text m-primary">**Paccekasaccesu puthū niviṭṭhā.**</span><br />
</p>
<p id="mnd8c3p1">
<span class="m-text m-primary">**Idheva suddhiṁ iti vādayantī**ti.</span><br />
</p>
<p id="mnd8c3p2">
<span class="m-text m-primary">Idheva suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti.</span><br />
</p>
<p id="mnd8c3p3">
<span class="m-text m-primary">“Sassato loko, idameva saccaṁ moghamaññan”ti suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharanti.</span><br />
</p>
<p id="mnd8c3p4">
<span class="m-text m-primary">“Asassato loko …</span><br />
</p>
<p id="mnd8c3p5">
<span class="m-text m-primary">antavā loko …</span><br />
</p>
<p id="mnd8c3p6">
<span class="m-text m-primary">anantavā loko …</span><br />
</p>
<p id="mnd8c3p7">
<span class="m-text m-primary">taṁ jīvaṁ taṁ sarīraṁ …</span><br />
</p>
<p id="mnd8c3p8">
<span class="m-text m-primary">aññaṁ jīvaṁ aññaṁ sarīraṁ …</span><br />
</p>
<p id="mnd8c3p9">
<span class="m-text m-primary">hoti tathāgato paraṁ maraṇā …</span><br />
</p>
<p id="mnd8c3p10">
<span class="m-text m-primary">na hoti tathāgato paraṁ maraṇā …</span><br />
</p>
<p id="mnd8c3p11">
<span class="m-text m-primary">hoti ca na ca hoti tathāgato paraṁ maraṇā …</span><br />
</p>
<p id="mnd8c3p12">
<span class="m-text m-primary">neva hoti na na hoti tathāgato paraṁ maraṇā, idameva saccaṁ moghamaññan”ti suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span><br />
</p>
<p id="mnd8c3p13">
<span class="m-text m-primary">idheva suddhiṁ iti vādayanti.</span><br />
</p>
<p id="mnd8c4p1">
<span class="m-text m-primary">**Nāññesu dhammesu visuddhimāhū**ti.</span><br />
</p>
<p id="mnd8c4p2">
<span class="m-text m-primary">Attano satthāraṁ dhammakkhānaṁ gaṇaṁ diṭṭhiṁ paṭipadaṁ maggaṁ ṭhapetvā sabbe paravāde khipanti ukkhipanti parikkhipanti.</span><br />
</p>
<p id="mnd8c4p3">
<span class="m-text m-primary">“So satthā na sabbaññū, dhammo na svākkhāto, gaṇo na suppaṭipanno, diṭṭhi na bhaddikā, paṭipadā na supaññattā, maggo na niyyāniko, natthettha suddhi vā visuddhi vā parisuddhi vā mutti vā vimutti vā parimutti vā, na tattha sujjhanti vā visujjhanti vā parisujjhanti vā muccanti vā vimuccanti vā parimuccanti vā, hīnā nihīnā omakā lāmakā chatukkā parittā”ti—</span><br />
</p>
<p id="mnd8c4p4">
<span class="m-text m-primary">evamāhaṁsu evaṁ vadanti evaṁ kathenti evaṁ bhaṇanti evaṁ dīpayanti evaṁ voharantīti—</span><br />
</p>
<p id="mnd8c4p5">
<span class="m-text m-primary">nāññesu dhammesu visuddhimāhu.</span><br />
</p>
<p id="mnd8c5p1">
<span class="m-text m-primary">**Yaṁ nissitā tattha subhaṁ vadānā**ti.</span><br />
</p>
<p id="mnd8c5p2">
<span class="m-text m-primary">**Yaṁ nissitā**ti yaṁ satthāraṁ dhammakkhānaṁ gaṇaṁ diṭṭhiṁ paṭipadaṁ maggaṁ nissitā sannissitā allīnā upagatā ajjhositā adhimuttā.</span><br />
</p>
<p id="mnd8c5p3">
<span class="m-text m-primary">**Tatthā**ti sakāya diṭṭhiyā sakāya khantiyā sakāya ruciyā sakāya laddhiyā.</span><br />
</p>
<p id="mnd8c5p4">
<span class="m-text m-primary">**Subhaṁ vadānā**ti subhavādā sobhanavādā paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—</span><br />
</p>
<p id="mnd8c5p5">
<span class="m-text m-primary">yaṁ nissitā tattha subhaṁ vadānā.</span><br />
</p>
<p id="mnd8c6p1">
<span class="m-text m-primary">**Paccekasaccesu puthū niviṭṭhā**ti.</span><br />
</p>
<p id="mnd8c6p2">
<span class="m-text m-primary">Puthū samaṇabrāhmaṇā puthū paccekasaccesu niviṭṭhā patiṭṭhitā allīnā upagatā ajjhositā adhimuttā.</span><br />
</p>
<p id="mnd8c6p3">
<span class="m-text m-primary">“Sassato loko, idameva saccaṁ moghamaññan”ti niviṭṭhā patiṭṭhitā allīnā upagatā ajjhositā adhimuttā.</span><br />
</p>
<p id="mnd8c6p4">
<span class="m-text m-primary">“Asassato loko …pe…</span><br />
</p>
<p id="mnd8c6p5">
<span class="m-text m-primary">neva hoti na na hoti tathāgato paraṁ maraṇā, idameva saccaṁ moghamaññan”ti niviṭṭhā patiṭṭhitā allīnā upagatā ajjhositā adhimuttāti—</span><br />
</p>
<p id="mnd8c6p6">
<span class="m-text m-primary">paccekasaccesu puthū niviṭṭhā.</span><br />
</p>
<p id="mnd8c7p1">
<span class="m-text m-primary">Tenāha bhagavā—</span><br />
</p>
<p id="mnd8c8p1">
<span class="m-text m-primary">“Idheva suddhiṁ iti vādayanti,</span><br />
</p>
<p id="mnd8c8p2">
<span class="m-text m-primary">Nāññesu dhammesu visuddhimāhu;</span><br />
</p>
<p id="mnd8c8p3">
<span class="m-text m-primary">Yaṁ nissitā tattha subhaṁ vadānā,</span><br />
</p>
<p id="mnd8c8p4">
<span class="m-text m-primary">Paccekasaccesu puthū niviṭṭhā”ti.</span><br />
</p>
<p id="mnd8c9p1">
<span class="m-text m-primary">**Te vādakāmā parisaṁ vigayha,**</span><br />
</p>
<p id="mnd8c9p2">
<span class="m-text m-primary">**Bālaṁ dahantī mithu aññamaññaṁ;**</span><br />
</p>
<p id="mnd8c9p3">
<span class="m-text m-primary">**Vadanti te aññasitā kathojjaṁ,**</span><br />
</p>
<p id="mnd8c9p4">
<span class="m-text m-primary">**Pasaṁsakāmā kusalāvadānā.**</span><br />
</p>
<p id="mnd8c10p1">
<span class="m-text m-primary">**Te vādakāmā parisaṁ vigayhā**ti.</span><br />
</p>
<p id="mnd8c10p2">
<span class="m-text m-primary">**Te vādakāmā**ti te vādakāmā vādatthikā vādādhippāyā vādapurekkhārā vādapariyesanaṁ carantā.</span><br />
</p>
<p id="mnd8c10p3">
<span class="m-text m-primary">**Parisaṁ vigayhā**ti khattiyaparisaṁ brāhmaṇaparisaṁ gahapatiparisaṁ samaṇaparisaṁ vigayha ogayha ajjhogāhetvā pavisitvāti—</span><br />
</p>
<p id="mnd8c10p4">
<span class="m-text m-primary">te vādakāmā parisaṁ vigayha.</span><br />
</p>
<p id="mnd8c11p1">
<span class="m-text m-primary">**Bālaṁ dahantī mithu aññamaññan**ti.</span><br />
</p>
<p id="mnd8c11p2">
<span class="m-text m-primary">**Mithū**ti dve janā dve kalahakārakā dve bhaṇḍanakārakā dve bhassakārakā dve vivādakārakā dve adhikaraṇakārakā dve vādino dve sallāpakā;</span><br />
</p>
<p id="mnd8c11p3">
<span class="m-text m-primary">te aññamaññaṁ bālato hīnato nihīnato omakato lāmakato chatukkato parittato dahanti passanti dakkhanti olokenti nijjhāyanti upaparikkhantīti—</span><br />
</p>
<p id="mnd8c11p4">
<span class="m-text m-primary">bālaṁ dahantī mithu aññamaññaṁ.</span><br />
</p>
<p id="mnd8c12p1">
<span class="m-text m-primary">**Vadanti te aññasitā kathojjan**ti.</span><br />
</p>
<p id="mnd8c12p2">
<span class="m-text m-primary">Aññaṁ satthāraṁ dhammakkhānaṁ gaṇaṁ diṭṭhiṁ paṭipadaṁ maggaṁ nissitā sannissitā allīnā upagatā ajjhositā adhimuttā.</span><br />
</p>
<p id="mnd8c12p3">
<span class="m-text m-primary">**Kathojjaṁ** vuccati kalaho bhaṇḍanaṁ viggaho vivādo medhagaṁ.</span><br />
</p>
<p id="mnd8c12p4">
<span class="m-text m-primary">Atha vā **kathojjan**ti anojavantī sā kathā kathojjaṁ vadanti, kalahaṁ vadanti, bhaṇḍanaṁ vadanti, viggahaṁ vadanti, vivādaṁ vadanti, medhagaṁ vadanti kathenti bhaṇanti dīpayanti voharantīti—</span><br />
</p>
<p id="mnd8c12p5">
<span class="m-text m-primary">vadanti te aññasitā kathojjaṁ.</span><br />
</p>
<p id="mnd8c13p1">
<span class="m-text m-primary">**Pasaṁsakāmā kusalāvadānā**ti.</span><br />
</p>
<p id="mnd8c13p2">
<span class="m-text m-primary">**Pasaṁsakāmā**ti pasaṁsakāmā pasaṁsatthikā pasaṁsādhippāyā pasaṁsapurekkhārā pasaṁsapariyesanaṁ carantā.</span><br />
</p>
<p id="mnd8c13p3">
<span class="m-text m-primary">**Kusalāvadānā**ti kusalavādā paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—</span><br />
</p>
<p id="mnd8c13p4">
<span class="m-text m-primary">pasaṁsakāmā kusalāvadānā.</span><br />
</p>
<p id="mnd8c14p1">
<span class="m-text m-primary">Tenāha bhagavā—</span><br />
</p>
<p id="mnd8c15p1">
<span class="m-text m-primary">“Te vādakāmā parisaṁ vigayha,</span><br />
</p>
<p id="mnd8c15p2">
<span class="m-text m-primary">Bālaṁ dahantī mithu aññamaññaṁ;</span><br />
</p>
<p id="mnd8c15p3">
<span class="m-text m-primary">Vadanti te aññasitā kathojjaṁ,</span><br />
</p>
<p id="mnd8c15p4">
<span class="m-text m-primary">Pasaṁsakāmā kusalāvadānā”ti.</span><br />
</p>
<p id="mnd8c16p1">
<span class="m-text m-primary">**Yutto kathāyaṁ parisāya majjhe,**</span><br />
</p>
<p id="mnd8c16p2">
<span class="m-text m-primary">**Pasaṁsamicchaṁ vinighāti hoti;**</span><br />
</p>
<p id="mnd8c16p3">
<span class="m-text m-primary">**Apāhatasmiṁ pana maṅku hoti,**</span><br />
</p>
<p id="mnd8c16p4">
<span class="m-text m-primary">**Nindāya so kuppati randhamesī.**</span><br />
</p>
<p id="mnd8c17p1">
<span class="m-text m-primary">**Yutto kathāyaṁ parisāya majjhe**ti.</span><br />
</p>
<p id="mnd8c17p2">
<span class="m-text m-primary">Khattiyaparisāya vā brāhmaṇaparisāya vā gahapatiparisāya vā samaṇaparisāya vā majjhe attano kathāyaṁ yutto payutto āyutto samāyutto sampayutto kathetunti—</span><br />
</p>
<p id="mnd8c17p3">
<span class="m-text m-primary">yutto kathāyaṁ parisāya majjhe.</span><br />
</p>
<p id="mnd8c18p1">
<span class="m-text m-primary">**Pasaṁsamicchaṁ vinighāti hotī**ti.</span><br />
</p>
<p id="mnd8c18p2">
<span class="m-text m-primary">**Pasaṁsamicchan**ti pasaṁsaṁ thomanaṁ kittiṁ vaṇṇahāriyaṁ icchanto sādiyanto patthayanto pihayanto abhijappanto.</span><br />
</p>
<p id="mnd8c18p3">
<span class="m-text m-primary">**Vinighāti hotī**ti pubbeva sallāpā kathaṅkathī vinighātī hoti.</span><br />
</p>
<p id="mnd8c18p4">
<span class="m-text m-primary">“Jayo nu kho me bhavissati, parājayo nu kho me bhavissati, kathaṁ niggahaṁ karissāmi, kathaṁ paṭikammaṁ karissāmi, kathaṁ visesaṁ karissāmi, kathaṁ paṭivisesaṁ karissāmi, kathaṁ āveṭhiyaṁ karissāmi, kathaṁ nibbeṭhiyaṁ karissāmi, kathaṁ chedaṁ karissāmi, kathaṁ maṇḍalaṁ karissāmī”ti, evaṁ pubbeva sallāpā kathaṅkathī vinighāti hotīti—</span><br />
</p>
<p id="mnd8c18p5">
<span class="m-text m-primary">pasaṁsamicchaṁ vinighāti hoti.</span><br />
</p>
<p id="mnd8c19p1">
<span class="m-text m-primary">**Apāhatasmiṁ pana maṅku hotī**ti.</span><br />
</p>
<p id="mnd8c19p2">
<span class="m-text m-primary">Ye te pañhavīmaṁsakā parisā pārisajjā pāsārikā, te apaharanti.</span><br />
</p>
<p id="mnd8c19p3">
<span class="m-text m-primary">“Atthāpagataṁ bhaṇitan”ti atthato apaharanti,</span><br />
</p>
<p id="mnd8c19p4">
<span class="m-text m-primary">“byañjanāpagataṁ bhaṇitan”ti byañjanato apaharanti,</span><br />
</p>
<p id="mnd8c19p5">
<span class="m-text m-primary">“atthabyañjanāpagataṁ bhaṇitan”ti atthabyañjanato apaharanti,</span><br />
</p>
<p id="mnd8c19p6">
<span class="m-text m-primary">“attho te dunnīto, byañjanaṁ te duropitaṁ, atthabyañjanaṁ te dunnītaṁ duropitaṁ, niggaho te akato, paṭikammaṁ te dukkaṭaṁ, viseso te akato, paṭiviseso te dukkaṭo, āveṭhiyā te akatā, nibbeṭhiyā te dukkaṭā, chedo te akato, maṇḍalaṁ te dukkaṭaṁ visamakathaṁ dukkathitaṁ dubbhaṇitaṁ dullapitaṁ duruttaṁ dubbhāsitan”ti apaharanti.</span><br />
</p>
<p id="mnd8c19p7">
<span class="m-text m-primary">**Apāhatasmiṁ pana maṅku hotī**ti.</span><br />
</p>
<p id="mnd8c19p8">
<span class="m-text m-primary">Apāhatasmiṁ maṅku hoti pīḷito ghaṭṭito byādhito domanassito hotīti—</span><br />
</p>
<p id="mnd8c19p9">
<span class="m-text m-primary">apāhatasmiṁ pana maṅku hoti.</span><br />
</p>
<p id="mnd8c20p1">
<span class="m-text m-primary">**Nindāya so kuppati randhamesī**ti.</span><br />
</p>
<p id="mnd8c20p2">
<span class="m-text m-primary">Nindāya garahāya akittiyā avaṇṇahārikāya kuppati byāpajjati patiṭṭhīyati, kopañca dosañca appaccayañca pātukarotīti—</span><br />
</p>
<p id="mnd8c20p3">
<span class="m-text m-primary">nindāya so kuppati.</span><br />
</p>
<p id="mnd8c20p4">
<span class="m-text m-primary">**Randhamesī**ti virandhamesī aparaddhamesī khalitamesī gaḷitamesī vivaramesīti—</span><br />
</p>
<p id="mnd8c20p5">
<span class="m-text m-primary">nindāya so kuppati randhamesī.</span><br />
</p>
<p id="mnd8c21p1">
<span class="m-text m-primary">Tenāha bhagavā—</span><br />
</p>
<p id="mnd8c22p1">
<span class="m-text m-primary">“Yutto kathāyaṁ parisāya majjhe,</span><br />
</p>
<p id="mnd8c22p2">
<span class="m-text m-primary">Pasaṁsamicchaṁ vinighāti hoti;</span><br />
</p>
<p id="mnd8c22p3">
<span class="m-text m-primary">Apāhatasmiṁ pana maṅku hoti,</span><br />
</p>
<p id="mnd8c22p4">
<span class="m-text m-primary">Nindāya so kuppati randhamesī”ti.</span><br />
</p>
<p id="mnd8c23p1">
<span class="m-text m-primary">**Yamassa vādaṁ parihīnamāhu,**</span><br />
</p>
<p id="mnd8c23p2">
<span class="m-text m-primary">**Apāhataṁ pañhavimaṁsakāse;**</span><br />
</p>
<p id="mnd8c23p3">
<span class="m-text m-primary">**Paridevati socati hīnavādo,**</span><br />
</p>
<p id="mnd8c23p4">
<span class="m-text m-primary">**Upaccagā manti anutthunāti.**</span><br />
</p>
<p id="mnd8c24p1">
<span class="m-text m-primary">**Yamassa vādaṁ parihīnamāhū**ti yaṁ tassa vādaṁ hīnaṁ nihīnaṁ parihīnaṁ parihāpitaṁ na paripūritaṁ, evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—</span><br />
</p>
<p id="mnd8c24p2">
<span class="m-text m-primary">yamassa vādaṁ parihīnamāhu.</span><br />
</p>
<p id="mnd8c25p1">
<span class="m-text m-primary">**Apāhataṁ pañhavimaṁsakāse**ti.</span><br />
</p>
<p id="mnd8c25p2">
<span class="m-text m-primary">Ye te pañhavīmaṁsakā parisā pārisajjā pāsārikā, te apaharanti.</span><br />
</p>
<p id="mnd8c25p3">
<span class="m-text m-primary">“Atthāpagataṁ bhaṇitan”ti atthato apaharanti,</span><br />
</p>
<p id="mnd8c25p4">
<span class="m-text m-primary">“byañjanāpagataṁ bhaṇitan”ti byañjanato apaharanti,</span><br />
</p>
<p id="mnd8c25p5">
<span class="m-text m-primary">“atthabyañjanāpagataṁ bhaṇitan”ti atthabyañjanato apaharanti,</span><br />
</p>
<p id="mnd8c25p6">
<span class="m-text m-primary">“attho te dunnīto, byañjanaṁ te duropitaṁ, atthabyañjanaṁ te dunnītaṁ duropitaṁ, niggaho te akato, paṭikammaṁ te dukkaṭaṁ, viseso te akato, paṭiviseso te dukkaṭo, āveṭhiyā te akatā, nibbeṭhiyā te dukkaṭā, chedo te akato, maṇḍalaṁ te dukkaṭaṁ visamakathaṁ dukkathitaṁ dubbhaṇitaṁ dullapitaṁ duruttaṁ dubbhāsitan”ti, apaharantīti—</span><br />
</p>
<p id="mnd8c25p7">
<span class="m-text m-primary">apāhataṁ pañhavimaṁsakāse.</span><br />
</p>
<p id="mnd8c26p1">
<span class="m-text m-primary">**Paridevati socati hīnavādo**ti.</span><br />
</p>
<p id="mnd8c26p2">
<span class="m-text m-primary">**Paridevatī**ti “aññaṁ mayā āvajjitaṁ aññaṁ cintitaṁ aññaṁ upadhāritaṁ, aññaṁ upalakkhitaṁ so mahāpakkho mahāpariso mahāparivāro;</span><br />
</p>
<p id="mnd8c26p3">
<span class="m-text m-primary">parisā cāyaṁ vaggā, na samaggā;</span><br />
</p>
<p id="mnd8c26p4">
<span class="m-text m-primary">samaggāya parisāya hetu kathāsallāpo puna bhañjissāmī”ti, yā evarūpā vācā palāpo vippalāpo lālappo lālappāyanā lālappāyitattanti—</span><br />
</p>
<p id="mnd8c26p5">
<span class="m-text m-primary">paridevati.</span><br />
</p>
<p id="mnd8c26p6">
<span class="m-text m-primary">**Socatī**ti “tassa jayo”ti socati,</span><br />
</p>
<p id="mnd8c26p7">
<span class="m-text m-primary">“mayhaṁ parājayo”ti socati,</span><br />
</p>
<p id="mnd8c26p8">
<span class="m-text m-primary">“tassa lābho”ti socati,</span><br />
</p>
<p id="mnd8c26p9">
<span class="m-text m-primary">“mayhaṁ alābho”ti socati,</span><br />
</p>
<p id="mnd8c26p10">
<span class="m-text m-primary">“tassa yaso”ti socati,</span><br />
</p>
<p id="mnd8c26p11">
<span class="m-text m-primary">“mayhaṁ ayaso”ti socati,</span><br />
</p>
<p id="mnd8c26p12">
<span class="m-text m-primary">“tassa pasaṁsā”ti socati,</span><br />
</p>
<p id="mnd8c26p13">
<span class="m-text m-primary">“mayhaṁ nindā”ti socati,</span><br />
</p>
<p id="mnd8c26p14">
<span class="m-text m-primary">“tassa sukhan”ti socati,</span><br />
</p>
<p id="mnd8c26p15">
<span class="m-text m-primary">“mayhaṁ dukkhan”ti socati,</span><br />
</p>
<p id="mnd8c26p16">
<span class="m-text m-primary">“so sakkato garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṁ, ahamasmi asakkato agarukato amānito apūjito anapacito na lābhī cīvarapiṇḍapātasenāsanagilānapaccayabhesajjaparikkhārānan”ti socati kilamati paridevati urattāḷiṁ kandati sammohaṁ āpajjatīti—</span><br />
</p>
<p id="mnd8c26p17">
<span class="m-text m-primary">paridevati socati.</span><br />
</p>
<p id="mnd8c26p18">
<span class="m-text m-primary">**Hīnavādo**ti hīnavādo nihīnavādo parihīnavādo parihāpitavādo na paripūravādoti—</span><br />
</p>
<p id="mnd8c26p19">
<span class="m-text m-primary">paridevati socati hīnavādo.</span><br />
</p>
<p id="mnd8c27p1">
<span class="m-text m-primary">**Upaccagā manti anutthunātī**ti.</span><br />
</p>
<p id="mnd8c27p2">
<span class="m-text m-primary">So maṁ vādena vādaṁ accagā upaccagā atikkanto samatikkanto vītivattoti.</span><br />
</p>
<p id="mnd8c27p3">
<span class="m-text m-primary">Evampi upaccagā manti.</span><br />
</p>
<p id="mnd8c27p4">
<span class="m-text m-primary">Atha vā maṁ vādena vādaṁ abhibhavitvā ajjhottharitvā pariyādiyitvā maddayitvā carati viharati iriyati vattati pāleti yapeti yāpetīti.</span><br />
</p>
<p id="mnd8c27p5">
<span class="m-text m-primary">Evampi upaccagā manti.</span><br />
</p>
<p id="mnd8c27p6">
<span class="m-text m-primary">**Anutthunā** vuccati vācā palāpo vippalāpo lālappo lālappāyanā lālappāyitattanti—</span><br />
</p>
<p id="mnd8c27p7">
<span class="m-text m-primary">upaccagā manti anutthunāti.</span><br />
</p>
<p id="mnd8c28p1">
<span class="m-text m-primary">Tenāha bhagavā—</span><br />
</p>
<p id="mnd8c29p1">
<span class="m-text m-primary">“Yamassa vādaṁ parihīnamāhu,</span><br />
</p>
<p id="mnd8c29p2">
<span class="m-text m-primary">Apāhataṁ pañhavimaṁsakāse;</span><br />
</p>
<p id="mnd8c29p3">
<span class="m-text m-primary">Paridevati socati hīnavādo,</span><br />
</p>
<p id="mnd8c29p4">
<span class="m-text m-primary">Upaccagā manti anutthunātī”ti.</span><br />
</p>
<p id="mnd8c30p1">
<span class="m-text m-primary">**Ete vivādā samaṇesu jātā,**</span><br />
</p>
<p id="mnd8c30p2">
<span class="m-text m-primary">**Etesu ugghātinighāti hoti;**</span><br />
</p>
<p id="mnd8c30p3">
<span class="m-text m-primary">**Etampi disvā virame kathojjaṁ,**</span><br />
</p>
<p id="mnd8c30p4">
<span class="m-text m-primary">**Na haññadatthatthi pasaṁsalābhā.**</span><br />
</p>
<p id="mnd8c31p1">
<span class="m-text m-primary">**Ete vivādā samaṇesu jātā**ti.</span><br />
</p>
<p id="mnd8c31p2">
<span class="m-text m-primary">**Samaṇā**ti ye keci ito bahiddhā paribbajūpagatā paribbajasamāpannā.</span><br />
</p>
<p id="mnd8c31p3">
<span class="m-text m-primary">Ete diṭṭhikalahā diṭṭhibhaṇḍanā diṭṭhiviggahā diṭṭhivivādā diṭṭhimedhagā samaṇesu jātā sañjātā nibbattā abhinibbattā pātubhūtāti—</span><br />
</p>
<p id="mnd8c31p4">
<span class="m-text m-primary">ete vivādā samaṇesu jātā.</span><br />
</p>
<p id="mnd8c32p1">
<span class="m-text m-primary">**Etesu ugghātinighāti hotī**ti.</span><br />
</p>
<p id="mnd8c32p2">
<span class="m-text m-primary">Jayaparājayo hoti,</span><br />
</p>
<p id="mnd8c32p3">
<span class="m-text m-primary">lābhālābho hoti,</span><br />
</p>
<p id="mnd8c32p4">
<span class="m-text m-primary">yasāyaso hoti,</span><br />
</p>
<p id="mnd8c32p5">
<span class="m-text m-primary">nindāpasaṁsā hoti,</span><br />
</p>
<p id="mnd8c32p6">
<span class="m-text m-primary">sukhadukkhaṁ hoti,</span><br />
</p>
<p id="mnd8c32p7">
<span class="m-text m-primary">somanassadomanassaṁ hoti,</span><br />
</p>
<p id="mnd8c32p8">
<span class="m-text m-primary">iṭṭhāniṭṭhaṁ hoti,</span><br />
</p>
<p id="mnd8c32p9">
<span class="m-text m-primary">anunayapaṭighaṁ hoti,</span><br />
</p>
<p id="mnd8c32p10">
<span class="m-text m-primary">ugghātitanigghātitaṁ hoti,</span><br />
</p>
<p id="mnd8c32p11">
<span class="m-text m-primary">anurodhavirodho hoti,</span><br />
</p>
<p id="mnd8c32p12">
<span class="m-text m-primary">jayena cittaṁ ugghātitaṁ hoti parājayena cittaṁ nigghātitaṁ hoti,</span><br />
</p>
<p id="mnd8c32p13">
<span class="m-text m-primary">lābhena cittaṁ ugghātitaṁ hoti alābhena cittaṁ nigghātitaṁ hoti,</span><br />
</p>
<p id="mnd8c32p14">
<span class="m-text m-primary">yasena cittaṁ ugghātitaṁ hoti ayasena cittaṁ nigghātitaṁ hoti,</span><br />
</p>
<p id="mnd8c32p15">
<span class="m-text m-primary">pasaṁsāya cittaṁ ugghātitaṁ hoti nindāya cittaṁ nigghātitaṁ hoti,</span><br />
</p>
<p id="mnd8c32p16">
<span class="m-text m-primary">sukhena cittaṁ ugghātitaṁ hoti dukkhena cittaṁ nigghātitaṁ hoti,</span><br />
</p>
<p id="mnd8c32p17">
<span class="m-text m-primary">somanassena cittaṁ ugghātitaṁ hoti domanassena cittaṁ nigghātitaṁ hoti,</span><br />
</p>
<p id="mnd8c32p18">
<span class="m-text m-primary">unnatiyā cittaṁ ugghātitaṁ hoti,</span><br />
</p>
<p id="mnd8c32p19">
<span class="m-text m-primary">onatiyā cittaṁ nigghātitaṁ hotīti—</span><br />
</p>
<p id="mnd8c32p20">
<span class="m-text m-primary">etesu ugghātinighāti hoti.</span><br />
</p>
<p id="mnd8c33p1">
<span class="m-text m-primary">**Etampi disvā virame kathojjan**ti.</span><br />
</p>
<p id="mnd8c33p2">
<span class="m-text m-primary">**Etampi disvā**ti etaṁ ādīnavaṁ disvā passitvā tulayitvā tīrayitvā vibhāvayitvā vibhūtaṁ katvā diṭṭhikalahesu diṭṭhibhaṇḍanesu diṭṭhiviggahesu diṭṭhivivādesu diṭṭhimedhagesūti—</span><br />
</p>
<p id="mnd8c33p3">
<span class="m-text m-primary">**etampi disvā virame kathojjan**ti.</span><br />
</p>
<p id="mnd8c33p4">
<span class="m-text m-primary">**Kathojja**ṁ vuccati kalaho bhaṇḍanaṁ viggaho vivādo medhagaṁ.</span><br />
</p>
<p id="mnd8c33p5">
<span class="m-text m-primary">Atha vā **kathojjan**ti anojavantī sā kathā kathojjaṁ na kareyya,</span><br />
</p>
<p id="mnd8c33p6">
<span class="m-text m-primary">kalahaṁ na kareyya,</span><br />
</p>
<p id="mnd8c33p7">
<span class="m-text m-primary">bhaṇḍanaṁ na kareyya,</span><br />
</p>
<p id="mnd8c33p8">
<span class="m-text m-primary">viggahaṁ na kareyya,</span><br />
</p>
<p id="mnd8c33p9">
<span class="m-text m-primary">vivādaṁ na kareyya,</span><br />
</p>
<p id="mnd8c33p10">
<span class="m-text m-primary">medhagaṁ na kareyya,</span><br />
</p>
<p id="mnd8c33p11">
<span class="m-text m-primary">kalahabhaṇḍanaviggahavivādamedhagaṁ pajaheyya vinodeyya byantiṁ kareyya anabhāvaṁ gameyya,</span><br />
</p>
<p id="mnd8c33p12">
<span class="m-text m-primary">kalahabhaṇḍanaviggahavivādamedhagā ārato assa virato paṭivirato nikkhanto nissaṭo vippayutto visaññutto vimariyādikatena cetasā vihareyyāti—</span><br />
</p>
<p id="mnd8c33p13">
<span class="m-text m-primary">etampi disvā virame kathojjaṁ.</span><br />
</p>
<p id="mnd8c34p1">
<span class="m-text m-primary">**Na haññadatthatthi pasaṁsalābhā**ti.</span><br />
</p>
<p id="mnd8c34p2">
<span class="m-text m-primary">Pasaṁsalābhā añño attho natthi attattho vā parattho vā ubhayattho vā diṭṭhadhammiko vā attho,</span><br />
</p>
<p id="mnd8c34p3">
<span class="m-text m-primary">samparāyiko vā attho,</span><br />
</p>
<p id="mnd8c34p4">
<span class="m-text m-primary">uttāno vā attho,</span><br />
</p>
<p id="mnd8c34p5">
<span class="m-text m-primary">gambhīro vā attho,</span><br />
</p>
<p id="mnd8c34p6">
<span class="m-text m-primary">gūḷho vā attho,</span><br />
</p>
<p id="mnd8c34p7">
<span class="m-text m-primary">paṭicchanno vā attho,</span><br />
</p>
<p id="mnd8c34p8">
<span class="m-text m-primary">neyyo vā attho,</span><br />
</p>
<p id="mnd8c34p9">
<span class="m-text m-primary">nīto vā attho,</span><br />
</p>
<p id="mnd8c34p10">
<span class="m-text m-primary">anavajjo vā attho,</span><br />
</p>
<p id="mnd8c34p11">
<span class="m-text m-primary">nikkileso vā attho,</span><br />
</p>
<p id="mnd8c34p12">
<span class="m-text m-primary">vodāno vā attho,</span><br />
</p>
<p id="mnd8c34p13">
<span class="m-text m-primary">paramattho vā attho natthi na santi na saṁvijjanti nupalabbhantīti—</span><br />
</p>
<p id="mnd8c34p14">
<span class="m-text m-primary">na haññadatthatthi pasaṁsalābhā.</span><br />
</p>
<p id="mnd8c35p1">
<span class="m-text m-primary">Tenāha bhagavā—</span><br />
</p>
<p id="mnd8c36p1">
<span class="m-text m-primary">“Ete vivādā samaṇesu jātā,</span><br />
</p>
<p id="mnd8c36p2">
<span class="m-text m-primary">Etesu ugghātinighāti hoti;</span><br />
</p>
<p id="mnd8c36p3">
<span class="m-text m-primary">Etampi disvā virame kathojjaṁ,</span><br />
</p>
<p id="mnd8c36p4">
<span class="m-text m-primary">Na haññadatthatthi pasaṁsalābhā”ti.</span><br />
</p>
<p id="mnd8c37p1">
<span class="m-text m-primary">**Pasaṁsito vā pana tattha hoti,**</span><br />
</p>
<p id="mnd8c37p2">
<span class="m-text m-primary">**Akkhāya vādaṁ parisāya majjhe;**</span><br />
</p>
<p id="mnd8c37p3">
<span class="m-text m-primary">**So hassatī unnamatī ca tena,**</span><br />
</p>
<p id="mnd8c37p4">
<span class="m-text m-primary">**Pappuyya tamatthaṁ yathā mano ahu.**</span><br />
</p>
<p id="mnd8c38p1">
<span class="m-text m-primary">**Pasaṁsito vā pana tattha hotī**ti.</span><br />
</p>
<p id="mnd8c38p2">
<span class="m-text m-primary">**Tatthā**ti sakāya diṭṭhiyā sakāya khantiyā sakāya ruciyā sakāya laddhiyā pasaṁsito thomito kittito vaṇṇito hotīti—</span><br />
</p>
<p id="mnd8c38p3">
<span class="m-text m-primary">pasaṁsito vā pana tattha hoti.</span><br />
</p>
<p id="mnd8c39p1">
<span class="m-text m-primary">**Akkhāya vādaṁ parisāya majjhe**ti.</span><br />
</p>
<p id="mnd8c39p2">
<span class="m-text m-primary">Khattiyaparisāya vā brāhmaṇaparisāya vā gahapatiparisāya vā samaṇaparisāya vā majjhe attano vādaṁ akkhāya ācikkhitvā anuvādaṁ akkhāya ācikkhitvā thambhayitvā brūhayitvā dīpayitvā jotayitvā voharitvā pariggaṇhitvāti—</span><br />
</p>
<p id="mnd8c39p3">
<span class="m-text m-primary">akkhāya vādaṁ parisāya majjhe.</span><br />
</p>
<p id="mnd8c40p1">
<span class="m-text m-primary">**So hassatī unnamatī ca tenā**ti.</span><br />
</p>
<p id="mnd8c40p2">
<span class="m-text m-primary">So tena jayatthena tuṭṭho hoti haṭṭho pahaṭṭho attamano paripuṇṇasaṅkappo.</span><br />
</p>
<p id="mnd8c40p3">
<span class="m-text m-primary">Atha vā dantavidaṁsakaṁ hasamāno.</span><br />
</p>
<p id="mnd8c40p4">
<span class="m-text m-primary">**So hassatī unnamatī ca tenā**ti so tena jayatthena unnato hoti unnamo dhajo sampaggāho ketukamyatā cittassāti—</span><br />
</p>
<p id="mnd8c40p5">
<span class="m-text m-primary">so hassatī unnamatī ca tena.</span><br />
</p>
<p id="mnd8c41p1">
<span class="m-text m-primary">**Pappuyya tamatthaṁ yathā mano ahū**ti.</span><br />
</p>
<p id="mnd8c41p2">
<span class="m-text m-primary">Taṁ jayatthaṁ pappuyya pāpuṇitvā adhigantvā vinditvā paṭilabhitvā.</span><br />
</p>
<p id="mnd8c41p3">
<span class="m-text m-primary">**Yathā mano ahū**ti yathā mano ahu, yathā citto ahu, yathā saṅkappo ahu, yathā viññāṇo ahūti—</span><br />
</p>
<p id="mnd8c41p4">
<span class="m-text m-primary">pappuyya tamatthaṁ yathā mano ahu.</span><br />
</p>
<p id="mnd8c42p1">
<span class="m-text m-primary">Tenāha bhagavā—</span><br />
</p>
<p id="mnd8c43p1">
<span class="m-text m-primary">“Pasaṁsito vā pana tattha hoti,</span><br />
</p>
<p id="mnd8c43p2">
<span class="m-text m-primary">Akkhāya vādaṁ parisāya majjhe;</span><br />
</p>
<p id="mnd8c43p3">
<span class="m-text m-primary">So hassatī unnamatī ca tena,</span><br />
</p>
<p id="mnd8c43p4">
<span class="m-text m-primary">Pappuyya tamatthaṁ yathā mano ahū”ti.</span><br />
</p>
<p id="mnd8c44p1">
<span class="m-text m-primary">**Yā unnatī sāssa vighātabhūmi,**</span><br />
</p>
<p id="mnd8c44p2">
<span class="m-text m-primary">**Mānātimānaṁ vadate paneso;**</span><br />
</p>
<p id="mnd8c44p3">
<span class="m-text m-primary">**Etampi disvā na vivādayetha,**</span><br />
</p>
<p id="mnd8c44p4">
<span class="m-text m-primary">**Na hi tena suddhiṁ kusalā vadanti.**</span><br />
</p>
<p id="mnd8c45p1">
<span class="m-text m-primary">**Yā unnatī sāssa vighātabhūmī**ti.</span><br />
</p>
<p id="mnd8c45p2">
<span class="m-text m-primary">Yā unnati unnamo dhajo sampaggāho ketukamyatā cittassāti—</span><br />
</p>
<p id="mnd8c45p3">
<span class="m-text m-primary">yā unnati.</span><br />
</p>
<p id="mnd8c45p4">
<span class="m-text m-primary">**Sāssa vighātabhūmī**ti sā tassa vighātabhūmi upaghātabhūmi pīḷanabhūmi ghaṭṭanabhūmi upaddavabhūmi upasaggabhūmīti—</span><br />
</p>
<p id="mnd8c45p5">
<span class="m-text m-primary">yā unnatī sāssa vighātabhūmi.</span><br />
</p>
<p id="mnd8c46p1">
<span class="m-text m-primary">**Mānātimānaṁ vadate paneso**ti.</span><br />
</p>
<p id="mnd8c46p2">
<span class="m-text m-primary">So puggalo mānañca vadati atimānañca vadatīti—</span><br />
</p>
<p id="mnd8c46p3">
<span class="m-text m-primary">mānātimānaṁ vadate paneso.</span><br />
</p>
<p id="mnd8c47p1">
<span class="m-text m-primary">**Etampi disvā na vivādayethā**ti.</span><br />
</p>
<p id="mnd8c47p2">
<span class="m-text m-primary">Etaṁ ādīnavaṁ disvā passitvā tulayitvā tīrayitvā vibhāvayitvā vibhūtaṁ katvā diṭṭhikalahesu diṭṭhibhaṇḍanesu diṭṭhiviggahesu diṭṭhivivādesu diṭṭhimedhagesūti—</span><br />
</p>
<p id="mnd8c47p3">
<span class="m-text m-primary">etampi disvā.</span><br />
</p>
<p id="mnd8c47p4">
<span class="m-text m-primary">**Na vivādayethā**ti na kalahaṁ kareyya na bhaṇḍanaṁ kareyya na viggahaṁ kareyya na vivādaṁ kareyya, na medhagaṁ kareyya, kalahabhaṇḍanaviggahavivādamedhagaṁ pajaheyya vinodeyya byantiṁ kareyya anabhāvaṁ gameyya, kalahabhaṇḍanaviggahavivādamedhagā ārato assa virato paṭivirato nikkhanto nissaṭo vippayutto visaññutto vimariyādikatena cetasā vihareyyāti—</span><br />
</p>
<p id="mnd8c47p5">
<span class="m-text m-primary">etampi disvā na vivādayetha.</span><br />
</p>
<p id="mnd8c48p1">
<span class="m-text m-primary">**Na hi tena suddhiṁ kusalā vadantī**ti.</span><br />
</p>
<p id="mnd8c48p2">
<span class="m-text m-primary">**Kusalā**ti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā sammappadhānakusalā iddhipādakusalā indriyakusalā balakusalā bojjhaṅgakusalā maggakusalā phalakusalā nibbānakusalā, te kusalā diṭṭhikalahena diṭṭhibhaṇḍanena diṭṭhiviggahena diṭṭhivivādena diṭṭhimedhagena suddhiṁ visuddhiṁ parisuddhiṁ, muttiṁ vimuttiṁ parimuttiṁ na vadanti na kathenti na bhaṇanti na dīpayanti na voharantīti—</span><br />
</p>
<p id="mnd8c48p3">
<span class="m-text m-primary">na hi tena suddhiṁ kusalā vadanti.</span><br />
</p>
<p id="mnd8c49p1">
<span class="m-text m-primary">Tenāha bhagavā—</span><br />
</p>
<p id="mnd8c50p1">
<span class="m-text m-primary">“Yā unnatī sāssa vighātabhūmi,</span><br />
</p>
<p id="mnd8c50p2">
<span class="m-text m-primary">Mānātimānaṁ vadate paneso;</span><br />
</p>
<p id="mnd8c50p3">
<span class="m-text m-primary">Etampi disvā na vivādayetha,</span><br />
</p>
<p id="mnd8c50p4">
<span class="m-text m-primary">Na hi tena suddhiṁ kusalā vadantī”ti.</span><br />
</p>
<p id="mnd8c51p1">
<span class="m-text m-primary">**Sūro yathā rājakhādāya puṭṭho,**</span><br />
</p>
<p id="mnd8c51p2">
<span class="m-text m-primary">**Abhigajjameti paṭisūramicchaṁ;**</span><br />
</p>
<p id="mnd8c51p3">
<span class="m-text m-primary">**Yeneva so tena palehi sūra,**</span><br />
</p>
<p id="mnd8c51p4">
<span class="m-text m-primary">**Pubbeva natthi yadidaṁ yudhāya.**</span><br />
</p>
<p id="mnd8c52p1">
<span class="m-text m-primary">**Sūro yathā rājakhādāya puṭṭho**ti.</span><br />
</p>
<p id="mnd8c52p2">
<span class="m-text m-primary">**Sūro**ti sūro vīro vikkanto abhīrū achambhī anutrāsī apalāyī.</span><br />
</p>
<p id="mnd8c52p3">
<span class="m-text m-primary">**Rājakhādāya puṭṭho**ti rājakhādanīyena rājabhojanīyena puṭṭho posito āpādito vaḍḍhitoti—</span><br />
</p>
<p id="mnd8c52p4">
<span class="m-text m-primary">sūro yathā rājakhādāya puṭṭho.</span><br />
</p>
<p id="mnd8c53p1">
<span class="m-text m-primary">**Abhigajjameti paṭisūramicchan**ti.</span><br />
</p>
<p id="mnd8c53p2">
<span class="m-text m-primary">So gajjanto uggajjanto abhigajjanto eti upeti upagacchati paṭisūraṁ paṭipurisaṁ paṭisattuṁ paṭimallaṁ icchanto sādiyanto patthayanto pihayanto abhijappantoti—</span><br />
</p>
<p id="mnd8c53p3">
<span class="m-text m-primary">abhigajjameti paṭisūramicchaṁ.</span><br />
</p>
<p id="mnd8c54p1">
<span class="m-text m-primary">**Yeneva so tena palehi sūrā**ti.</span><br />
</p>
<p id="mnd8c54p2">
<span class="m-text m-primary">Yeneva so diṭṭhigatiko tena palehi, tena vaja, tena gaccha, tena atikkama, so tuyhaṁ paṭisūro paṭipuriso paṭisattu paṭimalloti—</span><br />
</p>
<p id="mnd8c54p3">
<span class="m-text m-primary">yeneva so tena palehi sūra.</span><br />
</p>
<p id="mnd8c55p1">
<span class="m-text m-primary">**Pubbeva natthi yadidaṁ yudhāyā**ti.</span><br />
</p>
<p id="mnd8c55p2">
<span class="m-text m-primary">Pubbeva bodhiyā mūle ye paṭisenikarā kilesā paṭilomakarā paṭikaṇḍakakarā paṭipakkhakarā te natthi na santi na saṁvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā.</span><br />
</p>
<p id="mnd8c55p3">
<span class="m-text m-primary">**Yadidaṁ yudhāyā**ti yadidaṁ yuddhatthāya kalahatthāya bhaṇḍanatthāya viggahatthāya vivādatthāya medhagatthāyāti—</span><br />
</p>
<p id="mnd8c55p4">
<span class="m-text m-primary">pubbeva natthi yadidaṁ yudhāya.</span><br />
</p>
<p id="mnd8c56p1">
<span class="m-text m-primary">Tenāha bhagavā—</span><br />
</p>
<p id="mnd8c57p1">
<span class="m-text m-primary">“Sūro yathā rājakhādāya puṭṭho,</span><br />
</p>
<p id="mnd8c57p2">
<span class="m-text m-primary">Abhigajjameti paṭisūramicchaṁ;</span><br />
</p>
<p id="mnd8c57p3">
<span class="m-text m-primary">Yeneva so tena palehi sūra,</span><br />
</p>
<p id="mnd8c57p4">
<span class="m-text m-primary">Pubbeva natthi yadidaṁ yudhāyā”ti.</span><br />
</p>
<p id="mnd8c58p1">
<span class="m-text m-primary">**Ye diṭṭhimuggayha vivādayanti,**</span><br />
</p>
<p id="mnd8c58p2">
<span class="m-text m-primary">**Idameva saccanti ca vādayanti;**</span><br />
</p>
<p id="mnd8c58p3">
<span class="m-text m-primary">**Te tvaṁ vadassū na hi tedha atthi,**</span><br />
</p>
<p id="mnd8c58p4">
<span class="m-text m-primary">**Vādamhi jāte paṭisenikattā.**</span><br />
</p>
<p id="mnd8c59p1">
<span class="m-text m-primary">**Ye diṭṭhimuggayha vivādayantī**ti ye dvāsaṭṭhidiṭṭhigatānaṁ aññataraññataraṁ diṭṭhigataṁ gahetvā gaṇhitvā uggaṇhitvā parāmasitvā abhinivisitvā vivādayanti kalahaṁ karonti, bhaṇḍanaṁ karonti, viggahaṁ karonti, vivādaṁ karonti, medhagaṁ karonti—</span><br />
</p>
<p id="mnd8c59p2">
<span class="m-text m-primary">“na tvaṁ imaṁ dhammavinayaṁ ājānāsi, ahaṁ imaṁ dhammavinayaṁ ājānāmi, kiṁ tvaṁ imaṁ dhammavinayaṁ ājānissasi, micchāpaṭipanno tvamasi, ahamasmi sammāpaṭipanno, sahitaṁ me, asahitaṁ te, pure vacanīyaṁ pacchā avaca, pacchā vacanīyaṁ pure avaca, adhiciṇṇaṁ te viparāvattaṁ, āropito te vādo, niggahito tvamasi, cara vādappamokkhāya, nibbeṭhehi vā sace pahosī”ti—</span><br />
</p>
<p id="mnd8c59p3">
<span class="m-text m-primary">ye diṭṭhimuggayha vivādayanti.</span><br />
</p>
<p id="mnd8c60p1">
<span class="m-text m-primary">**Idameva saccanti ca vādayantī**ti.</span><br />
</p>
<p id="mnd8c60p2">
<span class="m-text m-primary">“Sassato loko, idameva saccaṁ moghamaññan”ti vādayanti kathenti bhaṇanti dīpayanti voharanti.</span><br />
</p>
<p id="mnd8c60p3">
<span class="m-text m-primary">“Asassato loko …pe…</span><br />
</p>
<p id="mnd8c60p4">
<span class="m-text m-primary">neva hoti na na hoti tathāgato paraṁ maraṇā, idameva saccaṁ moghamaññan”ti vādayanti kathenti bhaṇanti dīpayanti voharantīti—</span><br />
</p>
<p id="mnd8c60p5">
<span class="m-text m-primary">idameva saccanti ca vādayanti.</span><br />
</p>
<p id="mnd8c61p1">
<span class="m-text m-primary">**Te tvaṁ vadassū na hi tedha atthi, vādamhi jāte paṭisenikattā**ti.</span><br />
</p>
<p id="mnd8c61p2">
<span class="m-text m-primary">Te tvaṁ diṭṭhigatike vadassu vādena vādaṁ, niggahena niggahaṁ, paṭikammena paṭikammaṁ, visesena visesaṁ, paṭivisesena paṭivisesaṁ, āveṭhiyāya āveṭhiyaṁ, nibbeṭhiyāya nibbeṭhiyaṁ, chedena chedaṁ, maṇḍalena maṇḍalaṁ, te tuyhaṁ paṭisūrā paṭipurisā paṭisattū paṭimallāti—</span><br />
</p>
<p id="mnd8c61p3">
<span class="m-text m-primary">te tvaṁ vadassū na hi tedha atthi.</span><br />
</p>
<p id="mnd8c61p4">
<span class="m-text m-primary">**Vādamhi jāte paṭisenikattā**ti.</span><br />
</p>
<p id="mnd8c61p5">
<span class="m-text m-primary">Vāde jāte sañjāte nibbatte abhinibbatte pātubhūteyeva paṭisenikattā paṭilomakattā paṭikaṇḍakakattā paṭipakkhakattā kalahaṁ kareyyuṁ bhaṇḍanaṁ kareyyuṁ viggahaṁ kareyyuṁ vivādaṁ kareyyuṁ medhagaṁ kareyyuṁ, te natthi na santi na saṁvijjanti nupalabbhanti, pahīnā …pe…</span><br />
</p>
<p id="mnd8c61p6">
<span class="m-text m-primary">ñāṇagginā daḍḍhāti—</span><br />
</p>
<p id="mnd8c61p7">
<span class="m-text m-primary">te tvaṁ vadassū na hi tedha atthi vādamhi jāte paṭisenikattā.</span><br />
</p>
<p id="mnd8c62p1">
<span class="m-text m-primary">Tenāha bhagavā—</span><br />
</p>
<p id="mnd8c63p1">
<span class="m-text m-primary">“Ye diṭṭhimuggayha vivādayanti,</span><br />
</p>
<p id="mnd8c63p2">
<span class="m-text m-primary">Idameva saccanti ca vādayanti;</span><br />
</p>
<p id="mnd8c63p3">
<span class="m-text m-primary">Te tvaṁ vadassū na hi tedha atthi,</span><br />
</p>
<p id="mnd8c63p4">
<span class="m-text m-primary">Vādamhi jāte paṭisenikattā”ti.</span><br />
</p>
<p id="mnd8c64p1">
<span class="m-text m-primary">**Visenikatvā pana ye caranti,**</span><br />
</p>
<p id="mnd8c64p2">
<span class="m-text m-primary">**Diṭṭhīhi diṭṭhiṁ avirujjhamānā;**</span><br />
</p>
<p id="mnd8c64p3">
<span class="m-text m-primary">**Tesu tvaṁ kiṁ labhetho pasūra,**</span><br />
</p>
<p id="mnd8c64p4">
<span class="m-text m-primary">**Yesīdha natthi paramuggahītaṁ.**</span><br />
</p>
<p id="mnd8c65p1">
<span class="m-text m-primary">**Visenikatvā pana ye carantī**ti.</span><br />
</p>
<p id="mnd8c65p2">
<span class="m-text m-primary">Senā vuccati mārasenā.</span><br />
</p>
<p id="mnd8c65p3">
<span class="m-text m-primary">Kāyaduccaritaṁ mārasenā, vacīduccaritaṁ mārasenā, manoduccaritaṁ mārasenā, lobho mārasenā, doso mārasenā, moho mārasenā, kodho … upanāho … makkho … paḷāso … issā … macchariyaṁ … māyā … sāṭheyyaṁ … thambho … sārambho … māno … atimāno … mado … pamādo … sabbe kilesā … sabbe duccaritā … sabbe darathā … sabbe pariḷāhā … sabbe santāpā … sabbākusalābhisaṅkhārā mārasenā.</span><br />
</p>
<p id="mnd8c66p1">
<span class="m-text m-primary">Vuttañhetaṁ bhagavatā—</span><br />
</p>
<p id="mnd8c67p1">
<span class="m-text m-primary">“Kāmā te paṭhamā senā,</span><br />
</p>
<p id="mnd8c67p2">
<span class="m-text m-primary">dutiyā arati vuccati;</span><br />
</p>
<p id="mnd8c67p3">
<span class="m-text m-primary">…pe…</span><br />
</p>
<p id="mnd8c67p4">
<span class="m-text m-primary">Na naṁ asuro jināti,</span><br />
</p>
<p id="mnd8c67p5">
<span class="m-text m-primary">jetvāva labhate sukhan”ti.</span><br />
</p>
<p id="mnd8c68p1">
<span class="m-text m-primary">Yato catūhi ariyamaggehi sabbā ca mārasenā sabbe ca paṭisenikarā kilesā jitā ca parājitā ca bhaggā vippaluggā parammukhā, tena vuccati visenikatvāti.</span><br />
</p>
<p id="mnd8c68p2">
<span class="m-text m-primary">**Ye**ti arahanto khīṇāsavā.</span><br />
</p>
<p id="mnd8c68p3">
<span class="m-text m-primary">**Carantī**ti caranti viharanti iriyanti vattenti pālenti yapenti yāpentīti—</span><br />
</p>
<p id="mnd8c68p4">
<span class="m-text m-primary">visenikatvā pana ye caranti.</span><br />
</p>
<p id="mnd8c69p1">
<span class="m-text m-primary">**Diṭṭhīhi diṭṭhiṁ avirujjhamānā**ti.</span><br />
</p>
<p id="mnd8c69p2">
<span class="m-text m-primary">Yesaṁ dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni, te diṭṭhīhi diṭṭhiṁ avirujjhamānā appaṭivirujjhamānā appahīyamānā appaṭihaññamānā appaṭihatamānāti—</span><br />
</p>
<p id="mnd8c69p3">
<span class="m-text m-primary">diṭṭhīhi diṭṭhiṁ avirujjhamānā.</span><br />
</p>
<p id="mnd8c70p1">
<span class="m-text m-primary">**Tesu tvaṁ kiṁ labhetho pasūrā**ti.</span><br />
</p>
<p id="mnd8c70p2">
<span class="m-text m-primary">Tesu arahantesu khīṇāsavesu kiṁ labhetho paṭisūraṁ paṭipurisaṁ paṭisattuṁ paṭimallanti—</span><br />
</p>
<p id="mnd8c70p3">
<span class="m-text m-primary">tesu tvaṁ kiṁ labhetho pasūra.</span><br />
</p>
<p id="mnd8c71p1">
<span class="m-text m-primary">**Yesīdha natthi paramuggahītan**ti.</span><br />
</p>
<p id="mnd8c71p2">
<span class="m-text m-primary">Yesaṁ arahantānaṁ khīṇāsavānaṁ “idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaran”ti gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ, natthi na santi na saṁvijjanti nupalabbhanti, pahīnaṁ samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhanti—</span><br />
</p>
<p id="mnd8c71p3">
<span class="m-text m-primary">yesīdha natthi paramuggahītaṁ.</span><br />
</p>
<p id="mnd8c72p1">
<span class="m-text m-primary">Tenāha bhagavā—</span><br />
</p>
<p id="mnd8c73p1">
<span class="m-text m-primary">“Visenikatvā pana ye caranti,</span><br />
</p>
<p id="mnd8c73p2">
<span class="m-text m-primary">Diṭṭhīhi diṭṭhiṁ avirujjhamānā;</span><br />
</p>
<p id="mnd8c73p3">
<span class="m-text m-primary">Tesu tvaṁ kiṁ labhetho pasūra,</span><br />
</p>
<p id="mnd8c73p4">
<span class="m-text m-primary">Yesīdha natthi paramuggahītan”ti.</span><br />
</p>
<p id="mnd8c74p1">
<span class="m-text m-primary">**Atha tvaṁ pavitakkamāgamā,**</span><br />
</p>
<p id="mnd8c74p2">
<span class="m-text m-primary">**Manasā diṭṭhigatāni cintayanto;**</span><br />
</p>
<p id="mnd8c74p3">
<span class="m-text m-primary">**Dhonena yugaṁ samāgamā,**</span><br />
</p>
<p id="mnd8c74p4">
<span class="m-text m-primary">**Na hi tvaṁ sakkhasi sampayātave.**</span><br />
</p>
<p id="mnd8c75p1">
<span class="m-text m-primary">**Atha tvaṁ pavitakkamāgamā**ti.</span><br />
</p>
<p id="mnd8c75p2">
<span class="m-text m-primary">**Athā**ti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatā petaṁ—</span><br />
</p>
<p id="mnd8c75p3">
<span class="m-text m-primary">athāti.</span><br />
</p>
<p id="mnd8c75p4">
<span class="m-text m-primary">**Pavitakkamāgamā**ti takkento vitakkento saṅkappento “jayo nu kho me bhavissati, parājayo nu kho me bhavissati, kathaṁ niggahaṁ karissāmi, kathaṁ paṭikammaṁ karissāmi, kathaṁ visesaṁ karissāmi, kathaṁ paṭivisesaṁ karissāmi, kathaṁ āveṭhiyaṁ karissāmi, kathaṁ nibbeṭhiyaṁ karissāmi, kathaṁ chedaṁ karissāmi, kathaṁ maṇḍalaṁ karissāmi” evaṁ takkento vitakkento saṅkappento āgatosi upagatosi sampattosi mayā saddhiṁ samāgatosīti—</span><br />
</p>
<p id="mnd8c75p5">
<span class="m-text m-primary">atha tvaṁ pavitakkamāgamā.</span><br />
</p>
<p id="mnd8c76p1">
<span class="m-text m-primary">**Manasā diṭṭhigatāni cintayanto**ti.</span><br />
</p>
<p id="mnd8c76p2">
<span class="m-text m-primary">**Mano**ti yaṁ cittaṁ mano mānasaṁ hadayaṁ paṇḍaraṁ, mano manāyatanaṁ manindriyaṁ viññāṇaṁ viññāṇakkhandho tajjā manoviññāṇadhātu.</span><br />
</p>
<p id="mnd8c76p3">
<span class="m-text m-primary">Cittena diṭṭhiṁ cintento vicintento “sassato loko”ti vā,</span><br />
</p>
<p id="mnd8c76p4">
<span class="m-text m-primary">“asassato loko”ti vā …pe…</span><br />
</p>
<p id="mnd8c76p5">
<span class="m-text m-primary">“neva hoti na na hoti tathāgato paraṁ maraṇā”ti vāti—</span><br />
</p>
<p id="mnd8c76p6">
<span class="m-text m-primary">manasā diṭṭhigatāni cintayanto.</span><br />
</p>
<p id="mnd8c77p1">
<span class="m-text m-primary">**Dhonena yugaṁ samāgamā, na hi tvaṁ sakkhasi sampayātave**ti.</span><br />
</p>
<p id="mnd8c77p2">
<span class="m-text m-primary">**Dhonā** vuccati paññā.</span><br />
</p>
<p id="mnd8c77p3">
<span class="m-text m-primary">Yā paññā pajānanā …pe… amoho dhammavicayo sammādiṭṭhi.</span><br />
</p>
<p id="mnd8c77p4">
<span class="m-text m-primary">Kiṅkāraṇā dhonā vuccati paññā?</span><br />
</p>
<p id="mnd8c77p5">
<span class="m-text m-primary">Tāya paññāya kāyaduccaritaṁ dhutañca dhotañca sandhotañca niddhotañca,</span><br />
</p>
<p id="mnd8c77p6">
<span class="m-text m-primary">vacīduccaritaṁ …pe…</span><br />
</p>
<p id="mnd8c77p7">
<span class="m-text m-primary">sabbākusalābhisaṅkhārā dhutā ca dhotā ca sandhotā ca niddhotā ca.</span><br />
</p>
<p id="mnd8c77p8">
<span class="m-text m-primary">Atha vā sammādiṭṭhiyā micchādiṭṭhi …</span><br />
</p>
<p id="mnd8c77p9">
<span class="m-text m-primary">sammāsaṅkappena micchāsaṅkappo …pe…</span><br />
</p>
<p id="mnd8c77p10">
<span class="m-text m-primary">sammāvimuttiyā micchāvimutti dhutā ca dhotā ca sandhotā ca niddhotā ca.</span><br />
</p>
<p id="mnd8c77p11">
<span class="m-text m-primary">Atha vā ariyena aṭṭhaṅgikena maggena sabbe kilesā …</span><br />
</p>
<p id="mnd8c77p12">
<span class="m-text m-primary">sabbe duccaritā …</span><br />
</p>
<p id="mnd8c77p13">
<span class="m-text m-primary">sabbe darathā …</span><br />
</p>
<p id="mnd8c77p14">
<span class="m-text m-primary">sabbe pariḷāhā …</span><br />
</p>
<p id="mnd8c77p15">
<span class="m-text m-primary">sabbe santāpā …</span><br />
</p>
<p id="mnd8c77p16">
<span class="m-text m-primary">sabbākusalābhisaṅkhārā dhutā ca dhotā ca sandhotā ca niddhotā ca.</span><br />
</p>
<p id="mnd8c77p17">
<span class="m-text m-primary">Bhagavā imehi dhoneyyehi dhammehi upeto samupeto upagato samupagato upapanno samupapanno samannāgato, tasmā bhagavā dhono.</span><br />
</p>
<p id="mnd8c77p18">
<span class="m-text m-primary">So dhutarāgo dhutapāpo dhutakileso dhutapariḷāhoti—</span><br />
</p>
<p id="mnd8c77p19">
<span class="m-text m-primary">dhonoti.</span><br />
</p>
<p id="mnd8c78p1">
<span class="m-text m-primary">**Dhonena yugaṁ samāgamā, na hi tvaṁ sakkhasi sampayātave**ti.</span><br />
</p>
<p id="mnd8c78p2">
<span class="m-text m-primary">Pasūro paribbājako na paṭibalo dhonena buddhena bhagavatā saddhiṁ yugaṁ samāgamaṁ samāgantvā yugaggāhaṁ gaṇhitvā sākacchetuṁ sallapituṁ sākacchaṁ samāpajjituṁ.</span><br />
</p>
<p id="mnd8c78p3">
<span class="m-text m-primary">Taṁ kissa hetu?</span><br />
</p>
<p id="mnd8c78p4">
<span class="m-text m-primary">Pasūro paribbājako hīno nihīno omako lāmako chatukko paritto.</span><br />
</p>
<p id="mnd8c78p5">
<span class="m-text m-primary">So hi bhagavā aggo ca seṭṭho ca visiṭṭho ca pāmokkho ca uttamo ca pavaro ca.</span><br />
</p>
<p id="mnd8c78p6">
<span class="m-text m-primary">Yathā saso na paṭibalo mattena mātaṅgena saddhiṁ yugaṁ samāgamaṁ samāgantvā yugaggāhaṁ gaṇhituṁ;</span><br />
</p>
<p id="mnd8c78p7">
<span class="m-text m-primary">yathā kotthuko na paṭibalo sīhena migaraññā saddhiṁ yugaṁ samāgamaṁ samāgantvā yugaggāhaṁ gaṇhituṁ;</span><br />
</p>
<p id="mnd8c78p8">
<span class="m-text m-primary">yathā vacchako taruṇako dhenupako na paṭibalo usabhena calakakunā saddhiṁ yugaṁ samāgamaṁ samāgantvā yugaggāhaṁ gaṇhituṁ;</span><br />
</p>
<p id="mnd8c78p9">
<span class="m-text m-primary">yathā dhaṅko na paṭibalo garuḷena venateyyena saddhiṁ yugaṁ samāgamaṁ samāgantvā yugaggāhaṁ gaṇhituṁ;</span><br />
</p>
<p id="mnd8c78p10">
<span class="m-text m-primary">yathā caṇḍālo na paṭibalo raññā cakkavattinā saddhiṁ yugaṁ samāgamaṁ samāgantvā yugaggāhaṁ gaṇhituṁ;</span><br />
</p>
<p id="mnd8c78p11">
<span class="m-text m-primary">yathā paṁsupisācako na paṭibalo indena devaraññā saddhiṁ yugaṁ samāgamaṁ samāgantvā yugaggāhaṁ gaṇhituṁ;</span><br />
</p>
<p id="mnd8c78p12">
<span class="m-text m-primary">evamevaṁ pasūro paribbājako na paṭibalo dhonena buddhena bhagavatā saddhiṁ yugaṁ samāgamaṁ samāgantvā yugaggāhaṁ gaṇhitvā sākacchetuṁ sallapituṁ sākacchaṁ samāpajjituṁ.</span><br />
</p>
<p id="mnd8c78p13">
<span class="m-text m-primary">Taṁ kissa hetu?</span><br />
</p>
<p id="mnd8c78p14">
<span class="m-text m-primary">Pasūro paribbājako hīnapañño nihīnapañño omakapañño lāmakapañño chatukkapañño parittapañño.</span><br />
</p>
<p id="mnd8c78p15">
<span class="m-text m-primary">So hi bhagavā mahāpañño puthupañño hāsapañño javanapañño tikkhapañño nibbedhikapañño, paññāpabhedakusalo pabhinnañāṇo adhigatapaṭisambhido, catuvesārajjappatto dasabaladhārī, purisāsabho purisasīho purisanāgo purisājañño purisadhorayho, anantañāṇo anantatejo anantayaso aḍḍho mahaddhano dhanavā, netā vinetā anunetā, paññāpetā nijjhāpetā pekkhetā pasādetā.</span><br />
</p>
<p id="mnd8c78p16">
<span class="m-text m-primary">So hi bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū maggavidū maggakovido maggānugā ca panassa etarahi sāvakā viharanti pacchā samannāgatā.</span><br />
</p>
<p id="mnd8c79p1">
<span class="m-text m-primary">So hi bhagavā jānaṁ jānāti passaṁ passati, cakkhubhūto ñāṇabhūto dhammabhūto brahmabhūto, vattā pavattā atthassa ninnetā amatassa dātā dhammassāmī tathāgato;</span><br />
</p>
<p id="mnd8c79p2">
<span class="m-text m-primary">natthi tassa bhagavato aññātaṁ adiṭṭhaṁ aviditaṁ asacchikataṁ aphassitaṁ paññāya.</span><br />
</p>
<p id="mnd8c79p3">
<span class="m-text m-primary">Atītaṁ anāgataṁ paccuppannaṁ upādāya sabbe dhammā sabbākārena buddhassa bhagavato ñāṇamukhe āpāthaṁ āgacchanti.</span><br />
</p>
<p id="mnd8c79p4">
<span class="m-text m-primary">Yaṁ kiñci neyyaṁ nāma atthi dhammaṁ jānitabbaṁ.</span><br />
</p>
<p id="mnd8c79p5">
<span class="m-text m-primary">Attattho vā parattho vā ubhayattho vā diṭṭhadhammiko vā attho, samparāyiko vā attho, uttāno vā attho, gambhīro vā attho, gūḷho vā attho, paṭicchanno vā attho, neyyo vā attho, nīto vā attho, anavajjo vā attho, nikkileso vā attho, vodāno vā attho, paramattho vā attho, sabbaṁ taṁ antobuddhañāṇe parivattati.</span><br />
</p>
<p id="mnd8c80p1">
<span class="m-text m-primary">Sabbaṁ kāyakammaṁ buddhassa bhagavato ñāṇānuparivatti, sabbaṁ vacīkammaṁ ñāṇānuparivatti, sabbaṁ manokammaṁ ñāṇānuparivatti.</span><br />
</p>
<p id="mnd8c80p2">
<span class="m-text m-primary">Atīte buddhassa bhagavato appaṭihataṁ ñāṇaṁ, anāgate appaṭihataṁ ñāṇaṁ, paccuppanne appaṭihataṁ ñāṇaṁ, yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ, neyyapariyantikaṁ ñāṇaṁ, ñāṇapariyantikaṁ neyyaṁ, neyyaṁ atikkamitvā ñāṇaṁ nappavattati, ñāṇaṁ atikkamitvā neyyapatho natthi.</span><br />
</p>
<p id="mnd8c80p3">
<span class="m-text m-primary">Aññamaññapariyantaṭṭhāyino te dhammā.</span><br />
</p>
<p id="mnd8c80p4">
<span class="m-text m-primary">Yathā dvinnaṁ samuggapaṭalānaṁ sammā phusitānaṁ heṭṭhimaṁ samuggapaṭalaṁ uparimaṁ nātivattati, uparimaṁ samuggapaṭalaṁ heṭṭhimaṁ nātivattati aññamaññapariyantaṭṭhāyino;</span><br />
</p>
<p id="mnd8c80p5">
<span class="m-text m-primary">evamevaṁ buddhassa bhagavato neyyañca ñāṇañca aññamaññapariyantaṭṭhāyino;</span><br />
</p>
<p id="mnd8c80p6">
<span class="m-text m-primary">yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ, neyyapariyantikaṁ ñāṇaṁ, ñāṇapariyantikaṁ neyyaṁ, neyyaṁ atikkamitvā ñāṇaṁ nappavattati, ñāṇaṁ atikkamitvā neyyapatho natthi.</span><br />
</p>
<p id="mnd8c80p7">
<span class="m-text m-primary">Aññamaññapariyantaṭṭhāyino te dhammā sabbadhammesu buddhassa bhagavato ñāṇaṁ pavattati.</span><br />
</p>
<p id="mnd8c81p1">
<span class="m-text m-primary">Sabbe dhammā buddhassa bhagavato āvajjanapaṭibaddhā ākaṅkhapaṭibaddhā manasikārapaṭibaddhā cittuppādapaṭibaddhā.</span><br />
</p>
<p id="mnd8c81p2">
<span class="m-text m-primary">Sabbasattesu buddhassa bhagavato ñāṇaṁ pavattati, sabbesañca sattānaṁ bhagavā āsayaṁ jānāti anusayaṁ jānāti caritaṁ jānāti adhimuttiṁ jānāti.</span><br />
</p>
<p id="mnd8c81p3">
<span class="m-text m-primary">Apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye bhabbābhabbe satte pajānāti.</span><br />
</p>
<p id="mnd8c81p4">
<span class="m-text m-primary">Sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati.</span><br />
</p>
<p id="mnd8c82p1">
<span class="m-text m-primary">Yathā ye keci macchakacchapā antamaso timitimiṅgalaṁ upādāya antomahāsamudde parivattanti;</span><br />
</p>
<p id="mnd8c82p2">
<span class="m-text m-primary">evamevaṁ sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati.</span><br />
</p>
<p id="mnd8c82p3">
<span class="m-text m-primary">Yathā ye keci pakkhī antamaso garuḷaṁ venateyyaṁ upādāya ākāsassa padese parivattanti;</span><br />
</p>
<p id="mnd8c82p4">
<span class="m-text m-primary">evamevaṁ yepi te sāriputtasamā paññāya tepi buddhañāṇassa padese parivattanti.</span><br />
</p>
<p id="mnd8c82p5">
<span class="m-text m-primary">Buddhañāṇaṁ devamanussānaṁ paññaṁ pharitvā abhibhavitvā tiṭṭhati.</span><br />
</p>
<p id="mnd8c83p1">
<span class="m-text m-primary">Yepi te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā vālavedhirūpā Vobhindantā maññe caranti paññāgatena diṭṭhigatāni, te pañhe abhisaṅkharitvā abhisaṅkharitvā tathāgate upasaṅkamitvā pucchanti gūḷhāni ca paṭicchannāni ca.</span><br />
</p>
<p id="mnd8c83p2">
<span class="m-text m-primary">Kathitā visajjitāva te pañhā bhagavatā honti niddiṭṭhakāraṇā.</span><br />
</p>
<p id="mnd8c83p3">
<span class="m-text m-primary">Upakkhittakā ca te bhagavato sampajjanti.</span><br />
</p>
<p id="mnd8c83p4">
<span class="m-text m-primary">Atha kho bhagavāva tattha atirocati yadidaṁ paññāyāti—</span><br />
</p>
<p id="mnd8c83p5">
<span class="m-text m-primary">dhonena yugaṁ samāgamā, na hi tvaṁ sakkhasi sampayātave.</span><br />
</p>
<p id="mnd8c84p1">
<span class="m-text m-primary">Tenāha bhagavā—</span><br />
</p>
<p id="mnd8c85p1">
<span class="m-text m-primary">“Atha tvaṁ pavitakkamāgamā,</span><br />
</p>
<p id="mnd8c85p2">
<span class="m-text m-primary">Manasā diṭṭhigatāni cintayanto;</span><br />
</p>
<p id="mnd8c85p3">
<span class="m-text m-primary">Dhonena yugaṁ samāgamā,</span><br />
</p>
<p id="mnd8c85p4">
<span class="m-text m-primary">Na hi tvaṁ sakkhasi sampayātave”ti.</span><br />
</p>
<p id="mnd8c86p1">
<span class="m-text m-primary">Pasūrasuttaniddeso aṭṭhamo.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>