<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; vinaya &raquo; pli-tv-bu-vb &raquo; pli-tv-bu-vb-pd &raquo; Theravāda Vinaya | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pli-tv-bu-vb-pdy003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Theravāda Vinaya" />
  <meta name="twitter:title" content="Theravāda Vinaya" />
  <meta property="og:url" content="https://www.theravadan.org/pages/pli-tv-bu-vb-pdy003z.html" />
  <meta property="og:description" content="Translators: brahmali Theravāda Collection on Monastic Law Mahāvibhaṅga The monks’ rules and their analysis Pāṭidesanīyakaṇḍa The chapter on offenses entailing acknowledgment 3. Tatiyapāṭidesanīyasikkhāpada 3. The third training rule on acknowledgment Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time the Buddha was …" />
  <meta name="twitter:description" content="Translators: brahmali Theravāda Collection on Monastic Law Mahāvibhaṅga The monks’ rules and their analysis Pāṭidesanīyakaṇḍa The chapter on offenses entailing acknowledgment 3. Tatiyapāṭidesanīyasikkhāpada 3. The third training rule on acknowledgment Tena samayena buddho bhagavā sāvatthiyaṁ viharati jetavane anāthapiṇḍikassa ārāme. At one time the Buddha was …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-vinaya-index.html">vinaya</a> &raquo;
            <a href="https://www.theravadan.org/pages/ms-vinaya-pli-tv-bu-vb-index.html">pli-tv-bu-vb</a> &raquo;
            <a href="https://www.theravadan.org/pages/ms-vinaya-pli-tv-bu-vb-pli-tv-bu-vb-pd-index.html">pli-tv-bu-vb-pd</a> &raquo;
          </span>
          Theravāda Vinaya
        </h1>
<!-- content -->
<p>Translators: <span class="m-text m-success">brahmali</span></p>
<p><span class="m-text m-success">Theravāda Collection on Monastic Law</span></p>
<section id="mahavibhanga">
<h2><a href="#mahavibhanga">Mahāvibhaṅga</a></h2>
<p><span class="m-text m-success">The monks’ rules and their analysis</span></p>
<section id="patidesaniyakanda">
<h3><a href="#patidesaniyakanda">Pāṭidesanīyakaṇḍa</a></h3>
<p><span class="m-text m-success">The chapter on offenses entailing acknowledgment</span></p>
<section id="tatiyapatidesaniyasikkhapada">
<h4><a href="#tatiyapatidesaniyasikkhapada">3. Tatiyapāṭidesanīyasikkhāpada</a></h4>
<p><span class="m-text m-success">3. The third training rule on acknowledgment</span></p>
<p id="pli-tv-bu-vb-pd3c1p1">
<span class="m-text m-primary">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text m-success">At one time the Buddha was staying at Sāvatthī in the Jeta Grove, Anāthapiṇḍika’s Monastery.</span><br />
</p>
<p id="pli-tv-bu-vb-pd3c1p2">
<span class="m-text m-primary">Tena kho pana samayena sāvatthiyaṁ aññataraṁ kulaṁ ubhatopasannaṁ hoti.</span><br />
<span class="m-text m-success">At that time in Sāvatthī there was a family where both the husband and the wife had confidence.</span><br />
</p>
<p id="pli-tv-bu-vb-pd3c1p3">
<span class="m-text m-primary">Saddhāya vaḍḍhati, bhogena hāyati, yaṁ tasmiṁ kule uppajjati purebhattaṁ khādanīyaṁ vā bhojanīyaṁ vā taṁ sabbaṁ bhikkhūnaṁ vissajjetvā appekadā anasitā acchanti.</span><br />
<span class="m-text m-success">They were growing in faith, but declining in wealth. Whatever food they had in the morning, they gave to the monks. Sometimes they went without food.</span><br />
</p>
<p id="pli-tv-bu-vb-pd3c1p4">
<span class="m-text m-primary">Manussā ujjhāyanti khiyyanti vipācenti—</span><br />
<span class="m-text m-success">People complained and criticized the monks,</span><br />
</p>
<p id="pli-tv-bu-vb-pd3c1p5">
<span class="m-text m-primary">“kathañhi nāma samaṇā sakyaputtiyā na mattaṁ jānitvā paṭiggahessanti.</span><br />
<span class="m-text m-success">“How can the Sakyan monastics not have a sense of moderation in receiving offerings?</span><br />
</p>
<p id="pli-tv-bu-vb-pd3c1p6">
<span class="m-text m-primary">Ime imesaṁ datvā appekadā anasitā acchantī”ti.</span><br />
<span class="m-text m-success">After giving to them, these people sometimes go without.”</span><br />
</p>
<p id="pli-tv-bu-vb-pd3c1p7">
<span class="m-text m-primary">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span><br />
<span class="m-text m-success">The monks heard the complaints of those people</span><br />
</p>
<p id="pli-tv-bu-vb-pd3c1p8">
<span class="m-text m-primary">Atha kho te bhikkhū bhagavato etamatthaṁ ārocesuṁ.</span><br />
<span class="m-text m-success">and they told the Buddha.</span><br />
</p>
<p id="pli-tv-bu-vb-pd3c1p9">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="m-text m-success">Soon afterwards the Buddha gave a teaching and addressed the monks:</span><br />
</p>
<p id="pli-tv-bu-vb-pd3c1p10">
<span class="m-text m-primary">“anujānāmi, bhikkhave, yaṁ kulaṁ saddhāya vaḍḍhati, bhogena hāyati evarūpassa kulassa ñattidutiyena kammena sekkhasammutiṁ dātuṁ.</span><br />
<span class="m-text m-success">“Monks, if a family’s faith is growing, but its wealth is declining, I allow you to designate it as ‘in training’, through a legal procedure consisting of one motion and one announcement.</span><br />
</p>
<p id="pli-tv-bu-vb-pd3c1p11">
<span class="m-text m-primary">Evañca pana, bhikkhave, dātabbā.</span><br />
<span class="m-text m-success">And the designation should be given like this.</span><br />
</p>
<p id="pli-tv-bu-vb-pd3c1p12">
<span class="m-text m-primary">Byattena bhikkhunā paṭibalena saṅgho ñāpetabbo—</span><br />
<span class="m-text m-success">A competent and capable monk should inform the Sangha:</span><br />
</p>
<p id="pli-tv-bu-vb-pd3c1p13">
<span class="m-text m-primary">‘Suṇātu me, bhante, saṅgho.</span><br />
<span class="m-text m-success">‘Please, Venerables, I ask the Sangha to listen.</span><br />
</p>
<p id="pli-tv-bu-vb-pd3c1p14">
<span class="m-text m-primary">Itthannāmaṁ kulaṁ saddhāya vaḍḍhati, bhogena hāyati.</span><br />
<span class="m-text m-success">Such-and-such a family is growing in faith, but declining in wealth.</span><br />
</p>
<p id="pli-tv-bu-vb-pd3c1p15">
<span class="m-text m-primary">Yadi saṅghassa pattakallaṁ, saṅgho itthannāmassa kulassa sekkhasammutiṁ dadeyya.</span><br />
<span class="m-text m-success">If it seems appropriate to the Sangha, the Sangha should designate that family as “in training”.</span><br />
</p>
<p id="pli-tv-bu-vb-pd3c1p16">
<span class="m-text m-primary">Esā ñatti.</span><br />
<span class="m-text m-success">This is the motion.</span><br />
</p>
<p id="pli-tv-bu-vb-pd3c1p17">
<span class="m-text m-primary">Suṇātu me, bhante, saṅgho.</span><br />
<span class="m-text m-success">Please, Venerables, I ask the Sangha to listen.</span><br />
</p>
<p id="pli-tv-bu-vb-pd3c1p18">
<span class="m-text m-primary">Itthannāmaṁ kulaṁ saddhāya vaḍḍhati, bhogena hāyati.</span><br />
<span class="m-text m-success">Such-and-such a family is growing in faith, but declining in wealth.</span><br />
</p>
<p id="pli-tv-bu-vb-pd3c1p19">
<span class="m-text m-primary">Saṅgho itthannāmassa kulassa sekkhasammutiṁ deti.</span><br />
<span class="m-text m-success">The Sangha designates that family as “in training”.</span><br />
</p>
<p id="pli-tv-bu-vb-pd3c1p20">
<span class="m-text m-primary">Yassāyasmato khamati itthannāmassa kulassa sekkhasammutiyā dānaṁ, so tuṇhassa;</span><br />
<span class="m-text m-success">Any monk who approves of designating that family as “in training” should remain silent.</span><br />
</p>
<p id="pli-tv-bu-vb-pd3c1p21">
<span class="m-text m-primary">yassa nakkhamati, so bhāseyya.</span><br />
<span class="m-text m-success">Any monk who does not approve should speak up.</span><br />
</p>
<p id="pli-tv-bu-vb-pd3c1p22">
<span class="m-text m-primary">Dinnā saṅghena itthannāmassa kulassa sekkhasammuti.</span><br />
<span class="m-text m-success">The Sangha designates such-and-such a family as “in training”.</span><br />
</p>
<p id="pli-tv-bu-vb-pd3c1p23">
<span class="m-text m-primary">Khamati saṅghassa, tasmā tuṇhī, evametaṁ dhārayāmī’ti.</span><br />
<span class="m-text m-success">The Sangha approves and is therefore silent. I will remember it thus.’</span><br />
</p>
<p id="pli-tv-bu-vb-pd3c1p24">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">“And, monks, this training rule should be recited like this:</span><br />
</p>
<p id="pli-tv-bu-vb-pd3c1p25p1">
<span class="m-text m-primary">“Yāni kho pana tāni sekkhasammatāni kulāni, yo pana bhikkhu tathārūpesu sekkhasammatesu kulesu khādanīyaṁ vā bhojanīyaṁ vā sahatthā paṭiggahetvā khādeyya vā bhuñjeyya vā, paṭidesetabbaṁ tena bhikkhunā—</span><br />
<span class="m-text m-success">‘There are families that are designated as “in training”. If a monk eats fresh or cooked food after personally receiving it from such a family, he must acknowledge it:</span><br />
</p>
<p id="pli-tv-bu-vb-pd3c1p26">
<span class="m-text m-primary">‘gārayhaṁ, āvuso, dhammaṁ āpajjiṁ asappāyaṁ pāṭidesanīyaṁ taṁ paṭidesemī’”ti.</span><br />
<span class="m-text m-success">“I have done a blameworthy and unsuitable thing that is to be acknowledged. I acknowledge it.”’”</span><br />
</p>
<p id="pli-tv-bu-vb-pd3c1p27">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-pd3c2p1">
<span class="m-text m-primary">Tena kho pana samayena sāvatthiyaṁ ussavo hoti.</span><br />
<span class="m-text m-success">Soon afterwards there was a celebration in Sāvatthī</span><br />
</p>
<p id="pli-tv-bu-vb-pd3c2p2">
<span class="m-text m-primary">Manussā bhikkhū nimantetvā bhojenti.</span><br />
<span class="m-text m-success">and people invited the monks for a meal.</span><br />
</p>
<p id="pli-tv-bu-vb-pd3c2p3">
<span class="m-text m-primary">Tampi kho kulaṁ bhikkhū nimantesi.</span><br />
<span class="m-text m-success">And so did the family that had been designated as in training.</span><br />
</p>
<p id="pli-tv-bu-vb-pd3c2p4">
<span class="m-text m-primary">Bhikkhū kukkuccāyantā nādhivāsenti—</span><br />
</p>
<p id="pli-tv-bu-vb-pd3c2p5">
<span class="m-text m-primary">“paṭikkhittaṁ bhagavatā sekkhasammatesu kulesu khādanīyaṁ vā bhojanīyaṁ vā sahatthā paṭiggahetvā khādituṁ bhuñjitun”ti.</span><br />
<span class="m-text m-success">But knowing that the Buddha had prohibited eating fresh or cooked food after personally receiving it from such a family, and being afraid of wrongdoing, the monks did not accept.</span><br />
</p>
<p id="pli-tv-bu-vb-pd3c2p6">
<span class="m-text m-primary">Te ujjhāyanti khiyyanti vipācenti—</span><br />
<span class="m-text m-success">That family complained and criticized them,</span><br />
</p>
<p id="pli-tv-bu-vb-pd3c2p7">
<span class="m-text m-primary">“kiṁ nu kho nāma amhākaṁ jīvitena yaṁ ayyā amhākaṁ na paṭiggaṇhantī”ti.</span><br />
<span class="m-text m-success">“What is it with us that they don’t receive from us?”</span><br />
</p>
<p id="pli-tv-bu-vb-pd3c2p8">
<span class="m-text m-primary">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span><br />
<span class="m-text m-success">The monks heard the complaints of those people</span><br />
</p>
<p id="pli-tv-bu-vb-pd3c2p9">
<span class="m-text m-primary">Atha kho te bhikkhū bhagavato etamatthaṁ ārocesuṁ.</span><br />
<span class="m-text m-success">and they told the Buddha.</span><br />
</p>
<p id="pli-tv-bu-vb-pd3c2p10">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="m-text m-success">Soon afterwards the Buddha gave a teaching and addressed the monks:</span><br />
</p>
<p id="pli-tv-bu-vb-pd3c2p11">
<span class="m-text m-primary">“anujānāmi, bhikkhave, nimantitena sekkhasammatesu kulesu khādanīyaṁ vā bhojanīyaṁ vā sahatthā paṭiggahetvā khādituṁ bhuñjituṁ.</span><br />
<span class="m-text m-success">“Monks, if you have been invited, I allow you to eat fresh or cooked food after personally receiving it from a family designated as in training.</span><br />
</p>
<p id="pli-tv-bu-vb-pd3c2p12">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">And so, monks, this training rule should be recited like this:</span><br />
</p>
<p id="pli-tv-bu-vb-pd3c2p13p1">
<span class="m-text m-primary">“Yāni kho pana tāni sekkhasammatāni kulāni, yo pana bhikkhu tathārūpesu sekkhasammatesu kulesu pubbe animantito khādanīyaṁ vā bhojanīyaṁ vā sahatthā paṭiggahetvā khādeyya vā bhuñjeyya vā, paṭidesetabbaṁ tena bhikkhunā—</span><br />
<span class="m-text m-success">‘There are families that are designated as “in training”. If a monk, without first being invited, eats fresh or cooked food after personally receiving it from such a family, he must acknowledge it:</span><br />
</p>
<p id="pli-tv-bu-vb-pd3c2p14">
<span class="m-text m-primary">‘gārayhaṁ, āvuso, dhammaṁ āpajjiṁ asappāyaṁ pāṭidesanīyaṁ, taṁ paṭidesemī’”ti.</span><br />
<span class="m-text m-success">“I have done a blameworthy and unsuitable thing that is to be acknowledged. I acknowledge it.”’”</span><br />
</p>
<p id="pli-tv-bu-vb-pd3c2p15">
<span class="m-text m-primary">Evañcidaṁ bhagavatā bhikkhūnaṁ sikkhāpadaṁ paññattaṁ hoti.</span><br />
<span class="m-text m-success">In this way the Buddha laid down this training rule for the monks.</span><br />
</p>
<p id="pli-tv-bu-vb-pd3c3p1">
<span class="m-text m-primary">Tena kho pana samayena aññataro bhikkhu tassa kulassa kulūpako hoti.</span><br />
<span class="m-text m-success">Soon afterwards a certain monk was associating with that family.</span><br />
</p>
<p id="pli-tv-bu-vb-pd3c3p2">
<span class="m-text m-primary">Atha kho so bhikkhu pubbaṇhasamayaṁ nivāsetvā pattacīvaramādāya yena taṁ kulaṁ tenupasaṅkami; upasaṅkamitvā paññatte āsane nisīdi.</span><br />
<span class="m-text m-success">One morning he robed up, took his bowl and robe, went to them, and sat down on the prepared seat.</span><br />
</p>
<p id="pli-tv-bu-vb-pd3c3p3">
<span class="m-text m-primary">Tena kho pana samayena so bhikkhu gilāno hoti.</span><br />
<span class="m-text m-success">Just then that monk was sick,</span><br />
</p>
<p id="pli-tv-bu-vb-pd3c3p4">
<span class="m-text m-primary">Atha kho te manussā taṁ bhikkhuṁ etadavocuṁ—</span><br />
<span class="m-text m-success">and so they invited him to eat.</span><br />
</p>
<p id="pli-tv-bu-vb-pd3c3p5">
<span class="m-text m-primary">“bhuñjatha, bhante”ti.</span><br />
</p>
<p id="pli-tv-bu-vb-pd3c3p6">
<span class="m-text m-primary">Atha kho so bhikkhu—</span><br />
</p>
<p id="pli-tv-bu-vb-pd3c3p7">
<span class="m-text m-primary">“bhagavatā paṭikkhittaṁ animantitena sekkhasammatesu kulesu khādanīyaṁ vā bhojanīyaṁ vā sahatthā paṭiggahetvā khādituṁ bhuñjitun”ti kukkuccāyanto na paṭiggahesi;</span><br />
<span class="m-text m-success">But knowing that the Buddha had prohibited an uninvited monk from eating fresh or cooked food after personally receiving it from such a family, and being afraid of wrongdoing, he did not accept.</span><br />
</p>
<p id="pli-tv-bu-vb-pd3c3p8">
<span class="m-text m-primary">nāsakkhi piṇḍāya carituṁ;</span><br />
<span class="m-text m-success">And being unable to walk for alms,</span><br />
</p>
<p id="pli-tv-bu-vb-pd3c3p9">
<span class="m-text m-primary">chinnabhatto ahosi.</span><br />
<span class="m-text m-success">he missed his meal.</span><br />
</p>
<p id="pli-tv-bu-vb-pd3c3p10">
<span class="m-text m-primary">Atha kho so bhikkhu ārāmaṁ gantvā bhikkhūnaṁ etamatthaṁ ārocesi.</span><br />
<span class="m-text m-success">He then returned to the monastery and told the monks what had happened,</span><br />
</p>
<p id="pli-tv-bu-vb-pd3c3p11">
<span class="m-text m-primary">Bhikkhū bhagavato etamatthaṁ ārocesuṁ.</span><br />
<span class="m-text m-success">who in turn told the Buddha.</span><br />
</p>
<p id="pli-tv-bu-vb-pd3c3p12">
<span class="m-text m-primary">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br />
<span class="m-text m-success">Soon afterwards the Buddha gave a teaching and addressed the monks:</span><br />
</p>
<p id="pli-tv-bu-vb-pd3c3p13">
<span class="m-text m-primary">“anujānāmi, bhikkhave, gilānena bhikkhunā sekkhasammatesu kulesu khādanīyaṁ vā bhojanīyaṁ vā sahatthā paṭiggahetvā khādituṁ bhuñjituṁ.</span><br />
<span class="m-text m-success">“Monks, I allow a sick monk to eat fresh or cooked food after personally receiving it from a family designated as in training.</span><br />
</p>
<p id="pli-tv-bu-vb-pd3c3p14">
<span class="m-text m-primary">Evañca pana, bhikkhave, imaṁ sikkhāpadaṁ uddiseyyātha—</span><br />
<span class="m-text m-success">And so, monks, this training rule should be recited like this:</span><br />
</p>
<p id="pli-tv-bu-vb-pd3c3p15p1">
<span class="m-text m-primary">“Yāni kho pana tāni sekkhasammatāni kulāni, yo pana bhikkhu tathārūpesu sekkhasammatesu kulesu pubbe animantito agilāno khādanīyaṁ vā bhojanīyaṁ vā sahatthā paṭiggahetvā khādeyya vā bhuñjeyya vā, paṭidesetabbaṁ tena bhikkhunā—</span><br />
<span class="m-text m-success">‘There are families that are designated as “in training”. If a monk, without being sick and without first being invited, eats fresh or cooked food after personally receiving it from such a family, he must acknowledge it:</span><br />
</p>
<p id="pli-tv-bu-vb-pd3c3p16">
<span class="m-text m-primary">‘gārayhaṁ, āvuso, dhammaṁ āpajjiṁ asappāyaṁ pāṭidesanīyaṁ, taṁ paṭidesemī’”ti.</span><br />
<span class="m-text m-success">“I have done a blameworthy and unsuitable thing that is to be acknowledged. I acknowledge it.”’”</span><br />
</p>
<p id="pli-tv-bu-vb-pd3c4p1p1">
<span class="m-text m-primary">Yāni kho pana tāni sekkhasammatāni kulānīti</span><br />
<span class="m-text m-success">There are families that are designated as “in training”:</span><br />
</p>
<p id="pli-tv-bu-vb-pd3c4p1p2">
<span class="m-text m-primary">sekkhasammataṁ nāma kulaṁ yaṁ kulaṁ saddhāya vaḍḍhati, bhogena hāyati. Evarūpassa kulassa ñattidutiyena kammena sekkhasammuti dinnā hoti.</span><br />
<span class="m-text m-success">a family designated as in training: a family in which the faith is growing but the wealth is declining. Such a family is designated as “in training” through a legal procedure consisting of one motion and one announcement.</span><br />
</p>
<p id="pli-tv-bu-vb-pd3c4p1p3">
<span class="m-text m-primary">Yo panāti</span><br />
<span class="m-text m-success">A:</span><br />
</p>
<p id="pli-tv-bu-vb-pd3c4p1p4">
<span class="m-text m-primary">yo yādiso …pe…</span><br />
<span class="m-text m-success">whoever …</span><br />
</p>
<p id="pli-tv-bu-vb-pd3c4p1p5">
<span class="m-text m-primary">bhikkhūti</span><br />
<span class="m-text m-success">Monk:</span><br />
</p>
<p id="pli-tv-bu-vb-pd3c4p1p6">
<span class="m-text m-primary">…pe… ayaṁ imasmiṁ atthe adhippeto bhikkhūti.</span><br />
<span class="m-text m-success">… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case.</span><br />
</p>
<p id="pli-tv-bu-vb-pd3c4p1p7">
<span class="m-text m-primary">Tathārūpesu sekkhasammatesu kulesūti</span><br />
<span class="m-text m-success">Such a family:</span><br />
</p>
<p id="pli-tv-bu-vb-pd3c4p1p8">
<span class="m-text m-primary">evarūpesu sekkhasammatesu kulesu.</span><br />
<span class="m-text m-success">that kind of family.</span><br />
</p>
<p id="pli-tv-bu-vb-pd3c4p1p9">
<span class="m-text m-primary">Animantito nāma</span><br />
<span class="m-text m-success">Without being invited:</span><br />
</p>
<p id="pli-tv-bu-vb-pd3c4p1p10">
<span class="m-text m-primary">ajjatanāya vā svātanāya vā animantito, gharūpacāraṁ okkamante nimanteti, eso animantito nāma.</span><br />
<span class="m-text m-success">not invited for later on the same day or for the following day, but only after entering the vicinity of the house—this is called “without being invited”.</span><br />
</p>
<p id="pli-tv-bu-vb-pd3c4p1p11">
<span class="m-text m-primary">Nimantito nāma</span><br />
<span class="m-text m-success">Invited:</span><br />
</p>
<p id="pli-tv-bu-vb-pd3c4p1p12">
<span class="m-text m-primary">ajjatanāya vā svātanāya vā nimantito, gharūpacāraṁ anokkamante nimanteti, eso nimantito nāma.</span><br />
<span class="m-text m-success">invited for later on the same day or for the following day, but not after entering the vicinity of the house—this is called “invited”.</span><br />
</p>
<p id="pli-tv-bu-vb-pd3c4p1p13">
<span class="m-text m-primary">Agilāno nāma</span><br />
<span class="m-text m-success">Without being sick:</span><br />
</p>
<p id="pli-tv-bu-vb-pd3c4p1p14">
<span class="m-text m-primary">sakkoti piṇḍāya carituṁ.</span><br />
<span class="m-text m-success">who is able to walk for alms.</span><br />
</p>
<p id="pli-tv-bu-vb-pd3c4p1p15">
<span class="m-text m-primary">Gilāno nāma</span><br />
<span class="m-text m-success">Sick:</span><br />
</p>
<p id="pli-tv-bu-vb-pd3c4p1p16">
<span class="m-text m-primary">na sakkoti piṇḍāya carituṁ.</span><br />
<span class="m-text m-success">who is unable to walk for alms.</span><br />
</p>
<p id="pli-tv-bu-vb-pd3c4p1p17">
<span class="m-text m-primary">Khādanīyaṁ nāma</span><br />
<span class="m-text m-success">Fresh food:</span><br />
</p>
<p id="pli-tv-bu-vb-pd3c4p1p18">
<span class="m-text m-primary">pañca bhojanāni yāmakālikaṁ sattāhakālikaṁ yāvajīvikaṁ ṭhapetvā avasesaṁ khādanīyaṁ nāma.</span><br />
<span class="m-text m-success">apart from the five cooked foods, the post-midday tonics, the seven-day tonics, and the lifetime tonics—the rest is called “fresh food”.</span><br />
</p>
<p id="pli-tv-bu-vb-pd3c4p1p19">
<span class="m-text m-primary">Bhojanīyaṁ nāma</span><br />
<span class="m-text m-success">Cooked food:</span><br />
</p>
<p id="pli-tv-bu-vb-pd3c4p1p20">
<span class="m-text m-primary">pañca bhojanāni—odano, kummāso, sattu, maccho, maṁsaṁ.</span><br />
<span class="m-text m-success">there are five kinds of cooked food: cooked grain, porridge, flour  products, fish, and meat.</span><br />
</p>
<p id="pli-tv-bu-vb-pd3c4p1p21">
<span class="m-text m-primary">Animantito agilāno “khādissāmi bhuñjissāmī”ti paṭiggaṇhāti, āpatti dukkaṭassa.</span><br />
<span class="m-text m-success">If, without being sick and without being invited, he receives fresh or cooked food with the intention of eating it, he commits an offense of wrong conduct.</span><br />
</p>
<p id="pli-tv-bu-vb-pd3c4p1p22">
<span class="m-text m-primary">Ajjhohāre ajjhohāre āpatti pāṭidesanīyassa.</span><br />
<span class="m-text m-success">For every mouthful, he commits an offense entailing acknowledgment.</span><br />
</p>
<p id="pli-tv-bu-vb-pd3c4p2p1">
<span class="m-text m-primary">Sekkhasammate sekkhasammatasaññī animantito agilāno khādanīyaṁ vā bhojanīyaṁ vā sahatthā paṭiggahetvā khādati vā bhuñjati vā, āpatti pāṭidesanīyassa.</span><br />
<span class="m-text m-success">If a family is designated as in training, and he perceives it as such, and he, without being sick and without being invited, eats fresh or cooked food after personally receiving it from that family, he commits an offense entailing acknowledgment.</span><br />
</p>
<p id="pli-tv-bu-vb-pd3c4p2p2">
<span class="m-text m-primary">Sekkhasammate vematiko …pe…</span><br />
<span class="m-text m-success">If a family is designated as in training, but he is unsure of it, and he, without being sick and without being invited, eats fresh or cooked food after personally receiving it from that family, he commits an offense entailing acknowledgment.</span><br />
</p>
<p id="pli-tv-bu-vb-pd3c4p2p3">
<span class="m-text m-primary">sekkhasammate asekkhasammatasaññī animantito agilāno khādanīyaṁ vā bhojanīyaṁ vā sahatthā paṭiggahetvā khādati vā bhuñjati vā, āpatti pāṭidesanīyassa.</span><br />
<span class="m-text m-success">If a family is designated as in training, but he does not perceive it as such, and he, without being sick and without being invited, eats fresh or cooked food after personally receiving it from that family, he commits an offense entailing acknowledgment.</span><br />
</p>
<p id="pli-tv-bu-vb-pd3c4p2p4">
<span class="m-text m-primary">Yāmakālikaṁ sattāhakālikaṁ yāvajīvikaṁ āhāratthāya paṭiggaṇhāti, āpatti dukkaṭassa.</span><br />
<span class="m-text m-success">If he receives post-midday tonics, seven-day tonics, or lifetime tonics for the purpose of food, he commits an offense of wrong conduct.</span><br />
</p>
<p id="pli-tv-bu-vb-pd3c4p2p5">
<span class="m-text m-primary">Ajjhohāre ajjhohāre āpatti dukkaṭassa.</span><br />
<span class="m-text m-success">For every mouthful, he commits an offense of wrong conduct.</span><br />
</p>
<p id="pli-tv-bu-vb-pd3c4p2p6">
<span class="m-text m-primary">Asekkhasammate sekkhasammatasaññī, āpatti dukkaṭassa.</span><br />
<span class="m-text m-success">If a family is not designated as in training, but he perceives it as such, he commits an offense of wrong conduct.</span><br />
</p>
<p id="pli-tv-bu-vb-pd3c4p2p7">
<span class="m-text m-primary">Asekkhasammate vematiko, āpatti dukkaṭassa.</span><br />
<span class="m-text m-success">If a family is not designated as in training, but he is unsure of it, he commits an offense of wrong conduct.</span><br />
</p>
<p id="pli-tv-bu-vb-pd3c4p2p8">
<span class="m-text m-primary">Asekkhasammate asekkhasammatasaññī, anāpatti.</span><br />
<span class="m-text m-success">If a family is not designated as in training, and he does not perceive it as such, there is no offense.</span><br />
</p>
<p id="pli-tv-bu-vb-pd3c4p3p1">
<span class="m-text m-primary">Anāpatti—</span><br />
<span class="m-text m-success">There is no offense:</span><br />
</p>
<p id="pli-tv-bu-vb-pd3c4p3p2">
<span class="m-text m-primary">nimantitassa,</span><br />
<span class="m-text m-success">if he has been invited;</span><br />
</p>
<p id="pli-tv-bu-vb-pd3c4p3p3">
<span class="m-text m-primary">gilānassa,</span><br />
<span class="m-text m-success">if he is sick;</span><br />
</p>
<p id="pli-tv-bu-vb-pd3c4p3p4">
<span class="m-text m-primary">nimantitassa vā gilānassa vā sesakaṁ bhuñjati,</span><br />
<span class="m-text m-success">if he eats the leftovers from one who has been invited or who is sick;</span><br />
</p>
<p id="pli-tv-bu-vb-pd3c4p3p5">
<span class="m-text m-primary">aññesaṁ bhikkhā tattha paññattā hoti,</span><br />
<span class="m-text m-success">if other people’s almsfood is prepared there;</span><br />
</p>
<p id="pli-tv-bu-vb-pd3c4p3p6">
<span class="m-text m-primary">gharato nīharitvā denti,</span><br />
<span class="m-text m-success">if they give after coming out from the house;</span><br />
</p>
<p id="pli-tv-bu-vb-pd3c4p3p7">
<span class="m-text m-primary">niccabhatte,</span><br />
<span class="m-text m-success">if it is a regular meal invitation;</span><br />
</p>
<p id="pli-tv-bu-vb-pd3c4p3p8">
<span class="m-text m-primary">salākabhatte,</span><br />
<span class="m-text m-success">if it is a meal for which lots are drawn;</span><br />
</p>
<p id="pli-tv-bu-vb-pd3c4p3p9">
<span class="m-text m-primary">pakkhike,</span><br />
<span class="m-text m-success">if it is a half-monthly meal;</span><br />
</p>
<p id="pli-tv-bu-vb-pd3c4p3p10">
<span class="m-text m-primary">uposathike,</span><br />
<span class="m-text m-success">if it is on the observance day;</span><br />
</p>
<p id="pli-tv-bu-vb-pd3c4p3p11">
<span class="m-text m-primary">pāṭipadike,</span><br />
<span class="m-text m-success">if it is on the day after the observance day;</span><br />
</p>
<p id="pli-tv-bu-vb-pd3c4p3p12">
<span class="m-text m-primary">yāmakālikaṁ sattāhakālikaṁ yāvajīvikaṁ— “sati paccaye paribhuñjā”ti deti,</span><br />
<span class="m-text m-success">if the family gives post-midday tonics, seven-day tonics, or lifetime tonics, saying, “Use these when there’s a reason;”</span><br />
</p>
<p id="pli-tv-bu-vb-pd3c4p3p13">
<span class="m-text m-primary">ummattakassa,</span><br />
<span class="m-text m-success">if he is insane;</span><br />
</p>
<p id="pli-tv-bu-vb-pd3c4p3p14">
<span class="m-text m-primary">ādikammikassāti.</span><br />
<span class="m-text m-success">if he is the first offender.</span><br />
</p>
<p id="pli-tv-bu-vb-pd3c4p3p15">
<span class="m-text m-primary">Tatiyapāṭidesanīyasikkhāpadaṁ niṭṭhitaṁ.</span><br />
<span class="m-text m-success">The third training rule on acknowledgment is finished.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>