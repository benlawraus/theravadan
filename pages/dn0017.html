<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; dn &raquo; Dīgha Nikāya 17 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/dn0017.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-dn-index.html">dn</a> &raquo;
          </span>
          Dīgha Nikāya 17
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/dn0016.html">Previous</a></div>
<div class="m-col-t-6 m-text-right">
<a href="https://theravadan.org/pages/dn0018.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Long Discourses 17</span></p>
<section id="mahasudassanasutta">
<span id="dn17c0p2"></span><h2><span class="pali m-text">Mahāsudassanasutta</span></h2>
<p><span class="sujato m-text">King Mahāsudassana</span></p>
<p id="dn17c1p1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="dn17c1p1p2">
<span class="pali m-text">ekaṁ samayaṁ bhagavā kusinārāyaṁ viharati upavattane mallānaṁ sālavane antarena yamakasālānaṁ parinibbānasamaye.</span><br />
<span class="sujato m-text">At one time the Buddha was staying between a pair of sal trees in the sal forest of the Mallas at Upavattana near Kusinārā at the time of his final extinguishment.</span><br />
</p>
<p id="dn17c1p2p1">
<span class="pali m-text">Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:</span><br />
<span class="sujato m-text">Then Venerable Ānanda went up to the Buddha, bowed, sat down to one side, and said to him,</span><br />
</p>
<p id="dn17c1p2p2">
<span class="pali m-text">“mā, bhante, bhagavā imasmiṁ khuddakanagarake ujjaṅgalanagarake sākhānagarake parinibbāyi.</span><br />
<span class="sujato m-text">“Sir, please don’t become fully extinguished in this little hamlet, this jungle hamlet, this branch hamlet.</span><br />
</p>
<p id="dn17c1p2p3">
<span class="pali m-text">Santi, bhante, aññāni mahānagarāni.</span><br />
<span class="sujato m-text">There are other great cities such as</span><br />
</p>
<p id="dn17c1p2p4">
<span class="pali m-text">Seyyathidaṁ—campā, rājagahaṁ, sāvatthi, sāketaṁ, kosambī, bārāṇasī;</span><br />
<span class="sujato m-text">Campā, Rājagaha, Sāvatthī, Sāketa, Kosambī, and Benares.</span><br />
</p>
<p id="dn17c1p2p5">
<span class="pali m-text">ettha bhagavā parinibbāyatu.</span><br />
<span class="sujato m-text">Let the Buddha become fully extinguished there.</span><br />
</p>
<p id="dn17c1p2p6">
<span class="pali m-text">Ettha bahū khattiyamahāsālā brāhmaṇamahāsālā gahapatimahāsālā tathāgate abhippasannā, te tathāgatassa sarīrapūjaṁ karissantī”ti.</span><br />
<span class="sujato m-text">There are many well-to-do aristocrats, brahmins, and householders there who are devoted to the Buddha. They will perform the rites of venerating the Realized One’s corpse.”</span><br />
</p>
<p id="dn17c1p3p1">
<span class="pali m-text">“Mā hevaṁ, ānanda, avaca; mā hevaṁ, ānanda, avaca:</span><br />
<span class="sujato m-text">“Don’t say that, Ānanda! Don’t say that</span><br />
</p>
<p id="dn17c1p3p2">
<span class="pali m-text">‘khuddakanagarakaṁ ujjaṅgalanagarakaṁ sākhānagarakan’ti.</span><br />
<span class="sujato m-text">this is a little hamlet, a jungle hamlet, a branch hamlet.</span><br />
</p>
<p id="dn17c1p3p3p0">
<span class="pali m-text">1. Kusāvatīrājadhānī</span><br />
<span class="sujato m-text">1. The Capital City of Kusāvatī</span><br />
</p>
<p id="dn17c1p3p4">
<span class="pali m-text">Bhūtapubbaṁ, ānanda, rājā mahāsudassano nāma ahosi khattiyo muddhāvasitto cāturanto vijitāvī janapadatthāvariyappatto.</span><br />
<span class="sujato m-text">Once upon a time there was a king named Mahāsudassana whose dominion extended to all four sides, and who achieved stability in the country.</span><br />
</p>
<p id="dn17c1p3p5">
<span class="pali m-text">Rañño, ānanda, mahāsudassanassa ayaṁ kusinārā kusāvatī nāma rājadhānī ahosi.</span><br />
<span class="sujato m-text">His capital was this Kusinārā, which at the time was named Kusāvatī.</span><br />
</p>
<p id="dn17c1p3p6">
<span class="pali m-text">Puratthimena ca pacchimena ca dvādasayojanāni āyāmena, uttarena ca dakkhiṇena ca sattayojanāni vitthārena.</span><br />
<span class="sujato m-text">It stretched for twelve leagues from east to west, and seven leagues from north to south.</span><br />
</p>
<p id="dn17c1p3p7">
<span class="pali m-text">Kusāvatī, ānanda, rājadhānī iddhā ceva ahosi phītā ca bahujanā ca ākiṇṇamanussā ca subhikkhā ca.</span><br />
<span class="sujato m-text">The royal capital of Kusāvatī was successful, prosperous, populous, full of people, with plenty of food.</span><br />
</p>
<p id="dn17c1p3p8">
<span class="pali m-text">Seyyathāpi, ānanda, devānaṁ āḷakamandā nāma rājadhānī iddhā ceva hoti phītā ca bahujanā ca ākiṇṇayakkhā ca subhikkhā ca;</span><br />
<span class="sujato m-text">It was just like Āḷakamandā, the royal capital of the gods, which is successful, prosperous, populous, full of spirits, with plenty of food.</span><br />
</p>
<p id="dn17c1p3p9">
<span class="pali m-text">evameva kho, ānanda, kusāvatī rājadhānī iddhā ceva ahosi phītā ca bahujanā ca ākiṇṇamanussā ca subhikkhā ca.</span><br />
</p>
<p id="dn17c1p3p10">
<span class="pali m-text">Kusāvatī, ānanda, rājadhānī dasahi saddehi avivittā ahosi divā ceva rattiñca, seyyathidaṁ—</span><br />
<span class="sujato m-text">Kusāvatī was never free of ten sounds by day or night, namely:</span><br />
</p>
<p id="dn17c1p3p11">
<span class="pali m-text">hatthisaddena assasaddena rathasaddena bherisaddena mudiṅgasaddena vīṇāsaddena gītasaddena saṅkhasaddena sammasaddena pāṇitāḷasaddena ‘asnātha pivatha khādathā’ti dasamena saddena.</span><br />
<span class="sujato m-text">the sound of elephants, horses, chariots, drums, clay drums, arched harps, singing, horns, gongs, and handbells; and the cry, ‘Eat, drink, be merry!’ as the tenth.</span><br />
</p>
<p id="dn17c1p4p1">
<span class="pali m-text">Kusāvatī, ānanda, rājadhānī sattahi pākārehi parikkhittā ahosi.</span><br />
<span class="sujato m-text">Kusāvatī was encircled by seven ramparts:</span><br />
</p>
<p id="dn17c1p4p2">
<span class="pali m-text">Eko pākāro sovaṇṇamayo, eko rūpiyamayo, eko veḷuriyamayo, eko phalikamayo, eko lohitaṅkamayo, eko masāragallamayo, eko sabbaratanamayo.</span><br />
<span class="sujato m-text">one made of gold, one made of silver, one made of beryl, one made of crystal, one made of ruby, one made of emerald, and one made of all precious things.</span><br />
</p>
<p id="dn17c1p5p1">
<span class="pali m-text">Kusāvatiyā, ānanda, rājadhāniyā catunnaṁ vaṇṇānaṁ dvārāni ahesuṁ.</span><br />
<span class="sujato m-text">It had four gates,</span><br />
</p>
<p id="dn17c1p5p2">
<span class="pali m-text">Ekaṁ dvāraṁ sovaṇṇamayaṁ, ekaṁ rūpiyamayaṁ, ekaṁ veḷuriyamayaṁ, ekaṁ phalikamayaṁ.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p5p3">
<span class="pali m-text">Ekekasmiṁ dvāre satta satta esikā nikhātā ahesuṁ tiporisaṅgā tiporisanikhātā dvādasaporisā ubbedhena.</span><br />
<span class="sujato m-text">At each gate there were seven pillars, three fathoms deep and four fathoms high,</span><br />
</p>
<p id="dn17c1p5p4">
<span class="pali m-text">Ekā esikā sovaṇṇamayā, ekā rūpiyamayā, ekā veḷuriyamayā, ekā phalikamayā, ekā lohitaṅkamayā, ekā masāragallamayā, ekā sabbaratanamayā.</span><br />
<span class="sujato m-text">made of gold, silver, beryl, crystal, ruby, emerald, and all precious things.</span><br />
</p>
<p id="dn17c1p6p1">
<span class="pali m-text">Kusāvatī, ānanda, rājadhānī sattahi tālapantīhi parikkhittā ahosi.</span><br />
<span class="sujato m-text">It was surrounded by seven rows of palm trees,</span><br />
</p>
<p id="dn17c1p6p2">
<span class="pali m-text">Ekā tālapanti sovaṇṇamayā, ekā rūpiyamayā, ekā veḷuriyamayā, ekā phalikamayā, ekā lohitaṅkamayā, ekā masāragallamayā, ekā sabbaratanamayā.</span><br />
<span class="sujato m-text">made of gold, silver, beryl, crystal, ruby, emerald, and all precious things.</span><br />
</p>
<p id="dn17c1p6p3">
<span class="pali m-text">Sovaṇṇamayassa tālassa sovaṇṇamayo khandho ahosi, rūpiyamayāni pattāni ca phalāni ca.</span><br />
<span class="sujato m-text">The golden palms had trunks of gold, and leaves and fruits of silver.</span><br />
</p>
<p id="dn17c1p6p4">
<span class="pali m-text">Rūpiyamayassa tālassa rūpiyamayo khandho ahosi, sovaṇṇamayāni pattāni ca phalāni ca.</span><br />
<span class="sujato m-text">The silver palms had trunks of silver, and leaves and fruits of gold.</span><br />
</p>
<p id="dn17c1p6p5">
<span class="pali m-text">Veḷuriyamayassa tālassa veḷuriyamayo khandho ahosi, phalikamayāni pattāni ca phalāni ca.</span><br />
<span class="sujato m-text">The beryl palms had trunks of beryl, and leaves and fruits of crystal.</span><br />
</p>
<p id="dn17c1p6p6">
<span class="pali m-text">Phalikamayassa tālassa phalikamayo khandho ahosi, veḷuriyamayāni pattāni ca phalāni ca.</span><br />
<span class="sujato m-text">The crystal palms had trunks of crystal, and leaves and fruits of beryl.</span><br />
</p>
<p id="dn17c1p6p7">
<span class="pali m-text">Lohitaṅkamayassa tālassa lohitaṅkamayo khandho ahosi, masāragallamayāni pattāni ca phalāni ca.</span><br />
<span class="sujato m-text">The ruby palms had trunks of ruby, and leaves and fruits of emerald.</span><br />
</p>
<p id="dn17c1p6p8">
<span class="pali m-text">Masāragallamayassa tālassa masāragallamayo khandho ahosi, lohitaṅkamayāni pattāni ca phalāni ca.</span><br />
<span class="sujato m-text">The emerald palms had trunks of emerald, and leaves and fruits of ruby.</span><br />
</p>
<p id="dn17c1p6p9">
<span class="pali m-text">Sabbaratanamayassa tālassa sabbaratanamayo khandho ahosi, sabbaratanamayāni pattāni ca phalāni ca.</span><br />
<span class="sujato m-text">The palms of all precious things had trunks of all precious things, and leaves and fruits of all precious things.</span><br />
</p>
<p id="dn17c1p6p10">
<span class="pali m-text">Tāsaṁ kho panānanda, tālapantīnaṁ vāteritānaṁ saddo ahosi vaggu ca rajanīyo ca khamanīyo ca madanīyo ca.</span><br />
<span class="sujato m-text">When those rows of palm trees were blown by the wind they sounded graceful, tantalizing, sensuous, lovely, and intoxicating,</span><br />
</p>
<p id="dn17c1p6p11">
<span class="pali m-text">Seyyathāpi, ānanda, pañcaṅgikassa tūriyassa suvinītassa suppaṭitāḷitassa sukusalehi samannāhatassa saddo hoti vaggu ca rajanīyo ca khamanīyo ca madanīyo ca;</span><br />
<span class="sujato m-text">like a quintet made up of skilled musicians who had practiced well and kept excellent rhythm.</span><br />
</p>
<p id="dn17c1p6p12">
<span class="pali m-text">evameva kho, ānanda, tāsaṁ tālapantīnaṁ vāteritānaṁ saddo ahosi vaggu ca rajanīyo ca khamanīyo ca madanīyo ca.</span><br />
</p>
<p id="dn17c1p6p13">
<span class="pali m-text">Ye kho panānanda, tena samayena kusāvatiyā rājadhāniyā dhuttā ahesuṁ soṇḍā pipāsā, te tāsaṁ tālapantīnaṁ vāteritānaṁ saddena paricāresuṁ.</span><br />
<span class="sujato m-text">And any addicts, carousers, or drunkards in Kusāvatī at that time were entertained by that sound.</span><br />
</p>
<p id="dn17c1p7p0p1">
<span class="pali m-text">2. Sattaratanasamannāgata</span><br />
<span class="sujato m-text">2. The Seven Treasures</span><br />
</p>
<p id="dn17c1p7p0p2">
<span class="pali m-text">2.1. Cakkaratana</span><br />
<span class="sujato m-text">2.1. The Wheel-Treasure</span><br />
</p>
<p id="dn17c1p7p1">
<span class="pali m-text">Rājā, ānanda, mahāsudassano sattahi ratanehi samannāgato ahosi catūhi ca iddhīhi.</span><br />
<span class="sujato m-text">King Mahāsudassana possessed seven treasures and four blessings.</span><br />
</p>
<p id="dn17c1p7p2">
<span class="pali m-text">Katamehi sattahi?</span><br />
<span class="sujato m-text">What seven?</span><br />
</p>
<p id="dn17c1p7p3">
<span class="pali m-text">Idhānanda, rañño mahāsudassanassa tadahuposathe pannarase sīsaṁnhātassa uposathikassa uparipāsādavaragatassa</span><br />
<span class="sujato m-text">On a fifteenth day sabbath, King Mahāsudassana had bathed his head and gone upstairs in the royal longhouse to observe the sabbath.</span><br />
</p>
<p id="dn17c1p7p4">
<span class="pali m-text">dibbaṁ cakkaratanaṁ pāturahosi sahassāraṁ sanemikaṁ sanābhikaṁ sabbākāraparipūraṁ.</span><br />
<span class="sujato m-text">And the heavenly wheel-treasure appeared to him, with a thousand spokes, with rim and hub, complete in every detail.</span><br />
</p>
<p id="dn17c1p7p5">
<span class="pali m-text">Disvā rañño mahāsudassanassa etadahosi:</span><br />
<span class="sujato m-text">Seeing this, the king thought,</span><br />
</p>
<p id="dn17c1p7p6">
<span class="pali m-text">‘sutaṁ kho pana metaṁ: “yassa rañño khattiyassa muddhāvasittassa tadahuposathe pannarase sīsaṁnhātassa uposathikassa uparipāsādavaragatassa dibbaṁ cakkaratanaṁ pātubhavati sahassāraṁ sanemikaṁ sanābhikaṁ sabbākāraparipūraṁ, so hoti rājā cakkavattī”ti.</span><br />
<span class="sujato m-text">‘I have heard that when the heavenly wheel-treasure appears to a king in this way, he becomes a wheel-turning monarch.</span><br />
</p>
<p id="dn17c1p7p7">
<span class="pali m-text">Assaṁ nu kho ahaṁ rājā cakkavattī’ti.</span><br />
<span class="sujato m-text">Am I then a wheel-turning monarch?’</span><br />
</p>
<p id="dn17c1p8p1">
<span class="pali m-text">Atha kho, ānanda, rājā mahāsudassano uṭṭhāyāsanā ekaṁsaṁ uttarāsaṅgaṁ karitvā vāmena hatthena suvaṇṇabhiṅkāraṁ gahetvā dakkhiṇena hatthena cakkaratanaṁ abbhukkiri:</span><br />
<span class="sujato m-text">Then King Mahāsudassana, rising from his seat and arranging his robe over one shoulder, took a ceremonial vase in his left hand and besprinkled the wheel-treasure with his right hand, saying:</span><br />
</p>
<p id="dn17c1p8p2">
<span class="pali m-text">‘pavattatu bhavaṁ cakkaratanaṁ, abhivijinātu bhavaṁ cakkaratanan’ti.</span><br />
<span class="sujato m-text">‘Roll forth, O wheel-treasure! Triumph, O wheel-treasure!’</span><br />
</p>
<p id="dn17c1p8p3">
<span class="pali m-text">Atha kho taṁ, ānanda, cakkaratanaṁ puratthimaṁ disaṁ pavatti, anvadeva rājā mahāsudassano saddhiṁ caturaṅginiyā senāya, yasmiṁ kho panānanda, padese cakkaratanaṁ patiṭṭhāsi, tattha rājā mahāsudassano vāsaṁ upagacchi saddhiṁ caturaṅginiyā senāya.</span><br />
<span class="sujato m-text">Then the wheel-treasure rolled towards the east. And the king followed it together with his army of four divisions. In whatever place the wheel-treasure stood still, there the king came to stay together with his army.</span><br />
</p>
<p id="dn17c1p9p1">
<span class="pali m-text">Ye kho panānanda, puratthimāya disāya paṭirājāno, te rājānaṁ mahāsudassanaṁ upasaṅkamitvā evamāhaṁsu:</span><br />
<span class="sujato m-text">And any opposing rulers of the eastern quarter came to him and said,</span><br />
</p>
<p id="dn17c1p9p2">
<span class="pali m-text">‘ehi kho, mahārāja, svāgataṁ te, mahārāja, sakaṁ te, mahārāja, anusāsa, mahārājā’ti.</span><br />
<span class="sujato m-text">‘Come, great king! Welcome, great king! We are yours, great king, instruct us.’</span><br />
</p>
<p id="dn17c1p9p3">
<span class="pali m-text">Rājā mahāsudassano evamāha:</span><br />
<span class="sujato m-text">The king said,</span><br />
</p>
<p id="dn17c1p9p4">
<span class="pali m-text">‘pāṇo na hantabbo, adinnaṁ na ādātabbaṁ, kāmesu micchā na caritabbā, musā na bhaṇitabbā, majjaṁ na pātabbaṁ, yathābhuttañca bhuñjathā’ti.</span><br />
<span class="sujato m-text">‘Do not kill living creatures. Do not steal. Do not commit sexual misconduct. Do not lie. Do not drink alcohol. Maintain the current level of taxation.’</span><br />
</p>
<p id="dn17c1p9p5">
<span class="pali m-text">Ye kho panānanda, puratthimāya disāya paṭirājāno, te rañño mahāsudassanassa anuyantā ahesuṁ.</span><br />
<span class="sujato m-text">And so the opposing rulers of the eastern quarter became his vassals.</span><br />
</p>
<p id="dn17c1p10p1">
<span class="pali m-text">Atha kho taṁ, ānanda, cakkaratanaṁ puratthimaṁ samuddaṁ ajjhogāhetvā paccuttaritvā dakkhiṇaṁ disaṁ pavatti …pe…</span><br />
<span class="sujato m-text">Then the wheel-treasure, having plunged into the eastern ocean and emerged again, rolled towards the south. …</span><br />
</p>
<p id="dn17c1p10p2">
<span class="pali m-text">dakkhiṇaṁ samuddaṁ ajjhogāhetvā paccuttaritvā pacchimaṁ disaṁ pavatti …pe…</span><br />
<span class="sujato m-text">Having plunged into the southern ocean and emerged again, it rolled towards the west. …</span><br />
</p>
<p id="dn17c1p10p3">
<span class="pali m-text">pacchimaṁ samuddaṁ ajjhogāhetvā paccuttaritvā uttaraṁ disaṁ pavatti, anvadeva rājā mahāsudassano saddhiṁ caturaṅginiyā senāya.</span><br />
<span class="sujato m-text">Having plunged into the western ocean and emerged again, it rolled towards the north, followed by the king together with his army of four divisions.</span><br />
</p>
<p id="dn17c1p10p4">
<span class="pali m-text">Yasmiṁ kho panānanda, padese cakkaratanaṁ patiṭṭhāsi, tattha rājā mahāsudassano vāsaṁ upagacchi saddhiṁ caturaṅginiyā senāya.</span><br />
<span class="sujato m-text">In whatever place the wheel-treasure stood still, there the king came to stay together with his army.</span><br />
</p>
<p id="dn17c1p10p5">
<span class="pali m-text">Ye kho panānanda, uttarāya disāya paṭirājāno, te rājānaṁ mahāsudassanaṁ upasaṅkamitvā evamāhaṁsu:</span><br />
<span class="sujato m-text">And any opposing rulers of the northern quarter came to him and said,</span><br />
</p>
<p id="dn17c1p10p6">
<span class="pali m-text">‘ehi kho, mahārāja, svāgataṁ te, mahārāja, sakaṁ te, mahārāja, anusāsa, mahārājā’ti.</span><br />
<span class="sujato m-text">‘Come, great king! Welcome, great king! We are yours, great king, instruct us.’</span><br />
</p>
<p id="dn17c1p10p7">
<span class="pali m-text">Rājā mahāsudassano evamāha:</span><br />
<span class="sujato m-text">The king said,</span><br />
</p>
<p id="dn17c1p10p8">
<span class="pali m-text">‘pāṇo na hantabbo, adinnaṁ na ādātabbaṁ, kāmesu micchā na caritabbā, musā na bhaṇitabbā, majjaṁ na pātabbaṁ, yathābhuttañca bhuñjathā’ti.</span><br />
<span class="sujato m-text">‘Do not kill living creatures. Do not steal. Do not commit sexual misconduct. Do not lie. Do not drink alcohol. Maintain the current level of taxation.’</span><br />
</p>
<p id="dn17c1p10p9">
<span class="pali m-text">Ye kho panānanda, uttarāya disāya paṭirājāno, te rañño mahāsudassanassa anuyantā ahesuṁ.</span><br />
<span class="sujato m-text">And so the opposing rulers of the northern quarter became his vassals.</span><br />
</p>
<p id="dn17c1p11p1">
<span class="pali m-text">Atha kho taṁ, ānanda, cakkaratanaṁ samuddapariyantaṁ pathaviṁ abhivijinitvā kusāvatiṁ rājadhāniṁ paccāgantvā rañño mahāsudassanassa antepuradvāre atthakaraṇapamukhe akkhāhataṁ maññe aṭṭhāsi rañño mahāsudassanassa antepuraṁ upasobhayamānaṁ.</span><br />
<span class="sujato m-text">And then the wheel-treasure, having triumphed over this land surrounded by ocean, returned to the royal capital of Kusāvatī. There it stood still by the gate to Mahāsudassana’s royal compound at the High Court as if fixed to an axle, illuminating the royal compound.</span><br />
</p>
<p id="dn17c1p11p2">
<span class="pali m-text">Rañño, ānanda, mahāsudassanassa evarūpaṁ cakkaratanaṁ pāturahosi.</span><br />
<span class="sujato m-text">Such is the wheel-treasure that appeared to King Mahāsudassana.</span><br />
</p>
<p id="dn17c1p12p0">
<span class="pali m-text">2.2. Hatthiratana</span><br />
<span class="sujato m-text">2.2. The Elephant-Treasure</span><br />
</p>
<p id="dn17c1p12p1">
<span class="pali m-text">Puna caparaṁ, ānanda, rañño mahāsudassanassa hatthiratanaṁ pāturahosi</span><br />
<span class="sujato m-text">Next, the elephant-treasure appeared to King Mahāsudassana.</span><br />
</p>
<p id="dn17c1p12p2">
<span class="pali m-text">sabbaseto sattappatiṭṭho iddhimā vehāsaṅgamo uposatho nāma nāgarājā.</span><br />
<span class="sujato m-text">It was an all-white sky-walker with psychic power, touching the ground in seven places, a king of elephants named Sabbath.</span><br />
</p>
<p id="dn17c1p12p3">
<span class="pali m-text">Taṁ disvā rañño mahāsudassanassa cittaṁ pasīdi:</span><br />
<span class="sujato m-text">Seeing him, the king was impressed,</span><br />
</p>
<p id="dn17c1p12p4">
<span class="pali m-text">‘bhaddakaṁ vata bho hatthiyānaṁ, sace damathaṁ upeyyā’ti.</span><br />
<span class="sujato m-text">‘This would truly be a fine elephant vehicle, if he would submit to taming.’</span><br />
</p>
<p id="dn17c1p12p5">
<span class="pali m-text">Atha kho taṁ, ānanda, hatthiratanaṁ—seyyathāpi nāma gandhahatthājāniyo dīgharattaṁ suparidanto; evameva damathaṁ upagacchi.</span><br />
<span class="sujato m-text">Then the elephant-treasure submitted to taming, as if he was a fine thoroughbred elephant that had been tamed for a long time.</span><br />
</p>
<p id="dn17c1p12p6">
<span class="pali m-text">Bhūtapubbaṁ, ānanda, rājā mahāsudassano tameva hatthiratanaṁ vīmaṁsamāno pubbaṇhasamayaṁ abhiruhitvā samuddapariyantaṁ pathaviṁ anuyāyitvā kusāvatiṁ rājadhāniṁ paccāgantvā pātarāsamakāsi.</span><br />
<span class="sujato m-text">Once it so happened that King Mahāsudassana, testing that same elephant-treasure, mounted him in the morning and traversed the land surrounded by ocean before returning to the royal capital in time for breakfast.</span><br />
</p>
<p id="dn17c1p12p7">
<span class="pali m-text">Rañño, ānanda, mahāsudassanassa evarūpaṁ hatthiratanaṁ pāturahosi.</span><br />
<span class="sujato m-text">Such is the elephant-treasure that appeared to King Mahāsudassana.</span><br />
</p>
<p id="dn17c1p13p0">
<span class="pali m-text">2.3. Assaratana</span><br />
<span class="sujato m-text">2.3. The Horse-Treasure</span><br />
</p>
<p id="dn17c1p13p1">
<span class="pali m-text">Puna caparaṁ, ānanda, rañño mahāsudassanassa assaratanaṁ pāturahosi</span><br />
<span class="sujato m-text">Next, the horse-treasure appeared to King Mahāsudassana.</span><br />
</p>
<p id="dn17c1p13p2">
<span class="pali m-text">sabbaseto kāḷasīso muñjakeso iddhimā vehāsaṅgamo valāhako nāma assarājā.</span><br />
<span class="sujato m-text">It was an all-white sky-walker with psychic power, with head of black and mane like woven reeds, a royal steed named Thundercloud.</span><br />
</p>
<p id="dn17c1p13p3">
<span class="pali m-text">Taṁ disvā rañño mahāsudassanassa cittaṁ pasīdi:</span><br />
<span class="sujato m-text">Seeing him, the king was impressed,</span><br />
</p>
<p id="dn17c1p13p4">
<span class="pali m-text">‘bhaddakaṁ vata bho assayānaṁ sace damathaṁ upeyyā’ti.</span><br />
<span class="sujato m-text">‘This would truly be a fine horse vehicle, if he would submit to taming.’</span><br />
</p>
<p id="dn17c1p13p5">
<span class="pali m-text">Atha kho taṁ, ānanda, assaratanaṁ seyyathāpi nāma bhaddo assājāniyo dīgharattaṁ suparidanto; evameva damathaṁ upagacchi.</span><br />
<span class="sujato m-text">Then the horse-treasure submitted to taming, as if he was a fine thoroughbred horse that had been tamed for a long time.</span><br />
</p>
<p id="dn17c1p13p6">
<span class="pali m-text">Bhūtapubbaṁ, ānanda, rājā mahāsudassano tameva assaratanaṁ vīmaṁsamāno pubbaṇhasamayaṁ abhiruhitvā samuddapariyantaṁ pathaviṁ anuyāyitvā kusāvatiṁ rājadhāniṁ paccāgantvā pātarāsamakāsi.</span><br />
<span class="sujato m-text">Once it so happened that King Mahāsudassana, testing that same horse-treasure, mounted him in the morning and traversed the land surrounded by ocean before returning to the royal capital in time for breakfast.</span><br />
</p>
<p id="dn17c1p13p7">
<span class="pali m-text">Rañño, ānanda, mahāsudassanassa evarūpaṁ assaratanaṁ pāturahosi.</span><br />
<span class="sujato m-text">Such is the horse-treasure that appeared to King Mahāsudassana.</span><br />
</p>
<p id="dn17c1p14p0">
<span class="pali m-text">2.4. Maṇiratana</span><br />
<span class="sujato m-text">2.4. The Jewel-Treasure</span><br />
</p>
<p id="dn17c1p14p1">
<span class="pali m-text">Puna caparaṁ, ānanda, rañño mahāsudassanassa maṇiratanaṁ pāturahosi.</span><br />
<span class="sujato m-text">Next, the jewel-treasure appeared to King Mahāsudassana.</span><br />
</p>
<p id="dn17c1p14p2">
<span class="pali m-text">So ahosi maṇi veḷuriyo subho jātimā aṭṭhaṁso suparikammakato accho vippasanno anāvilo sabbākārasampanno.</span><br />
<span class="sujato m-text">It was a beryl gem that was naturally beautiful, eight-faceted, well-worked, transparent, clear, and unclouded, endowed with all good qualities.</span><br />
</p>
<p id="dn17c1p14p3">
<span class="pali m-text">Tassa kho panānanda, maṇiratanassa ābhā samantā yojanaṁ phuṭā ahosi.</span><br />
<span class="sujato m-text">And the radiance of that jewel spread all-round for a league.</span><br />
</p>
<p id="dn17c1p14p4">
<span class="pali m-text">Bhūtapubbaṁ, ānanda, rājā mahāsudassano tameva maṇiratanaṁ vīmaṁsamāno caturaṅginiṁ senaṁ sannayhitvā maṇiṁ dhajaggaṁ āropetvā rattandhakāratimisāya pāyāsi.</span><br />
<span class="sujato m-text">Once it so happened that King Mahāsudassana, testing that same jewel-treasure, mobilized his army of four divisions and, with the jewel hoisted on his banner, set out in the dark of the night.</span><br />
</p>
<p id="dn17c1p14p5">
<span class="pali m-text">Ye kho panānanda, samantā gāmā ahesuṁ, te tenobhāsena kammante payojesuṁ divāti maññamānā.</span><br />
<span class="sujato m-text">Then the villagers around them set off to work, thinking that it was day.</span><br />
</p>
<p id="dn17c1p14p6">
<span class="pali m-text">Rañño, ānanda, mahāsudassanassa evarūpaṁ maṇiratanaṁ pāturahosi.</span><br />
<span class="sujato m-text">Such is the jewel-treasure that appeared to King Mahāsudassana.</span><br />
</p>
<p id="dn17c1p15p0">
<span class="pali m-text">2.5. Itthiratana</span><br />
<span class="sujato m-text">2.5. The Woman-Treasure</span><br />
</p>
<p id="dn17c1p15p1">
<span class="pali m-text">Puna caparaṁ, ānanda, rañño mahāsudassanassa itthiratanaṁ pāturahosi</span><br />
<span class="sujato m-text">Next, the woman-treasure appeared to King Mahāsudassana.</span><br />
</p>
<p id="dn17c1p15p2">
<span class="pali m-text">abhirūpā dassanīyā pāsādikā paramāya vaṇṇapokkharatāya samannāgatā nātidīghā nātirassā nātikisā nātithūlā nātikāḷikā nāccodātā atikkantā mānusivaṇṇaṁ appattā dibbavaṇṇaṁ.</span><br />
<span class="sujato m-text">She was attractive, good-looking, lovely, of surpassing beauty. She was neither too tall nor too short; neither too thin nor too fat; neither too dark nor too light. She outdid human beauty without reaching divine beauty.</span><br />
</p>
<p id="dn17c1p15p3">
<span class="pali m-text">Tassa kho panānanda, itthiratanassa evarūpo kāyasamphasso hoti, seyyathāpi nāma tūlapicuno vā kappāsapicuno vā.</span><br />
<span class="sujato m-text">And her touch was like a tuft of cotton-wool or kapok.</span><br />
</p>
<p id="dn17c1p15p4">
<span class="pali m-text">Tassa kho panānanda, itthiratanassa sīte uṇhāni gattāni honti, uṇhe sītāni.</span><br />
<span class="sujato m-text">When it was cool her limbs were warm, and when it was warm her limbs were cool.</span><br />
</p>
<p id="dn17c1p15p5">
<span class="pali m-text">Tassa kho panānanda, itthiratanassa kāyato candanagandho vāyati, mukhato uppalagandho.</span><br />
<span class="sujato m-text">The fragrance of sandal floated from her body, and lotus from her mouth.</span><br />
</p>
<p id="dn17c1p15p6">
<span class="pali m-text">Taṁ kho panānanda, itthiratanaṁ rañño mahāsudassanassa pubbuṭṭhāyinī ahosi pacchānipātinī kiṅkārapaṭissāvinī manāpacārinī piyavādinī.</span><br />
<span class="sujato m-text">She got up before the king and went to bed after him, and was obliging, behaving nicely and speaking politely.</span><br />
</p>
<p id="dn17c1p15p7">
<span class="pali m-text">Taṁ kho panānanda, itthiratanaṁ rājānaṁ mahāsudassanaṁ manasāpi no aticari, kuto pana kāyena.</span><br />
<span class="sujato m-text">The woman-treasure did not betray the wheel-turning monarch even in thought, still less in deed.</span><br />
</p>
<p id="dn17c1p15p8">
<span class="pali m-text">Rañño, ānanda, mahāsudassanassa evarūpaṁ itthiratanaṁ pāturahosi.</span><br />
<span class="sujato m-text">Such is the woman-treasure that appeared to King Mahāsudassana.</span><br />
</p>
<p id="dn17c1p16p0">
<span class="pali m-text">2.6. Gahapatiratana</span><br />
<span class="sujato m-text">2.6. The Householder-Treasure</span><br />
</p>
<p id="dn17c1p16p1">
<span class="pali m-text">Puna caparaṁ, ānanda, rañño mahāsudassanassa gahapatiratanaṁ pāturahosi.</span><br />
<span class="sujato m-text">Next, the householder-treasure appeared to King Mahāsudassana.</span><br />
</p>
<p id="dn17c1p16p2">
<span class="pali m-text">Tassa kammavipākajaṁ dibbacakkhu pāturahosi yena nidhiṁ passati sassāmikampi assāmikampi.</span><br />
<span class="sujato m-text">The power of clairvoyance manifested in him as a result of past deeds, by which he sees hidden treasure, both owned and ownerless.</span><br />
</p>
<p id="dn17c1p16p3">
<span class="pali m-text">So rājānaṁ mahāsudassanaṁ upasaṅkamitvā evamāha:</span><br />
<span class="sujato m-text">He approached the king and said,</span><br />
</p>
<p id="dn17c1p16p4">
<span class="pali m-text">‘appossukko tvaṁ, deva, hohi, ahaṁ te dhanena dhanakaraṇīyaṁ karissāmī’ti.</span><br />
<span class="sujato m-text">‘Relax, sire. I will take care of the treasury.’</span><br />
</p>
<p id="dn17c1p16p5">
<span class="pali m-text">Bhūtapubbaṁ, ānanda, rājā mahāsudassano tameva gahapatiratanaṁ vīmaṁsamāno nāvaṁ abhiruhitvā majjhe gaṅgāya nadiyā sotaṁ ogāhitvā gahapatiratanaṁ etadavoca:</span><br />
<span class="sujato m-text">Once it so happened that the wheel-turning monarch, testing that same householder-treasure, boarded a boat and sailed to the middle of the Ganges river. Then he said to the householder-treasure,</span><br />
</p>
<p id="dn17c1p16p6">
<span class="pali m-text">‘attho me, gahapati, hiraññasuvaṇṇenā’ti.</span><br />
<span class="sujato m-text">‘Householder, I need gold coins and bullion.’</span><br />
</p>
<p id="dn17c1p16p7">
<span class="pali m-text">‘Tena hi, mahārāja, ekaṁ tīraṁ nāvā upetū’ti.</span><br />
<span class="sujato m-text">‘Well then, great king, draw the boat up to one shore.’</span><br />
</p>
<p id="dn17c1p16p8">
<span class="pali m-text">‘Idheva me, gahapati, attho hiraññasuvaṇṇenā’ti.</span><br />
<span class="sujato m-text">‘It’s right here, householder, that I need gold coins and bullion.’</span><br />
</p>
<p id="dn17c1p16p9">
<span class="pali m-text">Atha kho taṁ, ānanda, gahapatiratanaṁ ubhohi hatthehi udakaṁ omasitvā pūraṁ hiraññasuvaṇṇassa kumbhiṁ uddharitvā rājānaṁ mahāsudassanaṁ etadavoca:</span><br />
<span class="sujato m-text">Then that householder-treasure, immersing both hands in the water, pulled up a pot full of gold coin and bullion, and said to the king,</span><br />
</p>
<p id="dn17c1p16p10">
<span class="pali m-text">‘alamettāvatā, mahārāja, katamettāvatā, mahārāja, pūjitamettāvatā, mahārājā’ti?</span><br />
<span class="sujato m-text">‘Is this sufficient, great king? Has enough been done, great king, enough offered?’</span><br />
</p>
<p id="dn17c1p16p11">
<span class="pali m-text">Rājā mahāsudassano evamāha:</span><br />
<span class="sujato m-text">The king said,</span><br />
</p>
<p id="dn17c1p16p12">
<span class="pali m-text">‘alamettāvatā, gahapati, katamettāvatā, gahapati, pūjitamettāvatā, gahapatī’ti.</span><br />
<span class="sujato m-text">‘That is sufficient, householder. Enough has been done, enough offered.’</span><br />
</p>
<p id="dn17c1p16p13">
<span class="pali m-text">Rañño, ānanda, mahāsudassanassa evarūpaṁ gahapatiratanaṁ pāturahosi.</span><br />
<span class="sujato m-text">Such is the householder-treasure that appeared to King Mahāsudassana.</span><br />
</p>
<p id="dn17c1p17p0">
<span class="pali m-text">2.7. Pariṇāyakaratana</span><br />
<span class="sujato m-text">2.7. The Counselor-Treasure</span><br />
</p>
<p id="dn17c1p18p1">
<span class="pali m-text">Puna caparaṁ, ānanda, rañño mahāsudassanassa pariṇāyakaratanaṁ pāturahosi</span><br />
<span class="sujato m-text">Next, the counselor-treasure appeared to King Mahāsudassana.</span><br />
</p>
<p id="dn17c1p18p2">
<span class="pali m-text">paṇḍito viyatto medhāvī paṭibalo rājānaṁ mahāsudassanaṁ upayāpetabbaṁ upayāpetuṁ, apayāpetabbaṁ apayāpetuṁ, ṭhapetabbaṁ ṭhapetuṁ.</span><br />
<span class="sujato m-text">He was astute, competent, intelligent, and capable of getting the king to appoint who should be appointed, dismiss who should be dismissed, and retain who should be retained.</span><br />
</p>
<p id="dn17c1p18p3">
<span class="pali m-text">So rājānaṁ mahāsudassanaṁ upasaṅkamitvā evamāha:</span><br />
<span class="sujato m-text">He approached the king and said,</span><br />
</p>
<p id="dn17c1p18p4">
<span class="pali m-text">‘appossukko tvaṁ, deva, hohi, ahamanusāsissāmī’ti.</span><br />
<span class="sujato m-text">‘Relax, sire. I shall issue instructions.’</span><br />
</p>
<p id="dn17c1p18p5">
<span class="pali m-text">Rañño, ānanda, mahāsudassanassa evarūpaṁ pariṇāyakaratanaṁ pāturahosi.</span><br />
<span class="sujato m-text">Such is the counselor-treasure that appeared to King Mahāsudassana.</span><br />
</p>
<p id="dn17c1p18p6">
<span class="pali m-text">Rājā, ānanda, mahāsudassano imehi sattahi ratanehi samannāgato ahosi.</span><br />
<span class="sujato m-text">These are the seven treasures possessed by King Mahāsudassana.</span><br />
</p>
<p id="dn17c1p18p7p0">
<span class="pali m-text">3. Catuiddhisamannāgata</span><br />
<span class="sujato m-text">3. The Four Blessings</span><br />
</p>
<p id="dn17c1p18p8">
<span class="pali m-text">Rājā, ānanda, mahāsudassano catūhi iddhīhi samannāgato ahosi.</span><br />
<span class="sujato m-text">King Mahāsudassana possessed four blessings.</span><br />
</p>
<p id="dn17c1p18p9">
<span class="pali m-text">Katamāhi catūhi iddhīhi?</span><br />
<span class="sujato m-text">And what are the four blessings?</span><br />
</p>
<p id="dn17c1p18p10">
<span class="pali m-text">Idhānanda, rājā mahāsudassano abhirūpo ahosi dassanīyo pāsādiko paramāya vaṇṇapokkharatāya samannāgato ativiya aññehi manussehi.</span><br />
<span class="sujato m-text">He was attractive, good-looking, lovely, of surpassing beauty, more so than other people.</span><br />
</p>
<p id="dn17c1p18p11">
<span class="pali m-text">Rājā, ānanda, mahāsudassano imāya paṭhamāya iddhiyā samannāgato ahosi.</span><br />
<span class="sujato m-text">This is the first blessing.</span><br />
</p>
<p id="dn17c1p19p1">
<span class="pali m-text">Puna caparaṁ, ānanda, rājā mahāsudassano dīghāyuko ahosi ciraṭṭhitiko ativiya aññehi manussehi.</span><br />
<span class="sujato m-text">Furthermore, he was long-lived, more so than other people.</span><br />
</p>
<p id="dn17c1p19p2">
<span class="pali m-text">Rājā, ānanda, mahāsudassano imāya dutiyāya iddhiyā samannāgato ahosi.</span><br />
<span class="sujato m-text">This is the second blessing.</span><br />
</p>
<p id="dn17c1p20p1">
<span class="pali m-text">Puna caparaṁ, ānanda, rājā mahāsudassano appābādho ahosi appātaṅko samavepākiniyā gahaṇiyā samannāgato nātisītāya nāccuṇhāya ativiya aññehi manussehi.</span><br />
<span class="sujato m-text">Furthermore, he was rarely ill or unwell, and his stomach digested well, being neither too hot nor too cold, more so than other people.</span><br />
</p>
<p id="dn17c1p20p2">
<span class="pali m-text">Rājā, ānanda, mahāsudassano imāya tatiyāya iddhiyā samannāgato ahosi.</span><br />
<span class="sujato m-text">This is the third blessing.</span><br />
</p>
<p id="dn17c1p21p1">
<span class="pali m-text">Puna caparaṁ, ānanda, rājā mahāsudassano brāhmaṇagahapatikānaṁ piyo ahosi manāpo.</span><br />
<span class="sujato m-text">Furthermore, he was as dear and beloved to the brahmins and householders</span><br />
</p>
<p id="dn17c1p21p2">
<span class="pali m-text">Seyyathāpi, ānanda, pitā puttānaṁ piyo hoti manāpo;</span><br />
<span class="sujato m-text">as a father is to his children.</span><br />
</p>
<p id="dn17c1p21p3">
<span class="pali m-text">evameva kho, ānanda, rājā mahāsudassano brāhmaṇagahapatikānaṁ piyo ahosi manāpo.</span><br />
</p>
<p id="dn17c1p21p4">
<span class="pali m-text">Raññopi, ānanda, mahāsudassanassa brāhmaṇagahapatikā piyā ahesuṁ manāpā.</span><br />
<span class="sujato m-text">And the brahmins and householders were as dear to the king</span><br />
</p>
<p id="dn17c1p21p5">
<span class="pali m-text">Seyyathāpi, ānanda, pitu puttā piyā honti manāpā;</span><br />
<span class="sujato m-text">as children are to their father.</span><br />
</p>
<p id="dn17c1p21p6">
<span class="pali m-text">evameva kho, ānanda, raññopi mahāsudassanassa brāhmaṇagahapatikā piyā ahesuṁ manāpā.</span><br />
</p>
<p id="dn17c1p21p7">
<span class="pali m-text">Bhūtapubbaṁ, ānanda, rājā mahāsudassano caturaṅginiyā senāya uyyānabhūmiṁ niyyāsi.</span><br />
<span class="sujato m-text">Once it so happened that King Mahāsudassana went with his army of four divisions to visit a park.</span><br />
</p>
<p id="dn17c1p21p8">
<span class="pali m-text">Atha kho, ānanda, brāhmaṇagahapatikā rājānaṁ mahāsudassanaṁ upasaṅkamitvā evamāhaṁsu:</span><br />
<span class="sujato m-text">Then the brahmins and householders went up to him and said,</span><br />
</p>
<p id="dn17c1p21p9">
<span class="pali m-text">‘ataramāno, deva, yāhi, yathā taṁ mayaṁ cirataraṁ passeyyāmā’ti.</span><br />
<span class="sujato m-text">‘Slow down, Your Majesty, so we may see you longer!’</span><br />
</p>
<p id="dn17c1p21p10">
<span class="pali m-text">Rājāpi, ānanda, mahāsudassano sārathiṁ āmantesi:</span><br />
<span class="sujato m-text">And the king addressed his charioteer,</span><br />
</p>
<p id="dn17c1p21p11">
<span class="pali m-text">‘ataramāno, sārathi, rathaṁ pesehi, yathā ahaṁ brāhmaṇagahapatike cirataraṁ passeyyan’ti.</span><br />
<span class="sujato m-text">‘Drive slowly, charioteer, so I can see the brahmins and householders longer!’</span><br />
</p>
<p id="dn17c1p21p12">
<span class="pali m-text">Rājā, ānanda, mahāsudassano imāya catutthiyā iddhiyā samannāgato ahosi.</span><br />
<span class="sujato m-text">This is the fourth blessing.</span><br />
</p>
<p id="dn17c1p21p13">
<span class="pali m-text">Rājā, ānanda, mahāsudassano imāhi catūhi iddhīhi samannāgato ahosi.</span><br />
<span class="sujato m-text">These are the four blessings possessed by King Mahāsudassana.</span><br />
</p>
<p id="dn17c1p22p0">
<span class="pali m-text">4. Dhammapāsādapokkharaṇī</span><br />
<span class="sujato m-text">4. Lotus Ponds in the Palace of Principle</span><br />
</p>
<p id="dn17c1p22p1">
<span class="pali m-text">Atha kho, ānanda, rañño mahāsudassanassa etadahosi:</span><br />
<span class="sujato m-text">Then King Mahāsudassana thought,</span><br />
</p>
<p id="dn17c1p22p2">
<span class="pali m-text">‘yannūnāhaṁ imāsu tālantarikāsu dhanusate dhanusate pokkharaṇiyo māpeyyan’ti.</span><br />
<span class="sujato m-text">‘Why don’t I have lotus ponds built between the palms, at intervals of a hundred bow lengths?’</span><br />
</p>
<p id="dn17c1p22p3">
<span class="pali m-text">Māpesi kho, ānanda, rājā mahāsudassano tāsu tālantarikāsu dhanusate dhanusate pokkharaṇiyo.</span><br />
<span class="sujato m-text">So that’s what he did.</span><br />
</p>
<p id="dn17c1p22p4">
<span class="pali m-text">Tā kho panānanda, pokkharaṇiyo catunnaṁ vaṇṇānaṁ iṭṭhakāhi citā ahesuṁ—</span><br />
<span class="sujato m-text">The lotus ponds were lined with tiles of four colors,</span><br />
</p>
<p id="dn17c1p22p5">
<span class="pali m-text">ekā iṭṭhakā sovaṇṇamayā, ekā rūpiyamayā, ekā veḷuriyamayā, ekā phalikamayā.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p22p6">
<span class="pali m-text">Tāsu kho panānanda, pokkharaṇīsu cattāri cattāri sopānāni ahesuṁ catunnaṁ vaṇṇānaṁ,</span><br />
<span class="sujato m-text">And four flights of stairs of four colors descended into each lotus pond,</span><br />
</p>
<p id="dn17c1p22p7">
<span class="pali m-text">ekaṁ sopānaṁ sovaṇṇamayaṁ ekaṁ rūpiyamayaṁ ekaṁ veḷuriyamayaṁ ekaṁ phalikamayaṁ.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p22p8">
<span class="pali m-text">Sovaṇṇamayassa sopānassa sovaṇṇamayā thambhā ahesuṁ, rūpiyamayā sūciyo ca uṇhīsañca.</span><br />
<span class="sujato m-text">The golden stairs had posts of gold, and banisters and finials of silver.</span><br />
</p>
<p id="dn17c1p22p9">
<span class="pali m-text">Rūpiyamayassa sopānassa rūpiyamayā thambhā ahesuṁ, sovaṇṇamayā sūciyo ca uṇhīsañca.</span><br />
<span class="sujato m-text">The silver stairs had posts of silver, and banisters and finials of gold.</span><br />
</p>
<p id="dn17c1p22p10">
<span class="pali m-text">Veḷuriyamayassa sopānassa veḷuriyamayā thambhā ahesuṁ, phalikamayā sūciyo ca uṇhīsañca.</span><br />
<span class="sujato m-text">The beryl stairs had posts of beryl, and banisters and finials of crystal.</span><br />
</p>
<p id="dn17c1p22p11">
<span class="pali m-text">Phalikamayassa sopānassa phalikamayā thambhā ahesuṁ, veḷuriyamayā sūciyo ca uṇhīsañca.</span><br />
<span class="sujato m-text">The crystal stairs had posts of crystal, and banisters and finials of beryl.</span><br />
</p>
<p id="dn17c1p22p12">
<span class="pali m-text">Tā kho panānanda, pokkharaṇiyo dvīhi vedikāhi parikkhittā ahesuṁ ekā vedikā sovaṇṇamayā, ekā rūpiyamayā.</span><br />
<span class="sujato m-text">Those lotus ponds were surrounded by two balustrades, made of gold and silver.</span><br />
</p>
<p id="dn17c1p22p13">
<span class="pali m-text">Sovaṇṇamayāya vedikāya sovaṇṇamayā thambhā ahesuṁ, rūpiyamayā sūciyo ca uṇhīsañca.</span><br />
<span class="sujato m-text">The golden balustrades had posts of gold, and banisters and finials of silver.</span><br />
</p>
<p id="dn17c1p22p14">
<span class="pali m-text">Rūpiyamayāya vedikāya rūpiyamayā thambhā ahesuṁ, sovaṇṇamayā sūciyo ca uṇhīsañca.</span><br />
<span class="sujato m-text">The silver balustrades had posts of silver, and banisters and finials of gold.</span><br />
</p>
<p id="dn17c1p23p1">
<span class="pali m-text">Atha kho, ānanda, rañño mahāsudassanassa etadahosi:</span><br />
<span class="sujato m-text">Then King Mahāsudassana thought,</span><br />
</p>
<p id="dn17c1p23p2">
<span class="pali m-text">‘yannūnāhaṁ imāsu pokkharaṇīsu evarūpaṁ mālaṁ ropāpeyyaṁ uppalaṁ padumaṁ kumudaṁ puṇḍarīkaṁ sabbotukaṁ sabbajanassa anāvaṭan’ti.</span><br />
<span class="sujato m-text">‘Why don’t I plant flowers in the lotus ponds such as blue water lilies, and lotuses of pink, yellow, and white, blooming all year round, and accessible to the public?’</span><br />
</p>
<p id="dn17c1p23p3">
<span class="pali m-text">Ropāpesi kho, ānanda, rājā mahāsudassano tāsu pokkharaṇīsu evarūpaṁ mālaṁ uppalaṁ padumaṁ kumudaṁ puṇḍarīkaṁ sabbotukaṁ sabbajanassa anāvaṭaṁ.</span><br />
<span class="sujato m-text">So that’s what he did.</span><br />
</p>
<p id="dn17c1p23p4">
<span class="pali m-text">Atha kho, ānanda, rañño mahāsudassanassa etadahosi:</span><br />
<span class="sujato m-text">Then King Mahāsudassana thought,</span><br />
</p>
<p id="dn17c1p23p5">
<span class="pali m-text">‘yannūnāhaṁ imāsaṁ pokkharaṇīnaṁ tīre nhāpake purise ṭhapeyyaṁ, ye āgatāgataṁ janaṁ nhāpessantī’ti.</span><br />
<span class="sujato m-text">‘Why don’t I appoint bath attendants to help bathe the people who come to bathe in the lotus ponds?’</span><br />
</p>
<p id="dn17c1p23p6">
<span class="pali m-text">Ṭhapesi kho, ānanda, rājā mahāsudassano tāsaṁ pokkharaṇīnaṁ tīre nhāpake purise, ye āgatāgataṁ janaṁ nhāpesuṁ.</span><br />
<span class="sujato m-text">So that’s what he did.</span><br />
</p>
<p id="dn17c1p23p7">
<span class="pali m-text">Atha kho, ānanda, rañño mahāsudassanassa etadahosi:</span><br />
<span class="sujato m-text">Then King Mahāsudassana thought,</span><br />
</p>
<p id="dn17c1p23p8">
<span class="pali m-text">‘yannūnāhaṁ imāsaṁ pokkharaṇīnaṁ tīre evarūpaṁ dānaṁ paṭṭhapeyyaṁ—</span><br />
<span class="sujato m-text">‘Why don’t I set up charities on the banks of the lotus ponds,</span><br />
</p>
<p id="dn17c1p23p9">
<span class="pali m-text">annaṁ annaṭṭhikassa, pānaṁ pānaṭṭhikassa, vatthaṁ vatthaṭṭhikassa, yānaṁ yānaṭṭhikassa, sayanaṁ sayanaṭṭhikassa, itthiṁ itthiṭṭhikassa, hiraññaṁ hiraññaṭṭhikassa, suvaṇṇaṁ suvaṇṇaṭṭhikassā’ti.</span><br />
<span class="sujato m-text">so that those in need of food, drink, clothes, vehicles, beds, women, gold, or silver can get what they need?’</span><br />
</p>
<p id="dn17c1p23p10">
<span class="pali m-text">Paṭṭhapesi kho, ānanda, rājā mahāsudassano tāsaṁ pokkharaṇīnaṁ tīre evarūpaṁ dānaṁ—</span><br />
<span class="sujato m-text">So that’s what he did.</span><br />
</p>
<p id="dn17c1p23p11">
<span class="pali m-text">annaṁ annaṭṭhikassa, pānaṁ pānaṭṭhikassa, vatthaṁ vatthaṭṭhikassa, yānaṁ yānaṭṭhikassa, sayanaṁ sayanaṭṭhikassa, itthiṁ itthiṭṭhikassa, hiraññaṁ hiraññaṭṭhikassa, suvaṇṇaṁ suvaṇṇaṭṭhikassa.</span><br />
</p>
<p id="dn17c1p24p1">
<span class="pali m-text">Atha kho, ānanda, brāhmaṇagahapatikā pahūtaṁ sāpateyyaṁ ādāya rājānaṁ mahāsudassanaṁ upasaṅkamitvā evamāhaṁsu:</span><br />
<span class="sujato m-text">Then the brahmins and householders came to the king bringing abundant wealth and said,</span><br />
</p>
<p id="dn17c1p24p2">
<span class="pali m-text">‘idaṁ, deva, pahūtaṁ sāpateyyaṁ devaññeva uddissa ābhataṁ, taṁ devo paṭiggaṇhatū’ti.</span><br />
<span class="sujato m-text">‘Sire, this abundant wealth is specially for you alone; may Your Highness accept it!’</span><br />
</p>
<p id="dn17c1p24p3">
<span class="pali m-text">‘Alaṁ, bho, mamapidaṁ pahūtaṁ sāpateyyaṁ dhammikena balinā abhisaṅkhataṁ, tañca vo hotu, ito ca bhiyyo harathā’ti.</span><br />
<span class="sujato m-text">‘There’s enough raised for me through regular taxes. Let this be for you; and here, take even more!’</span><br />
</p>
<p id="dn17c1p24p4">
<span class="pali m-text">Te raññā paṭikkhittā ekamantaṁ apakkamma evaṁ samacintesuṁ:</span><br />
<span class="sujato m-text">When the king turned them down, they withdrew to one side to think up a plan,</span><br />
</p>
<p id="dn17c1p24p5">
<span class="pali m-text">‘na kho etaṁ amhākaṁ patirūpaṁ, yaṁ mayaṁ imāni sāpateyyāni punadeva sakāni gharāni paṭihareyyāma.</span><br />
<span class="sujato m-text">‘It wouldn’t be proper for us to take this abundant wealth back to our own homes.</span><br />
</p>
<p id="dn17c1p24p6">
<span class="pali m-text">Yannūna mayaṁ rañño mahāsudassanassa nivesanaṁ māpeyyāmā’ti.</span><br />
<span class="sujato m-text">Why don’t we build a home for King Mahāsudassana?’</span><br />
</p>
<p id="dn17c1p24p7">
<span class="pali m-text">Te rājānaṁ mahāsudassanaṁ upasaṅkamitvā evamāhaṁsu:</span><br />
<span class="sujato m-text">They went up to the king and said,</span><br />
</p>
<p id="dn17c1p24p8">
<span class="pali m-text">‘nivesanaṁ te, deva, māpessāmā’ti.</span><br />
<span class="sujato m-text">‘We shall have a home built for you, sire!’</span><br />
</p>
<p id="dn17c1p24p9">
<span class="pali m-text">Adhivāsesi kho, ānanda, rājā mahāsudassano tuṇhībhāvena.</span><br />
<span class="sujato m-text">King Mahāsudassana consented in silence.</span><br />
</p>
<p id="dn17c1p25p1">
<span class="pali m-text">Atha kho, ānanda, sakko devānamindo rañño mahāsudassanassa cetasā cetoparivitakkamaññāya vissakammaṁ devaputtaṁ āmantesi:</span><br />
<span class="sujato m-text">And then Sakka, lord of gods, knowing what the king was thinking, addressed the god Vissakamma,</span><br />
</p>
<p id="dn17c1p25p2">
<span class="pali m-text">‘ehi tvaṁ, samma vissakamma, rañño mahāsudassanassa nivesanaṁ māpehi dhammaṁ nāma pāsādan’ti.</span><br />
<span class="sujato m-text">‘Come, dear Vissakamma, build a palace named Principle as a home for King Mahāsudassana.’</span><br />
</p>
<p id="dn17c1p25p3">
<span class="pali m-text">‘Evaṁ, bhaddantavā’ti kho, ānanda, vissakammo devaputto sakkassa devānamindassa paṭissutvā seyyathāpi nāma balavā puriso samiñjitaṁ vā bāhaṁ pasāreyya pasāritaṁ vā bāhaṁ samiñjeyya; evameva—devesu tāvatiṁsesu antarahito rañño mahāsudassanassa purato pāturahosi.</span><br />
<span class="sujato m-text">‘Yes, lord,’ replied Vissakamma. Then, as easily as a strong person would extend or contract their arm, he vanished from the gods of the Thirty-Three and appeared in front of King Mahāsudassana.</span><br />
</p>
<p id="dn17c1p25p4">
<span class="pali m-text">Atha kho, ānanda, vissakammo devaputto rājānaṁ mahāsudassanaṁ etadavoca:</span><br />
<span class="sujato m-text">Vissakamma said to the king,</span><br />
</p>
<p id="dn17c1p25p5">
<span class="pali m-text">‘nivesanaṁ te, deva, māpessāmi dhammaṁ nāma pāsādan’ti.</span><br />
<span class="sujato m-text">‘I shall build a palace named Principle as a home for you, sire.’</span><br />
</p>
<p id="dn17c1p25p6">
<span class="pali m-text">Adhivāsesi kho, ānanda, rājā mahāsudassano tuṇhībhāvena.</span><br />
<span class="sujato m-text">King Mahāsudassana consented in silence.</span><br />
</p>
<p id="dn17c1p25p7">
<span class="pali m-text">Māpesi kho, ānanda, vissakammo devaputto rañño mahāsudassanassa nivesanaṁ dhammaṁ nāma pāsādaṁ.</span><br />
<span class="sujato m-text">And so that’s what Vissakamma did.</span><br />
</p>
<p id="dn17c1p25p8">
<span class="pali m-text">Dhammo, ānanda, pāsādo puratthimena pacchimena ca yojanaṁ āyāmena ahosi. Uttarena dakkhiṇena ca aḍḍhayojanaṁ vitthārena.</span><br />
<span class="sujato m-text">The Palace of Principle stretched for a league from east to west, and half a league from north to south.</span><br />
</p>
<p id="dn17c1p25p9">
<span class="pali m-text">Dhammassa, ānanda, pāsādassa tiporisaṁ uccatarena vatthu citaṁ ahosi catunnaṁ vaṇṇānaṁ iṭṭhakāhi—</span><br />
<span class="sujato m-text">It was lined with tiles of four colors, three fathoms high,</span><br />
</p>
<p id="dn17c1p25p10">
<span class="pali m-text">ekā iṭṭhakā sovaṇṇamayā, ekā rūpiyamayā, ekā veḷuriyamayā, ekā phalikamayā.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p26p1">
<span class="pali m-text">Dhammassa, ānanda, pāsādassa caturāsītithambhasahassāni ahesuṁ catunnaṁ vaṇṇānaṁ—</span><br />
<span class="sujato m-text">It had 84,000 pillars of four colors,</span><br />
</p>
<p id="dn17c1p26p2">
<span class="pali m-text">eko thambho sovaṇṇamayo, eko rūpiyamayo, eko veḷuriyamayo, eko phalikamayo.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p26p3">
<span class="pali m-text">Dhammo, ānanda, pāsādo catunnaṁ vaṇṇānaṁ phalakehi santhato ahosi—</span><br />
<span class="sujato m-text">It was covered with panels of four colors,</span><br />
</p>
<p id="dn17c1p26p4">
<span class="pali m-text">ekaṁ phalakaṁ sovaṇṇamayaṁ, ekaṁ rūpiyamayaṁ, ekaṁ veḷuriyamayaṁ, ekaṁ phalikamayaṁ.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p26p5">
<span class="pali m-text">Dhammassa, ānanda, pāsādassa catuvīsati sopānāni ahesuṁ catunnaṁ vaṇṇānaṁ—</span><br />
<span class="sujato m-text">It had twenty-four staircases of four colors,</span><br />
</p>
<p id="dn17c1p26p6">
<span class="pali m-text">ekaṁ sopānaṁ sovaṇṇamayaṁ, ekaṁ rūpiyamayaṁ, ekaṁ veḷuriyamayaṁ, ekaṁ phalikamayaṁ.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p26p7">
<span class="pali m-text">Sovaṇṇamayassa sopānassa sovaṇṇamayā thambhā ahesuṁ rūpiyamayā sūciyo ca uṇhīsañca.</span><br />
<span class="sujato m-text">The golden stairs had posts of gold, and banisters and finials of silver.</span><br />
</p>
<p id="dn17c1p26p8">
<span class="pali m-text">Rūpiyamayassa sopānassa rūpiyamayā thambhā ahesuṁ sovaṇṇamayā sūciyo ca uṇhīsañca.</span><br />
<span class="sujato m-text">The silver stairs had posts of silver, and banisters and finials of gold.</span><br />
</p>
<p id="dn17c1p26p9">
<span class="pali m-text">Veḷuriyamayassa sopānassa veḷuriyamayā thambhā ahesuṁ phalikamayā sūciyo ca uṇhīsañca.</span><br />
<span class="sujato m-text">The beryl stairs had posts of beryl, and banisters and finials of crystal.</span><br />
</p>
<p id="dn17c1p26p10">
<span class="pali m-text">Phalikamayassa sopānassa phalikamayā thambhā ahesuṁ veḷuriyamayā sūciyo ca uṇhīsañca.</span><br />
<span class="sujato m-text">The crystal stairs had posts of crystal, and banisters and finials of beryl.</span><br />
</p>
<p id="dn17c1p26p11">
<span class="pali m-text">Dhamme, ānanda, pāsāde caturāsītikūṭāgārasahassāni ahesuṁ catunnaṁ vaṇṇānaṁ—</span><br />
<span class="sujato m-text">It had 84,000 chambers of four colors,</span><br />
</p>
<p id="dn17c1p26p12">
<span class="pali m-text">ekaṁ kūṭāgāraṁ sovaṇṇamayaṁ, ekaṁ rūpiyamayaṁ, ekaṁ veḷuriyamayaṁ, ekaṁ phalikamayaṁ.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p26p13">
<span class="pali m-text">Sovaṇṇamaye kūṭāgāre rūpiyamayo pallaṅko paññatto ahosi, rūpiyamaye kūṭāgāre sovaṇṇamayo pallaṅko paññatto ahosi, veḷuriyamaye kūṭāgāre dantamayo pallaṅko paññatto ahosi, phalikamaye kūṭāgāre sāramayo pallaṅko paññatto ahosi.</span><br />
<span class="sujato m-text">In each chamber a couch was spread: in the golden chamber a couch of silver; in the silver chamber a couch of gold; in the beryl chamber a couch of ivory; in the crystal chamber a couch of hardwood.</span><br />
</p>
<p id="dn17c1p26p14">
<span class="pali m-text">Sovaṇṇamayassa kūṭāgārassa dvāre rūpiyamayo tālo ṭhito ahosi, tassa rūpiyamayo khandho sovaṇṇamayāni pattāni ca phalāni ca.</span><br />
<span class="sujato m-text">At the door of the golden chamber stood a palm tree of silver, with trunk of silver, and leaves and fruits of gold.</span><br />
</p>
<p id="dn17c1p26p15">
<span class="pali m-text">Rūpiyamayassa kūṭāgārassa dvāre sovaṇṇamayo tālo ṭhito ahosi, tassa sovaṇṇamayo khandho, rūpiyamayāni pattāni ca phalāni ca.</span><br />
<span class="sujato m-text">At the door of the silver chamber stood a palm tree of gold, with trunk of gold, and leaves and fruits of silver.</span><br />
</p>
<p id="dn17c1p26p16">
<span class="pali m-text">Veḷuriyamayassa kūṭāgārassa dvāre phalikamayo tālo ṭhito ahosi, tassa phalikamayo khandho, veḷuriyamayāni pattāni ca phalāni ca.</span><br />
<span class="sujato m-text">At the door of the beryl chamber stood a palm tree of crystal, with trunk of crystal, and leaves and fruits of beryl.</span><br />
</p>
<p id="dn17c1p26p17">
<span class="pali m-text">Phalikamayassa kūṭāgārassa dvāre veḷuriyamayo tālo ṭhito ahosi, tassa veḷuriyamayo khandho, phalikamayāni pattāni ca phalāni ca.</span><br />
<span class="sujato m-text">At the door of the crystal chamber stood a palm tree of beryl, with trunk of beryl, and leaves and fruits of crystal.</span><br />
</p>
<p id="dn17c1p27p1">
<span class="pali m-text">Atha kho, ānanda, rañño mahāsudassanassa etadahosi:</span><br />
<span class="sujato m-text">Then King Mahāsudassana thought,</span><br />
</p>
<p id="dn17c1p27p2">
<span class="pali m-text">‘yannūnāhaṁ mahāviyūhassa kūṭāgārassa dvāre sabbasovaṇṇamayaṁ tālavanaṁ māpeyyaṁ, yattha divāvihāraṁ nisīdissāmī’ti.</span><br />
<span class="sujato m-text">‘Why don’t I build a grove of golden palm trees at the door to the great foyer, where I can sit for the day?’</span><br />
</p>
<p id="dn17c1p27p3">
<span class="pali m-text">Māpesi kho, ānanda, rājā mahāsudassano mahāviyūhassa kūṭāgārassa dvāre sabbasovaṇṇamayaṁ tālavanaṁ, yattha divāvihāraṁ nisīdi.</span><br />
<span class="sujato m-text">So that’s what he did.</span><br />
</p>
<p id="dn17c1p28p1">
<span class="pali m-text">Dhammo, ānanda, pāsādo dvīhi vedikāhi parikkhitto ahosi, ekā vedikā sovaṇṇamayā, ekā rūpiyamayā.</span><br />
<span class="sujato m-text">The Palace of Principle was surrounded by two balustrades, made of gold and silver.</span><br />
</p>
<p id="dn17c1p28p2">
<span class="pali m-text">Sovaṇṇamayāya vedikāya sovaṇṇamayā thambhā ahesuṁ, rūpiyamayā sūciyo ca uṇhīsañca.</span><br />
<span class="sujato m-text">The golden balustrades had posts of gold, and banisters and finials of silver.</span><br />
</p>
<p id="dn17c1p28p3">
<span class="pali m-text">Rūpiyamayāya vedikāya rūpiyamayā thambhā ahesuṁ, sovaṇṇamayā sūciyo ca uṇhīsañca.</span><br />
<span class="sujato m-text">The silver balustrades had posts of silver, and banisters and finials of gold.</span><br />
</p>
<p id="dn17c1p29p1">
<span class="pali m-text">Dhammo, ānanda, pāsādo dvīhi kiṅkiṇikajālehi parikkhitto ahosi—</span><br />
<span class="sujato m-text">The Palace of Principle was surrounded by two nets of bells,</span><br />
</p>
<p id="dn17c1p29p2">
<span class="pali m-text">ekaṁ jālaṁ sovaṇṇamayaṁ ekaṁ rūpiyamayaṁ.</span><br />
<span class="sujato m-text">made of gold and silver.</span><br />
</p>
<p id="dn17c1p29p3">
<span class="pali m-text">Sovaṇṇamayassa jālassa rūpiyamayā kiṅkiṇikā ahesuṁ, rūpiyamayassa jālassa sovaṇṇamayā kiṅkiṇikā ahesuṁ.</span><br />
<span class="sujato m-text">The golden net had bells of silver, and the silver net had bells of gold.</span><br />
</p>
<p id="dn17c1p29p4">
<span class="pali m-text">Tesaṁ kho panānanda, kiṅkiṇikajālānaṁ vāteritānaṁ saddo ahosi vaggu ca rajanīyo ca khamanīyo ca madanīyo ca.</span><br />
<span class="sujato m-text">When those nets of bells were blown by the wind they sounded graceful, tantalizing, sensuous, lovely, and intoxicating,</span><br />
</p>
<p id="dn17c1p29p5">
<span class="pali m-text">Seyyathāpi, ānanda, pañcaṅgikassa tūriyassa suvinītassa suppaṭitāḷitassa sukusalehi samannāhatassa saddo hoti, vaggu ca rajanīyo ca khamanīyo ca madanīyo ca;</span><br />
<span class="sujato m-text">like a quintet made up of skilled musicians who had practiced well and kept excellent rhythm.</span><br />
</p>
<p id="dn17c1p29p6">
<span class="pali m-text">evameva kho, ānanda, tesaṁ kiṅkiṇikajālānaṁ vāteritānaṁ saddo ahosi vaggu ca rajanīyo ca khamanīyo ca madanīyo ca.</span><br />
</p>
<p id="dn17c1p29p7">
<span class="pali m-text">Ye kho panānanda, tena samayena kusāvatiyā rājadhāniyā dhuttā ahesuṁ soṇḍā pipāsā, te tesaṁ kiṅkiṇikajālānaṁ vāteritānaṁ saddena paricāresuṁ.</span><br />
<span class="sujato m-text">And any addicts, carousers, or drunkards in Kusāvatī at that time were entertained by that sound.</span><br />
</p>
<p id="dn17c1p29p8">
<span class="pali m-text">Niṭṭhito kho panānanda, dhammo pāsādo duddikkho ahosi musati cakkhūni.</span><br />
<span class="sujato m-text">When it was finished, the palace was hard to look at, dazzling to the eyes,</span><br />
</p>
<p id="dn17c1p29p9">
<span class="pali m-text">Seyyathāpi, ānanda, vassānaṁ pacchime māse saradasamaye viddhe vigatavalāhake deve ādicco nabhaṁ abbhussakkamāno duddikkho hoti musati cakkhūni;</span><br />
<span class="sujato m-text">like the sun rising in a clear and cloudless sky in the last month of the rainy season.</span><br />
</p>
<p id="dn17c1p29p10">
<span class="pali m-text">evameva kho, ānanda, dhammo pāsādo duddikkho ahosi musati cakkhūni.</span><br />
</p>
<p id="dn17c1p30p1">
<span class="pali m-text">Atha kho, ānanda, rañño mahāsudassanassa etadahosi:</span><br />
<span class="sujato m-text">Then King Mahāsudassana thought,</span><br />
</p>
<p id="dn17c1p30p2">
<span class="pali m-text">‘yannūnāhaṁ dhammassa pāsādassa purato dhammaṁ nāma pokkharaṇiṁ māpeyyan’ti.</span><br />
<span class="sujato m-text">‘Why don’t I build a lotus pond named Principle in front of the palace?’</span><br />
</p>
<p id="dn17c1p30p3">
<span class="pali m-text">Māpesi kho, ānanda, rājā mahāsudassano dhammassa pāsādassa purato dhammaṁ nāma pokkharaṇiṁ.</span><br />
<span class="sujato m-text">So that’s what he did.</span><br />
</p>
<p id="dn17c1p30p4">
<span class="pali m-text">Dhammā, ānanda, pokkharaṇī puratthimena pacchimena ca yojanaṁ āyāmena ahosi, uttarena dakkhiṇena ca aḍḍhayojanaṁ vitthārena.</span><br />
<span class="sujato m-text">The Lotus Pond of Principle stretched for a league from east to west, and half a league from north to south.</span><br />
</p>
<p id="dn17c1p30p5">
<span class="pali m-text">Dhammā, ānanda, pokkharaṇī catunnaṁ vaṇṇānaṁ iṭṭhakāhi citā ahosi—</span><br />
<span class="sujato m-text">It was lined with tiles of four colors,</span><br />
</p>
<p id="dn17c1p30p6">
<span class="pali m-text">ekā iṭṭhakā sovaṇṇamayā, ekā rūpiyamayā, ekā veḷuriyamayā, ekā phalikamayā.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p31p1">
<span class="pali m-text">Dhammāya, ānanda, pokkharaṇiyā catuvīsati sopānāni ahesuṁ catunnaṁ vaṇṇānaṁ—</span><br />
<span class="sujato m-text">It had twenty-four staircases of four colors,</span><br />
</p>
<p id="dn17c1p31p2">
<span class="pali m-text">ekaṁ sopānaṁ sovaṇṇamayaṁ, ekaṁ rūpiyamayaṁ, ekaṁ veḷuriyamayaṁ, ekaṁ phalikamayaṁ.</span><br />
<span class="sujato m-text">made of gold, silver, beryl, and crystal.</span><br />
</p>
<p id="dn17c1p31p3">
<span class="pali m-text">Sovaṇṇamayassa sopānassa sovaṇṇamayā thambhā ahesuṁ rūpiyamayā sūciyo ca uṇhīsañca.</span><br />
<span class="sujato m-text">The golden stairs had posts of gold, and banisters and finials of silver.</span><br />
</p>
<p id="dn17c1p31p4">
<span class="pali m-text">Rūpiyamayassa sopānassa rūpiyamayā thambhā ahesuṁ sovaṇṇamayā sūciyo ca uṇhīsañca.</span><br />
<span class="sujato m-text">The silver stairs had posts of silver, and banisters and finials of gold.</span><br />
</p>
<p id="dn17c1p31p5">
<span class="pali m-text">Veḷuriyamayassa sopānassa veḷuriyamayā thambhā ahesuṁ phalikamayā sūciyo ca uṇhīsañca.</span><br />
<span class="sujato m-text">The beryl stairs had posts of beryl, and banisters and finials of crystal.</span><br />
</p>
<p id="dn17c1p31p6">
<span class="pali m-text">Phalikamayassa sopānassa phalikamayā thambhā ahesuṁ veḷuriyamayā sūciyo ca uṇhīsañca.</span><br />
<span class="sujato m-text">The crystal stairs had posts of crystal, and banisters and finials of beryl.</span><br />
</p>
<p id="dn17c1p31p7">
<span class="pali m-text">Dhammā, ānanda, pokkharaṇī dvīhi vedikāhi parikkhittā ahosi—ekā vedikā sovaṇṇamayā, ekā rūpiyamayā.</span><br />
<span class="sujato m-text">It was surrounded by two balustrades, made of gold and silver.</span><br />
</p>
<p id="dn17c1p31p8">
<span class="pali m-text">Sovaṇṇamayāya vedikāya sovaṇṇamayā thambhā ahesuṁ rūpiyamayā sūciyo ca uṇhīsañca.</span><br />
<span class="sujato m-text">The golden balustrades had posts of gold, and banisters and finials of silver.</span><br />
</p>
<p id="dn17c1p31p9">
<span class="pali m-text">Rūpiyamayāya vedikāya rūpiyamayā thambhā ahesuṁ sovaṇṇamayā sūciyo ca uṇhīsañca.</span><br />
<span class="sujato m-text">The silver balustrades had posts of silver, and banisters and finials of gold.</span><br />
</p>
<p id="dn17c1p32p1">
<span class="pali m-text">Dhammā, ānanda, pokkharaṇī sattahi tālapantīhi parikkhittā ahosi—</span><br />
<span class="sujato m-text">It was surrounded by seven rows of palm trees,</span><br />
</p>
<p id="dn17c1p32p2">
<span class="pali m-text">ekā tālapanti sovaṇṇamayā, ekā rūpiyamayā, ekā veḷuriyamayā, ekā phalikamayā, ekā lohitaṅkamayā, ekā masāragallamayā, ekā sabbaratanamayā.</span><br />
<span class="sujato m-text">made of gold, silver, beryl, crystal, ruby, emerald, and all precious things.</span><br />
</p>
<p id="dn17c1p32p3">
<span class="pali m-text">Sovaṇṇamayassa tālassa sovaṇṇamayo khandho ahosi rūpiyamayāni pattāni ca phalāni ca.</span><br />
<span class="sujato m-text">The golden palms had trunks of gold, and leaves and fruits of silver.</span><br />
</p>
<p id="dn17c1p32p4">
<span class="pali m-text">Rūpiyamayassa tālassa rūpiyamayo khandho ahosi sovaṇṇamayāni pattāni ca phalāni ca.</span><br />
<span class="sujato m-text">The silver palms had trunks of silver, and leaves and fruits of gold.</span><br />
</p>
<p id="dn17c1p32p5">
<span class="pali m-text">Veḷuriyamayassa tālassa veḷuriyamayo khandho ahosi phalikamayāni pattāni ca phalāni ca.</span><br />
<span class="sujato m-text">The beryl palms had trunks of beryl, and leaves and fruits of crystal.</span><br />
</p>
<p id="dn17c1p32p6">
<span class="pali m-text">Phalikamayassa tālassa phalikamayo khandho ahosi veḷuriyamayāni pattāni ca phalāni ca.</span><br />
<span class="sujato m-text">The crystal palms had trunks of crystal, and leaves and fruits of beryl.</span><br />
</p>
<p id="dn17c1p32p7">
<span class="pali m-text">Lohitaṅkamayassa tālassa lohitaṅkamayo khandho ahosi masāragallamayāni pattāni ca phalāni ca.</span><br />
<span class="sujato m-text">The ruby palms had trunks of ruby, and leaves and fruits of emerald.</span><br />
</p>
<p id="dn17c1p32p8">
<span class="pali m-text">Masāragallamayassa tālassa masāragallamayo khandho ahosi lohitaṅkamayāni pattāni ca phalāni ca.</span><br />
<span class="sujato m-text">The emerald palms had trunks of emerald, and leaves and fruits of ruby.</span><br />
</p>
<p id="dn17c1p32p9">
<span class="pali m-text">Sabbaratanamayassa tālassa sabbaratanamayo khandho ahosi, sabbaratanamayāni pattāni ca phalāni ca.</span><br />
<span class="sujato m-text">The palms of all precious things had trunks of all precious things, and leaves and fruits of all precious things.</span><br />
</p>
<p id="dn17c1p32p10">
<span class="pali m-text">Tāsaṁ kho panānanda, tālapantīnaṁ vāteritānaṁ saddo ahosi, vaggu ca rajanīyo ca khamanīyo ca madanīyo ca.</span><br />
<span class="sujato m-text">When those rows of palm trees were blown by the wind they sounded graceful, tantalizing, sensuous, lovely, and intoxicating,</span><br />
</p>
<p id="dn17c1p32p11">
<span class="pali m-text">Seyyathāpi, ānanda, pañcaṅgikassa tūriyassa suvinītassa suppaṭitāḷitassa sukusalehi samannāhatassa saddo hoti vaggu ca rajanīyo ca khamanīyo ca madanīyo ca;</span><br />
<span class="sujato m-text">like a quintet made up of skilled musicians who had practiced well and kept excellent rhythm.</span><br />
</p>
<p id="dn17c1p32p12">
<span class="pali m-text">evameva kho, ānanda, tāsaṁ tālapantīnaṁ vāteritānaṁ saddo ahosi vaggu ca rajanīyo ca khamanīyo ca madanīyo ca.</span><br />
</p>
<p id="dn17c1p32p13">
<span class="pali m-text">Ye kho panānanda, tena samayena kusāvatiyā rājadhāniyā dhuttā ahesuṁ soṇḍā pipāsā, te tāsaṁ tālapantīnaṁ vāteritānaṁ saddena paricāresuṁ.</span><br />
<span class="sujato m-text">And any addicts, carousers, or drunkards in Kusāvatī at that time were entertained by that sound.</span><br />
</p>
<p id="dn17c1p33p1">
<span class="pali m-text">Niṭṭhite kho panānanda, dhamme pāsāde niṭṭhitāya dhammāya ca pokkharaṇiyā rājā mahāsudassano ‘ye tena samayena samaṇesu vā samaṇasammatā brāhmaṇesu vā brāhmaṇasammatā’, te sabbakāmehi santappetvā dhammaṁ pāsādaṁ abhiruhi.</span><br />
<span class="sujato m-text">When the palace and its lotus pond were finished, King Mahāsudassana served those who were reckoned as true ascetics and brahmins with all they desired. Then he ascended the Palace of Principle.</span><br />
</p>
<p id="dn17c1p33p2">
<span class="pali m-text">Paṭhamabhāṇavāro.</span><br />
</p>
<p id="dn17c2p1p0">
<span class="pali m-text">5. Jhānasampatti</span><br />
<span class="sujato m-text">5. Attaining Absorption</span><br />
</p>
<p id="dn17c2p1p1">
<span class="pali m-text">Atha kho, ānanda, rañño mahāsudassanassa etadahosi:</span><br />
<span class="sujato m-text">Then King Mahāsudassana thought,</span><br />
</p>
<p id="dn17c2p1p2">
<span class="pali m-text">‘kissa nu kho me idaṁ kammassa phalaṁ kissa kammassa vipāko, yenāhaṁ etarahi evaṁmahiddhiko evaṁmahānubhāvo’ti?</span><br />
<span class="sujato m-text">‘Of what deed of mine is this the fruit and result, that I am now so mighty and powerful?’</span><br />
</p>
<p id="dn17c2p1p3">
<span class="pali m-text">Atha kho, ānanda, rañño mahāsudassanassa etadahosi:</span><br />
<span class="sujato m-text">Then King Mahāsudassana thought,</span><br />
</p>
<p id="dn17c2p1p4">
<span class="pali m-text">‘tiṇṇaṁ kho me idaṁ kammānaṁ phalaṁ tiṇṇaṁ kammānaṁ vipāko, yenāhaṁ etarahi evaṁmahiddhiko evaṁmahānubhāvo, seyyathidaṁ—</span><br />
<span class="sujato m-text">‘It is the fruit and result of three kinds of deeds:</span><br />
</p>
<p id="dn17c2p1p5">
<span class="pali m-text">dānassa damassa saṁyamassā’ti.</span><br />
<span class="sujato m-text">giving, self-control, and restraint.’</span><br />
</p>
<p id="dn17c2p2p1">
<span class="pali m-text">Atha kho, ānanda, rājā mahāsudassano yena mahāviyūhaṁ kūṭāgāraṁ tenupasaṅkami; upasaṅkamitvā mahāviyūhassa kūṭāgārassa dvāre ṭhito udānaṁ udānesi:</span><br />
<span class="sujato m-text">Then he went to the great foyer, stood at the door, and expressed this heartfelt sentiment:</span><br />
</p>
<p id="dn17c2p2p2">
<span class="pali m-text">‘tiṭṭha, kāmavitakka, tiṭṭha, byāpādavitakka, tiṭṭha, vihiṁsāvitakka.</span><br />
<span class="sujato m-text">‘Stop here, sensual, malicious, and cruel thoughts—</span><br />
</p>
<p id="dn17c2p2p3">
<span class="pali m-text">Ettāvatā, kāmavitakka, ettāvatā, byāpādavitakka, ettāvatā, vihiṁsāvitakkā’ti.</span><br />
<span class="sujato m-text">no further!’</span><br />
</p>
<p id="dn17c2p3p1">
<span class="pali m-text">Atha kho, ānanda, rājā mahāsudassano mahāviyūhaṁ kūṭāgāraṁ pavisitvā sovaṇṇamaye pallaṅke nisinno vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihāsi.</span><br />
<span class="sujato m-text">Then he entered the great foyer and sat on the golden couch. Quite secluded from sensual pleasures, secluded from unskillful qualities, he entered and remained in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="dn17c2p3p2">
<span class="pali m-text">Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihāsi.</span><br />
<span class="sujato m-text">As the placing of the mind and keeping it connected were stilled, he entered and remained in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected.</span><br />
</p>
<p id="dn17c2p3p3">
<span class="pali m-text">Pītiyā ca virāgā upekkhako ca vihāsi, sato ca sampajāno sukhañca kāyena paṭisaṁvedesi, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja vihāsi.</span><br />
<span class="sujato m-text">And with the fading away of rapture, he entered and remained in the third absorption, where he meditated with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="dn17c2p3p4">
<span class="pali m-text">Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihāsi.</span><br />
<span class="sujato m-text">With the giving up of pleasure and pain, and the ending of former happiness and sadness, he entered and remained in the fourth absorption, without pleasure or pain, with pure equanimity and mindfulness.</span><br />
</p>
<p id="dn17c2p4p1">
<span class="pali m-text">Atha kho, ānanda, rājā mahāsudassano mahāviyūhā kūṭāgārā nikkhamitvā sovaṇṇamayaṁ kūṭāgāraṁ pavisitvā rūpiyamaye pallaṅke nisinno</span><br />
<span class="sujato m-text">Then King Mahāsudassana left the great foyer and entered the golden chamber, where he sat on the golden couch.</span><br />
</p>
<p id="dn17c2p4p2">
<span class="pali m-text">mettāsahagatena cetasā ekaṁ disaṁ pharitvā vihāsi. Tathā dutiyaṁ tathā tatiyaṁ tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā vihāsi.</span><br />
<span class="sujato m-text">He meditated spreading a heart full of love to one direction, and to the second, and to the third, and to the fourth. In the same way he spread a heart full of love above, below, across, everywhere, all around, to everyone in the world—abundant, expansive, limitless, free of enmity and ill will.</span><br />
</p>
<p id="dn17c2p4p3">
<span class="pali m-text">Karuṇāsahagatena cetasā …pe…</span><br />
<span class="sujato m-text">He meditated spreading a heart full of compassion …</span><br />
</p>
<p id="dn17c2p4p4">
<span class="pali m-text">muditāsahagatena cetasā …pe…</span><br />
<span class="sujato m-text">He meditated spreading a heart full of rejoicing …</span><br />
</p>
<p id="dn17c2p4p5">
<span class="pali m-text">upekkhāsahagatena cetasā ekaṁ disaṁ pharitvā vihāsi. Tathā dutiyaṁ tathā tatiyaṁ tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā vihāsi.</span><br />
<span class="sujato m-text">He meditated spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, he spread a heart full of equanimity to the whole world—abundant, expansive, limitless, free of enmity and ill will.</span><br />
</p>
<p id="dn17c2p5p0">
<span class="pali m-text">6. Caturāsītinagarasahassādi</span><br />
<span class="sujato m-text">6. Of All Cities</span><br />
</p>
<p id="dn17c2p5p1">
<span class="pali m-text">Rañño, ānanda, mahāsudassanassa caturāsīti nagarasahassāni ahesuṁ kusāvatīrājadhānippamukhāni;</span><br />
<span class="sujato m-text">King Mahāsudassana had 84,000 cities, with the royal capital of Kusāvatī foremost.</span><br />
</p>
<p id="dn17c2p5p2">
<span class="pali m-text">caturāsīti pāsādasahassāni ahesuṁ dhammapāsādappamukhāni;</span><br />
<span class="sujato m-text">He had 84,000 palaces, with the Palace of Principle foremost.</span><br />
</p>
<p id="dn17c2p5p3">
<span class="pali m-text">caturāsīti kūṭāgārasahassāni ahesuṁ mahāviyūhakūṭāgārappamukhāni;</span><br />
<span class="sujato m-text">He had 84,000 chambers, with the great foyer foremost.</span><br />
</p>
<p id="dn17c2p5p4">
<span class="pali m-text">caturāsīti pallaṅkasahassāni ahesuṁ sovaṇṇamayāni rūpiyamayāni dantamayāni sāramayāni gonakatthatāni paṭikatthatāni paṭalikatthatāni kadalimigapavarapaccattharaṇāni sauttaracchadāni ubhatolohitakūpadhānāni;</span><br />
<span class="sujato m-text">He had 84,000 couches made of gold, silver, ivory, and hardwood. They were spread with woollen covers—shag-piled, pure white, or embroidered with flowers—and spread with a fine deer hide, with a canopy above and red pillows at both ends.</span><br />
</p>
<p id="dn17c2p5p5">
<span class="pali m-text">caturāsīti nāgasahassāni ahesuṁ sovaṇṇālaṅkārāni sovaṇṇadhajāni hemajālapaṭicchannāni uposathanāgarājappamukhāni;</span><br />
<span class="sujato m-text">He had 84,000 bull elephants with gold adornments and banners, covered with gold netting, with the royal bull elephant named Sabbath foremost.</span><br />
</p>
<p id="dn17c2p5p6">
<span class="pali m-text">caturāsīti assasahassāni ahesuṁ sovaṇṇālaṅkārāni sovaṇṇadhajāni hemajālapaṭicchannāni valāhakaassarājappamukhāni;</span><br />
<span class="sujato m-text">He had 84,000 horses with gold adornments and banners, covered with gold netting, with the royal steed named Thundercloud foremost.</span><br />
</p>
<p id="dn17c2p5p7">
<span class="pali m-text">caturāsīti rathasahassāni ahesuṁ sīhacammaparivārāni byagghacammaparivārāni dīpicammaparivārāni paṇḍukambalaparivārāni sovaṇṇālaṅkārāni sovaṇṇadhajāni hemajālapaṭicchannāni vejayantarathappamukhāni;</span><br />
<span class="sujato m-text">He had 84,000 chariots upholstered with the hide of lions, tigers, and leopards, and cream rugs, with gold adornments and banners, covered with gold netting, with the chariot named Triumph foremost.</span><br />
</p>
<p id="dn17c2p5p8">
<span class="pali m-text">caturāsīti maṇisahassāni ahesuṁ maṇiratanappamukhāni;</span><br />
<span class="sujato m-text">He had 84,000 jewels, with the jewel-treasure foremost.</span><br />
</p>
<p id="dn17c2p5p9">
<span class="pali m-text">caturāsīti itthisahassāni ahesuṁ subhaddādevippamukhāni;</span><br />
<span class="sujato m-text">He had 84,000 women, with Queen Subhaddā foremost.</span><br />
</p>
<p id="dn17c2p5p10">
<span class="pali m-text">caturāsīti gahapatisahassāni ahesuṁ gahapatiratanappamukhāni;</span><br />
<span class="sujato m-text">He had 84,000 householders, with the householder-treasure foremost.</span><br />
</p>
<p id="dn17c2p5p11">
<span class="pali m-text">caturāsīti khattiyasahassāni ahesuṁ anuyantāni pariṇāyakaratanappamukhāni;</span><br />
<span class="sujato m-text">He had 84,000 aristocrat vassals, with the counselor-treasure foremost.</span><br />
</p>
<p id="dn17c2p5p12">
<span class="pali m-text">caturāsīti dhenusahassāni ahesuṁ duhasandanāni kaṁsūpadhāraṇāni;</span><br />
<span class="sujato m-text">He had 84,000 milk-cows with silken reins and bronze pails.</span><br />
</p>
<p id="dn17c2p5p13">
<span class="pali m-text">caturāsīti vatthakoṭisahassāni ahesuṁ khomasukhumānaṁ kappāsikasukhumānaṁ koseyyasukhumānaṁ kambalasukhumānaṁ;</span><br />
<span class="sujato m-text">He had 8,400,000,000 fine cloths of linen, cotton, silk, and wool.</span><br />
</p>
<p id="dn17c2p5p14">
<span class="pali m-text">rañño, ānanda, mahāsudassanassa caturāsīti thālipākasahassāni ahesuṁ sāyaṁ pātaṁ bhattābhihāro abhihariyittha.</span><br />
<span class="sujato m-text">He had 84,000 servings of food, which were presented to him as offerings in the morning and evening.</span><br />
</p>
<p id="dn17c2p6p1">
<span class="pali m-text">Tena kho panānanda, samayena rañño mahāsudassanassa caturāsīti nāgasahassāni sāyaṁ pātaṁ upaṭṭhānaṁ āgacchanti.</span><br />
<span class="sujato m-text">Now at that time his 84,000 royal elephants came to attend on him in the morning and evening.</span><br />
</p>
<p id="dn17c2p6p2">
<span class="pali m-text">Atha kho, ānanda, rañño mahāsudassanassa etadahosi:</span><br />
<span class="sujato m-text">Then King Mahāsudassana thought,</span><br />
</p>
<p id="dn17c2p6p3">
<span class="pali m-text">‘imāni kho me caturāsīti nāgasahassāni sāyaṁ pātaṁ upaṭṭhānaṁ āgacchanti, yannūna vassasatassa vassasatassa accayena dvecattālīsaṁ dvecattālīsaṁ nāgasahassāni sakiṁ sakiṁ upaṭṭhānaṁ āgaccheyyun’ti.</span><br />
<span class="sujato m-text">‘What if instead half of the elephants took turns to attend on me at the end of each century?’</span><br />
</p>
<p id="dn17c2p6p4">
<span class="pali m-text">Atha kho, ānanda, rājā mahāsudassano pariṇāyakaratanaṁ āmantesi:</span><br />
<span class="sujato m-text">He instructed the counselor-treasure to do this, and so it was done.</span><br />
</p>
<p id="dn17c2p6p5">
<span class="pali m-text">‘imāni kho me, samma pariṇāyakaratana, caturāsīti nāgasahassāni sāyaṁ pātaṁ upaṭṭhānaṁ āgacchanti, tena hi, samma pariṇāyakaratana, vassasatassa vassasatassa accayena dvecattālīsaṁ dvecattālīsaṁ nāgasahassāni sakiṁ sakiṁ upaṭṭhānaṁ āgacchantū’ti.</span><br />
</p>
<p id="dn17c2p6p6">
<span class="pali m-text">‘Evaṁ, devā’ti kho, ānanda, pariṇāyakaratanaṁ rañño mahāsudassanassa paccassosi.</span><br />
</p>
<p id="dn17c2p6p7">
<span class="pali m-text">Atha kho, ānanda, rañño mahāsudassanassa aparena samayena vassasatassa vassasatassa accayena dvecattālīsaṁ dvecattālīsaṁ nāgasahassāni sakiṁ sakiṁ upaṭṭhānaṁ āgamaṁsu.</span><br />
</p>
<p id="dn17c2p7p0">
<span class="pali m-text">7. Subhaddādeviupasaṅkamana</span><br />
<span class="sujato m-text">7. The Visit of Queen Subhaddā</span><br />
</p>
<p id="dn17c2p7p1">
<span class="pali m-text">Atha kho, ānanda, subhaddāya deviyā bahunnaṁ vassānaṁ bahunnaṁ vassasatānaṁ bahunnaṁ vassasahassānaṁ accayena etadahosi:</span><br />
<span class="sujato m-text">Then, after many years, many hundred years, many thousand years had passed, Queen Subhaddā thought,</span><br />
</p>
<p id="dn17c2p7p2">
<span class="pali m-text">‘ciraṁ diṭṭho kho me rājā mahāsudassano. Yannūnāhaṁ rājānaṁ mahāsudassanaṁ dassanāya upasaṅkameyyan’ti.</span><br />
<span class="sujato m-text">‘It is long since I have seen the king. Why don’t I go to see him?’</span><br />
</p>
<p id="dn17c2p7p3">
<span class="pali m-text">Atha kho, ānanda, subhaddā devī itthāgāraṁ āmantesi:</span><br />
<span class="sujato m-text">So the queen addressed the ladies of the harem,</span><br />
</p>
<p id="dn17c2p7p4">
<span class="pali m-text">‘etha tumhe sīsāni nhāyatha pītāni vatthāni pārupatha.</span><br />
<span class="sujato m-text">‘Come, bathe your heads and dress in yellow.</span><br />
</p>
<p id="dn17c2p7p5">
<span class="pali m-text">Ciraṁ diṭṭho no rājā mahāsudassano, rājānaṁ mahāsudassanaṁ dassanāya upasaṅkamissāmā’ti.</span><br />
<span class="sujato m-text">It is long since we saw the king, and we shall go to see him.’</span><br />
</p>
<p id="dn17c2p7p6">
<span class="pali m-text">‘Evaṁ, ayye’ti kho, ānanda, itthāgāraṁ subhaddāya deviyā paṭissutvā sīsāni nhāyitvā pītāni vatthāni pārupitvā yena subhaddā devī tenupasaṅkami.</span><br />
<span class="sujato m-text">‘Yes, ma’am,’ replied the ladies of the harem. They did as she asked and returned to the queen.</span><br />
</p>
<p id="dn17c2p8p1">
<span class="pali m-text">Atha kho, ānanda, subhaddā devī pariṇāyakaratanaṁ āmantesi:</span><br />
<span class="sujato m-text">Then the queen addressed the counselor-treasure,</span><br />
</p>
<p id="dn17c2p8p2">
<span class="pali m-text">‘kappehi, samma pariṇāyakaratana, caturaṅginiṁ senaṁ, ciraṁ diṭṭho no rājā mahāsudassano, rājānaṁ mahāsudassanaṁ dassanāya upasaṅkamissāmā’ti.</span><br />
<span class="sujato m-text">‘Dear counselor-treasure, please ready the army of four divisions. It is long since we saw the king, and we shall go to see him.’</span><br />
</p>
<p id="dn17c2p8p3">
<span class="pali m-text">‘Evaṁ, devī’ti kho, ānanda, pariṇāyakaratanaṁ subhaddāya deviyā paṭissutvā caturaṅginiṁ senaṁ kappāpetvā subhaddāya deviyā paṭivedesi:</span><br />
<span class="sujato m-text">‘Yes, my queen,’ he replied, and did as he was asked. He informed the queen,</span><br />
</p>
<p id="dn17c2p8p4">
<span class="pali m-text">‘kappitā kho, devi, caturaṅginī senā,</span><br />
<span class="sujato m-text">‘My queen, the army of four divisions is ready,</span><br />
</p>
<p id="dn17c2p8p5">
<span class="pali m-text">yassadāni kālaṁ maññasī’ti.</span><br />
<span class="sujato m-text">please go at your convenience.’</span><br />
</p>
<p id="dn17c2p8p6">
<span class="pali m-text">Atha kho, ānanda, subhaddā devī caturaṅginiyā senāya saddhiṁ itthāgārena yena dhammo pāsādo tenupasaṅkami; upasaṅkamitvā dhammaṁ pāsādaṁ abhiruhitvā yena mahāviyūhaṁ kūṭāgāraṁ tenupasaṅkami.</span><br />
<span class="sujato m-text">Then Queen Subhaddā together with the ladies of the harem went with the army to the Palace of Principle. She ascended the palace and went to the great foyer,</span><br />
</p>
<p id="dn17c2p8p7">
<span class="pali m-text">Upasaṅkamitvā mahāviyūhassa kūṭāgārassa dvārabāhaṁ ālambitvā aṭṭhāsi.</span><br />
<span class="sujato m-text">where she stood leaning against a door-post.</span><br />
</p>
<p id="dn17c2p8p8">
<span class="pali m-text">Atha kho, ānanda, rājā mahāsudassano saddaṁ sutvā:</span><br />
<span class="sujato m-text">Hearing them, the king thought,</span><br />
</p>
<p id="dn17c2p8p9">
<span class="pali m-text">‘kiṁ nu kho mahato viya janakāyassa saddo’ti mahāviyūhā kūṭāgārā nikkhamanto addasa subhaddaṁ deviṁ dvārabāhaṁ ālambitvā ṭhitaṁ, disvāna subhaddaṁ deviṁ etadavoca:</span><br />
<span class="sujato m-text">‘What’s that, it sounds like a big crowd!’ Coming out of the foyer he saw Queen Subhaddā leaning against a door-post and said to her,</span><br />
</p>
<p id="dn17c2p8p10">
<span class="pali m-text">‘ettheva, devi, tiṭṭha mā pāvisī’ti.</span><br />
<span class="sujato m-text">‘Please stay there, my queen, don’t enter in here.’</span><br />
</p>
<p id="dn17c2p9p1">
<span class="pali m-text">Atha kho, ānanda, rājā mahāsudassano aññataraṁ purisaṁ āmantesi:</span><br />
<span class="sujato m-text">Then he addressed a certain man,</span><br />
</p>
<p id="dn17c2p9p2">
<span class="pali m-text">‘ehi tvaṁ, ambho purisa, mahāviyūhā kūṭāgārā sovaṇṇamayaṁ pallaṅkaṁ nīharitvā sabbasovaṇṇamaye tālavane paññapehī’ti.</span><br />
<span class="sujato m-text">‘Come, mister, bring the golden couch from the great foyer and set it up in the golden palm grove.’</span><br />
</p>
<p id="dn17c2p9p3">
<span class="pali m-text">‘Evaṁ, devā’ti kho, ānanda, so puriso rañño mahāsudassanassa paṭissutvā mahāviyūhā kūṭāgārā sovaṇṇamayaṁ pallaṅkaṁ nīharitvā sabbasovaṇṇamaye tālavane paññapesi.</span><br />
<span class="sujato m-text">‘Yes, Your Majesty,’ that man replied, and did as he was asked.</span><br />
</p>
<p id="dn17c2p9p4">
<span class="pali m-text">Atha kho, ānanda, rājā mahāsudassano dakkhiṇena passena sīhaseyyaṁ kappesi pāde pādaṁ accādhāya sato sampajāno.</span><br />
<span class="sujato m-text">The king laid down in the lion’s posture—on the right side, placing one foot on top of the other—mindful and aware.</span><br />
</p>
<p id="dn17c2p10p1">
<span class="pali m-text">Atha kho, ānanda, subhaddāya deviyā etadahosi:</span><br />
<span class="sujato m-text">Then Queen Subhaddā thought,</span><br />
</p>
<p id="dn17c2p10p2">
<span class="pali m-text">‘vippasannāni kho rañño mahāsudassanassa indriyāni, parisuddho chavivaṇṇo pariyodāto, mā heva kho rājā mahāsudassano kālamakāsī’ti rājānaṁ mahāsudassanaṁ etadavoca:</span><br />
<span class="sujato m-text">‘The king’s faculties are so very clear, and the complexion of his skin is pure and bright. Let him not pass away!’ She said to him,</span><br />
</p>
<p id="dn17c2p10p3">
<span class="pali m-text">‘Imāni te, deva, caturāsīti nagarasahassāni kusāvatīrājadhānippamukhāni.</span><br />
<span class="sujato m-text">‘Sire, you have 84,000 cities, with the royal capital of Kusāvatī foremost.</span><br />
</p>
<p id="dn17c2p10p4">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
<span class="sujato m-text">Arouse desire for these! Take an interest in life!’</span><br />
</p>
<p id="dn17c2p10p5">
<span class="pali m-text">Imāni te, deva, caturāsīti pāsādasahassāni dhammapāsādappamukhāni.</span><br />
<span class="sujato m-text">And she likewise urged the king to live on by taking an interest in all his possessions as described above.</span><br />
</p>
<p id="dn17c2p10p6">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p7">
<span class="pali m-text">Imāni te, deva, caturāsīti kūṭāgārasahassāni mahāviyūhakūṭāgārappamukhāni.</span><br />
</p>
<p id="dn17c2p10p8">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p9">
<span class="pali m-text">Imāni te, deva, caturāsīti pallaṅkasahassāni sovaṇṇamayāni rūpiyamayāni dantamayāni sāramayāni gonakatthatāni paṭikatthatāni paṭalikatthatāni kadalimigapavarapaccattharaṇāni sauttaracchadāni ubhatolohitakūpadhānāni.</span><br />
</p>
<p id="dn17c2p10p10">
<span class="pali m-text">Ettha, deva, chandaṁ janehi, jīvite apekkhaṁ karohi.</span><br />
</p>
<p id="dn17c2p10p11">
<span class="pali m-text">Imāni te, deva, caturāsīti nāgasahassāni sovaṇṇālaṅkārāni sovaṇṇadhajāni hemajālapaṭicchannāni uposathanāgarājappamukhāni.</span><br />
</p>
<p id="dn17c2p10p12">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p13">
<span class="pali m-text">Imāni te, deva, caturāsīti assasahassāni sovaṇṇālaṅkārāni sovaṇṇadhajāni hemajālapaṭicchannāni valāhakaassarājappamukhāni.</span><br />
</p>
<p id="dn17c2p10p14">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p15">
<span class="pali m-text">Imāni te, deva, caturāsīti rathasahassāni sīhacammaparivārāni byagghacammaparivārāni dīpicammaparivārāni paṇḍukambalaparivārāni sovaṇṇālaṅkārāni sovaṇṇadhajāni hemajālapaṭicchannāni vejayantarathappamukhāni.</span><br />
</p>
<p id="dn17c2p10p16">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p17">
<span class="pali m-text">Imāni te, deva, caturāsīti maṇisahassāni maṇiratanappamukhāni.</span><br />
</p>
<p id="dn17c2p10p18">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p19">
<span class="pali m-text">Imāni te, deva, caturāsīti itthisahassāni itthiratanappamukhāni.</span><br />
</p>
<p id="dn17c2p10p20">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p21">
<span class="pali m-text">Imāni te, deva, caturāsīti gahapatisahassāni gahapatiratanappamukhāni.</span><br />
</p>
<p id="dn17c2p10p22">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p23">
<span class="pali m-text">Imāni te, deva, caturāsīti khattiyasahassāni anuyantāni pariṇāyakaratanappamukhāni.</span><br />
</p>
<p id="dn17c2p10p24">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p25">
<span class="pali m-text">Imāni te, deva, caturāsīti dhenusahassāni duhasandanāni kaṁsūpadhāraṇāni.</span><br />
</p>
<p id="dn17c2p10p26">
<span class="pali m-text">Ettha, deva, chandaṁ janehi jīvite apekkhaṁ karohi.</span><br />
</p>
<p id="dn17c2p10p27">
<span class="pali m-text">Imāni te, deva, caturāsīti vatthakoṭisahassāni khomasukhumānaṁ kappāsikasukhumānaṁ koseyyasukhumānaṁ kambalasukhumānaṁ.</span><br />
</p>
<p id="dn17c2p10p28">
<span class="pali m-text">Ettha, deva, chandaṁ janehi, jīvite apekkhaṁ karohi.</span><br />
</p>
<p id="dn17c2p10p29">
<span class="pali m-text">Imāni te, deva, caturāsīti thālipākasahassāni sāyaṁ pātaṁ bhattābhihāro abhihariyati.</span><br />
</p>
<p id="dn17c2p10p30">
<span class="pali m-text">Ettha, deva, chandaṁ janehi jīvite apekkhaṁ karohī’ti.</span><br />
</p>
<p id="dn17c2p11p1">
<span class="pali m-text">Evaṁ vutte, ānanda, rājā mahāsudassano subhaddaṁ deviṁ etadavoca:</span><br />
<span class="sujato m-text">When the queen had spoken, the king said to her,</span><br />
</p>
<p id="dn17c2p11p2">
<span class="pali m-text">‘Dīgharattaṁ kho maṁ tvaṁ, devi, iṭṭhehi kantehi piyehi manāpehi samudācarittha;</span><br />
<span class="sujato m-text">‘For a long time, my queen, you have spoken to me with loving, desirable, pleasant, and agreeable words.</span><br />
</p>
<p id="dn17c2p11p3">
<span class="pali m-text">atha ca pana maṁ tvaṁ pacchime kāle aniṭṭhehi akantehi appiyehi amanāpehi samudācarasī’ti.</span><br />
<span class="sujato m-text">And yet in my final hour, your words are undesirable, unpleasant, and disagreeable!’</span><br />
</p>
<p id="dn17c2p11p4">
<span class="pali m-text">‘Kathaṁ carahi taṁ, deva, samudācarāmī’ti?</span><br />
<span class="sujato m-text">‘Then how exactly, Your Majesty, am I to speak to you?’</span><br />
</p>
<p id="dn17c2p11p5">
<span class="pali m-text">‘Evaṁ kho maṁ tvaṁ, devi, samudācara:</span><br />
<span class="sujato m-text">‘Like this, my queen:</span><br />
</p>
<p id="dn17c2p11p6">
<span class="pali m-text">“sabbeheva, deva, piyehi manāpehi nānābhāvo vinābhāvo aññathābhāvo, mā kho tvaṁ, deva, sāpekkho kālamakāsi, dukkhā sāpekkhassa kālaṅkiriyā, garahitā ca sāpekkhassa kālaṅkiriyā.</span><br />
<span class="sujato m-text">“Sire, we must be parted and separated from all we hold dear and beloved. Don’t pass away with concerns. Such concern is suffering, and it’s criticized.</span><br />
</p>
<p id="dn17c2p11p7">
<span class="pali m-text">Imāni te, deva, caturāsīti nagarasahassāni kusāvatīrājadhānippamukhāni.</span><br />
<span class="sujato m-text">Sire, you have 84,000 cities, with the royal capital of Kusāvatī foremost.</span><br />
</p>
<p id="dn17c2p11p8">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
<span class="sujato m-text">Give up desire for these! Take no interest in life!”’</span><br />
</p>
<p id="dn17c2p11p9">
<span class="pali m-text">Imāni te, deva, caturāsīti pāsādasahassāni dhammapāsādappamukhāni.</span><br />
<span class="sujato m-text">And so on for all the king’s possessions.</span><br />
</p>
<p id="dn17c2p11p10">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p11">
<span class="pali m-text">Imāni te, deva, caturāsīti kūṭāgārasahassāni mahāviyūhakūṭāgārappamukhāni.</span><br />
</p>
<p id="dn17c2p11p12">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p13">
<span class="pali m-text">Imāni te, deva, caturāsīti pallaṅkasahassāni sovaṇṇamayāni rūpiyamayāni dantamayāni sāramayāni gonakatthatāni paṭikatthatāni paṭalikatthatāni kadalimigapavarapaccattharaṇāni sauttaracchadāni ubhatolohitakūpadhānāni.</span><br />
</p>
<p id="dn17c2p11p14">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p15">
<span class="pali m-text">Imāni te, deva, caturāsīti nāgasahassāni sovaṇṇālaṅkārāni sovaṇṇadhajāni hemajālapaṭicchannāni uposathanāgarājappamukhāni.</span><br />
</p>
<p id="dn17c2p11p16">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p17">
<span class="pali m-text">Imāni te, deva, caturāsīti assasahassāni sovaṇṇālaṅkārāni sovaṇṇadhajāni hemajālapaṭicchannāni valāhakaassarājappamukhāni.</span><br />
</p>
<p id="dn17c2p11p18">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p19">
<span class="pali m-text">Imāni te, deva, caturāsīti rathasahassāni sīhacammaparivārāni byagghacammaparivārāni dīpicammaparivārāni paṇḍukambalaparivārāni sovaṇṇālaṅkārāni sovaṇṇadhajāni hemajālapaṭicchannāni vejayantarathappamukhāni.</span><br />
</p>
<p id="dn17c2p11p20">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p21">
<span class="pali m-text">Imāni te, deva, caturāsīti maṇisahassāni maṇiratanappamukhāni.</span><br />
</p>
<p id="dn17c2p11p22">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p23">
<span class="pali m-text">Imāni te, deva, caturāsīti itthisahassāni subhaddādevippamukhāni.</span><br />
</p>
<p id="dn17c2p11p24">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p25">
<span class="pali m-text">Imāni te, deva, caturāsīti gahapatisahassāni gahapatiratanappamukhāni.</span><br />
</p>
<p id="dn17c2p11p26">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p27">
<span class="pali m-text">Imāni te, deva, caturāsīti khattiyasahassāni anuyantāni pariṇāyakaratanappamukhāni.</span><br />
</p>
<p id="dn17c2p11p28">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p29">
<span class="pali m-text">Imāni te, deva, caturāsīti dhenusahassāni duhasandanāni kaṁsūpadhāraṇāni.</span><br />
</p>
<p id="dn17c2p11p30">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p31">
<span class="pali m-text">Imāni te, deva, caturāsīti vatthakoṭisahassāni khomasukhumānaṁ kappāsikasukhumānaṁ koseyyasukhumānaṁ kambalasukhumānaṁ.</span><br />
</p>
<p id="dn17c2p11p32">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p11p33">
<span class="pali m-text">Imāni te, deva, caturāsīti thālipākasahassāni sāyaṁ pātaṁ bhattābhihāro abhihariyati.</span><br />
</p>
<p id="dn17c2p11p34">
<span class="pali m-text">Ettha, deva, chandaṁ pajaha jīvite apekkhaṁ mākāsī”’ti.</span><br />
</p>
<p id="dn17c2p12p1">
<span class="pali m-text">Evaṁ vutte, ānanda, subhaddā devī parodi assūni pavattesi.</span><br />
<span class="sujato m-text">When the king had spoken, Queen Subhaddā cried and burst out in tears.</span><br />
</p>
<p id="dn17c2p12p2">
<span class="pali m-text">Atha kho, ānanda, subhaddā devī assūni puñchitvā rājānaṁ mahāsudassanaṁ etadavoca:</span><br />
<span class="sujato m-text">Wiping away her tears, the queen said to the king:</span><br />
</p>
<p id="dn17c2p12p3">
<span class="pali m-text">‘Sabbeheva, deva, piyehi manāpehi nānābhāvo vinābhāvo aññathābhāvo, mā kho tvaṁ, deva, sāpekkho kālamakāsi, dukkhā sāpekkhassa kālaṅkiriyā, garahitā ca sāpekkhassa kālaṅkiriyā.</span><br />
<span class="sujato m-text">‘Sire, we must be parted and separated from all we hold dear and beloved. Don’t pass away with concerns. Such concern is suffering, and it’s criticized.</span><br />
</p>
<p id="dn17c2p12p4">
<span class="pali m-text">Imāni te, deva, caturāsīti nagarasahassāni kusāvatīrājadhānippamukhāni.</span><br />
<span class="sujato m-text">Sire, you have 84,000 cities, with the royal capital of Kusāvatī foremost.</span><br />
</p>
<p id="dn17c2p12p5">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
<span class="sujato m-text">Give up desire for these! Take no interest in life!’</span><br />
</p>
<p id="dn17c2p12p6">
<span class="pali m-text">Imāni te, deva, caturāsīti pāsādasahassāni dhammapāsādappamukhāni.</span><br />
<span class="sujato m-text">And she continued, listing all the king’s possessions.</span><br />
</p>
<p id="dn17c2p12p7">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p8">
<span class="pali m-text">Imāni te, deva, caturāsīti kūṭāgārasahassāni mahāviyūhakūṭāgārappamukhāni.</span><br />
</p>
<p id="dn17c2p12p9">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p10">
<span class="pali m-text">Imāni te, deva, caturāsīti pallaṅkasahassāni sovaṇṇamayāni rūpiyamayāni dantamayāni sāramayāni gonakatthatāni paṭikatthatāni paṭalikatthatāni kadalimigapavarapaccattharaṇāni sauttaracchadāni ubhatolohitakūpadhānāni.</span><br />
</p>
<p id="dn17c2p12p11">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p12">
<span class="pali m-text">Imāni te, deva, caturāsīti nāgasahassāni sovaṇṇālaṅkārāni sovaṇṇadhajāni hemajālapaṭicchannāni uposathanāgarājappamukhāni.</span><br />
</p>
<p id="dn17c2p12p13">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p14">
<span class="pali m-text">Imāni te, deva, caturāsīti assasahassāni sovaṇṇālaṅkārāni sovaṇṇadhajāni hemajālapaṭicchannāni valāhakaassarājappamukhāni.</span><br />
</p>
<p id="dn17c2p12p15">
<span class="pali m-text">Ettha, deva, chandaṁ pajaha, jīvite apekkhaṁ mākāsi.</span><br />
</p>
<p id="dn17c2p12p16">
<span class="pali m-text">Imāni te, deva, caturāsīti rathasahassāni sīhacammaparivārāni byagghacammaparivārāni dīpicammaparivārāni paṇḍukambalaparivārāni sovaṇṇālaṅkārāni sovaṇṇadhajāni hemajālapaṭicchannāni vejayantarathappamukhāni.</span><br />
</p>
<p id="dn17c2p12p17">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p18">
<span class="pali m-text">Imāni te, deva, caturāsīti maṇisahassāni maṇiratanappamukhāni.</span><br />
</p>
<p id="dn17c2p12p19">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p20">
<span class="pali m-text">Imāni te, deva, caturāsīti itthisahassāni itthiratanappamukhāni.</span><br />
</p>
<p id="dn17c2p12p21">
<span class="pali m-text">Ettha, deva, chandaṁ pajaha, jīvite apekkhaṁ mākāsi.</span><br />
</p>
<p id="dn17c2p12p22">
<span class="pali m-text">Imāni te, deva, caturāsīti gahapatisahassāni gahapatiratanappamukhāni.</span><br />
</p>
<p id="dn17c2p12p23">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p24">
<span class="pali m-text">Imāni te, deva, caturāsīti khattiyasahassāni anuyantāni pariṇāyakaratanappamukhāni.</span><br />
</p>
<p id="dn17c2p12p25">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p26">
<span class="pali m-text">Imāni te, deva, caturāsīti dhenusahassāni duhasandanāni kaṁsūpadhāraṇāni.</span><br />
</p>
<p id="dn17c2p12p27">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p28">
<span class="pali m-text">Imāni te, deva, caturāsīti vatthakoṭisahassāni khomasukhumānaṁ kappāsikasukhumānaṁ koseyyasukhumānaṁ kambalasukhumānaṁ.</span><br />
</p>
<p id="dn17c2p12p29">
<span class="pali m-text">Ettha, deva, chandaṁ pajaha jīvite apekkhaṁ mākāsi.</span><br />
</p>
<p id="dn17c2p12p30">
<span class="pali m-text">Imāni te, deva, caturāsīti thālipākasahassāni sāyaṁ pātaṁ bhattābhihāro abhihariyati.</span><br />
</p>
<p id="dn17c2p12p31">
<span class="pali m-text">Ettha, deva, chandaṁ pajaha jīvite apekkhaṁ mākāsī’ti.</span><br />
</p>
<p id="dn17c2p13p0">
<span class="pali m-text">8. Brahmalokūpagama</span><br />
<span class="sujato m-text">8. Rebirth in the Brahmā Realm</span><br />
</p>
<p id="dn17c2p13p1">
<span class="pali m-text">Atha kho, ānanda, rājā mahāsudassano na cirasseva kālamakāsi.</span><br />
<span class="sujato m-text">Not long after that, King Mahāsudassana passed away.</span><br />
</p>
<p id="dn17c2p13p2">
<span class="pali m-text">Seyyathāpi, ānanda, gahapatissa vā gahapatiputtassa vā manuññaṁ bhojanaṁ bhuttāvissa bhattasammado hoti; evameva kho, ānanda, rañño mahāsudassanassa māraṇantikā vedanā ahosi.</span><br />
<span class="sujato m-text">And the feeling he had close to death was like a householder or their child falling asleep after eating a delectable meal.</span><br />
</p>
<p id="dn17c2p13p3">
<span class="pali m-text">Kālaṅkato ca, ānanda, rājā mahāsudassano sugatiṁ brahmalokaṁ upapajji.</span><br />
<span class="sujato m-text">When he passed away King Mahāsudassana was reborn in a good place, a Brahmā realm.</span><br />
</p>
<p id="dn17c2p13p4">
<span class="pali m-text">Rājā, ānanda, mahāsudassano caturāsīti vassasahassāni kumārakīḷaṁ kīḷi.</span><br />
<span class="sujato m-text">Ānanda, King Mahāsudassana played children’s games for 84,000 years.</span><br />
</p>
<p id="dn17c2p13p5">
<span class="pali m-text">Caturāsīti vassasahassāni oparajjaṁ kāresi.</span><br />
<span class="sujato m-text">He ruled as viceroy for 84,000 years.</span><br />
</p>
<p id="dn17c2p13p6">
<span class="pali m-text">Caturāsīti vassasahassāni rajjaṁ kāresi.</span><br />
<span class="sujato m-text">He ruled as king for 84,000 years.</span><br />
</p>
<p id="dn17c2p13p7">
<span class="pali m-text">Caturāsīti vassasahassāni gihibhūto dhamme pāsāde brahmacariyaṁ cari.</span><br />
<span class="sujato m-text">He led the spiritual life as a layman in the Palace of Principle for 84,000 years.</span><br />
</p>
<p id="dn17c2p13p8">
<span class="pali m-text">So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi.</span><br />
<span class="sujato m-text">And having developed the four Brahmā meditations, when his body broke up, after death, he was reborn in a good place, a Brahmā realm.</span><br />
</p>
<p id="dn17c2p14p1">
<span class="pali m-text">Siyā kho panānanda, evamassa:</span><br />
<span class="sujato m-text">Now, Ānanda, you might think:</span><br />
</p>
<p id="dn17c2p14p2">
<span class="pali m-text">‘añño nūna tena samayena rājā mahāsudassano ahosī’ti,</span><br />
<span class="sujato m-text">‘Surely King Mahāsudassana must have been someone else at that time?’</span><br />
</p>
<p id="dn17c2p14p3">
<span class="pali m-text">na kho panetaṁ, ānanda, evaṁ daṭṭhabbaṁ. Ahaṁ tena samayena rājā mahāsudassano ahosiṁ.</span><br />
<span class="sujato m-text">But you should not see it like that. I myself was King Mahāsudassana at that time.</span><br />
</p>
<p id="dn17c2p14p4">
<span class="pali m-text">Mama tāni caturāsīti nagarasahassāni kusāvatīrājadhānippamukhāni, mama tāni caturāsīti pāsādasahassāni dhammapāsādappamukhāni, mama tāni caturāsīti kūṭāgārasahassāni mahāviyūhakūṭāgārappamukhāni, mama tāni caturāsīti pallaṅkasahassāni sovaṇṇamayāni rūpiyamayāni dantamayāni sāramayāni gonakatthatāni paṭikatthatāni paṭalikatthatāni kadalimigapavarapaccattharaṇāni sauttaracchadāni ubhatolohitakūpadhānāni, mama tāni caturāsīti nāgasahassāni sovaṇṇālaṅkārāni sovaṇṇadhajāni hemajālapaṭicchannāni uposathanāgarājappamukhāni, mama tāni caturāsīti assasahassāni sovaṇṇālaṅkārāni sovaṇṇadhajāni hemajālapaṭicchannāni valāhakaassarājappamukhāni, mama tāni caturāsīti rathasahassāni sīhacammaparivārāni byagghacammaparivārāni dīpicammaparivārāni paṇḍukambalaparivārāni sovaṇṇālaṅkārāni sovaṇṇadhajāni hemajālapaṭicchannāni vejayantarathappamukhāni, mama tāni caturāsīti maṇisahassāni maṇiratanappamukhāni, mama tāni caturāsīti itthisahassāni subhaddādevippamukhāni, mama tāni caturāsīti gahapatisahassāni gahapatiratanappamukhāni, mama tāni caturāsīti khattiyasahassāni anuyantāni pariṇāyakaratanappamukhāni, mama tāni caturāsīti dhenusahassāni duhasandanāni kaṁsūpadhāraṇāni, mama tāni caturāsīti vatthakoṭisahassāni khomasukhumānaṁ kappāsikasukhumānaṁ koseyyasukhumānaṁ kambalasukhumānaṁ, mama tāni caturāsīti thālipākasahassāni sāyaṁ pātaṁ bhattābhihāro abhihariyittha.</span><br />
<span class="sujato m-text">Mine were the 84,000 cities, with the royal capital of Kusāvatī foremost. And mine were all the other possessions.</span><br />
</p>
<p id="dn17c2p15p1">
<span class="pali m-text">Tesaṁ kho panānanda, caturāsītinagarasahassānaṁ ekaññeva taṁ nagaraṁ hoti, yaṁ tena samayena ajjhāvasāmi yadidaṁ kusāvatī rājadhānī.</span><br />
<span class="sujato m-text">Of those 84,000 cities, I only stayed in one, the capital Kusāvatī.</span><br />
</p>
<p id="dn17c2p15p2">
<span class="pali m-text">Tesaṁ kho panānanda, caturāsīti pāsādasahassānaṁ ekoyeva so pāsādo hoti, yaṁ tena samayena ajjhāvasāmi yadidaṁ dhammo pāsādo.</span><br />
<span class="sujato m-text">Of those 84,000 mansions, I only dwelt in one, the Palace of Principle.</span><br />
</p>
<p id="dn17c2p15p3">
<span class="pali m-text">Tesaṁ kho panānanda, caturāsīti kūṭāgārasahassānaṁ ekaññeva taṁ kūṭāgāraṁ hoti, yaṁ tena samayena ajjhāvasāmi yadidaṁ mahāviyūhaṁ kūṭāgāraṁ.</span><br />
<span class="sujato m-text">Of those 84,000 chambers, I only dwelt in the great foyer.</span><br />
</p>
<p id="dn17c2p15p4">
<span class="pali m-text">Tesaṁ kho panānanda, caturāsīti pallaṅkasahassānaṁ ekoyeva so pallaṅko hoti, yaṁ tena samayena paribhuñjāmi yadidaṁ sovaṇṇamayo vā rūpiyamayo vā dantamayo vā sāramayo vā.</span><br />
<span class="sujato m-text">Of those 84,000 couches, I only used one, made of gold or silver or ivory or heartwood.</span><br />
</p>
<p id="dn17c2p15p5">
<span class="pali m-text">Tesaṁ kho panānanda, caturāsīti nāgasahassānaṁ ekoyeva so nāgo hoti, yaṁ tena samayena abhiruhāmi yadidaṁ uposatho nāgarājā.</span><br />
<span class="sujato m-text">Of those 84,000 bull elephants, I only rode one, the royal bull elephant named Sabbath.</span><br />
</p>
<p id="dn17c2p15p6">
<span class="pali m-text">Tesaṁ kho panānanda, caturāsīti assasahassānaṁ ekoyeva so asso hoti, yaṁ tena samayena abhiruhāmi yadidaṁ valāhako assarājā.</span><br />
<span class="sujato m-text">Of those 84,000 horses, I only rode one, the royal horse named Thundercloud.</span><br />
</p>
<p id="dn17c2p15p7">
<span class="pali m-text">Tesaṁ kho panānanda, caturāsīti rathasahassānaṁ ekoyeva so ratho hoti, yaṁ tena samayena abhiruhāmi yadidaṁ vejayantaratho.</span><br />
<span class="sujato m-text">Of those 84,000 chariots, I only rode one, the chariot named Triumph.</span><br />
</p>
<p id="dn17c2p15p8">
<span class="pali m-text">Tesaṁ kho panānanda, caturāsīti itthisahassānaṁ ekāyeva sā itthī hoti, yā tena samayena paccupaṭṭhāti khattiyānī vā vessinī vā.</span><br />
<span class="sujato m-text">Of those 84,000 women, I was only served by one, a maiden of the aristocratic or merchant classes.</span><br />
</p>
<p id="dn17c2p15p9">
<span class="pali m-text">Tesaṁ kho panānanda, caturāsīti vatthakoṭisahassānaṁ ekaṁyeva taṁ dussayugaṁ hoti, yaṁ tena samayena paridahāmi khomasukhumaṁ vā kappāsikasukhumaṁ vā koseyyasukhumaṁ vā kambalasukhumaṁ vā.</span><br />
<span class="sujato m-text">Of those 8,400,000,000 cloths, I only wore one pair, made of fine linen, cotton, silk, or wool.</span><br />
</p>
<p id="dn17c2p15p10">
<span class="pali m-text">Tesaṁ kho panānanda, caturāsīti thālipākasahassānaṁ ekoyeva so thālipāko hoti, yato nāḷikodanaparamaṁ bhuñjāmi tadupiyañca sūpeyyaṁ.</span><br />
<span class="sujato m-text">Of those 84,000 servings of food, I only had one, eating at most a serving of rice and suitable sauce.</span><br />
</p>
<p id="dn17c2p16p1">
<span class="pali m-text">Passānanda, sabbete saṅkhārā atītā niruddhā vipariṇatā.</span><br />
<span class="sujato m-text">See, Ānanda! All those conditioned phenomena have passed, ceased, and perished.</span><br />
</p>
<p id="dn17c2p16p2">
<span class="pali m-text">Evaṁ aniccā kho, ānanda, saṅkhārā;</span><br />
<span class="sujato m-text">So impermanent are conditions,</span><br />
</p>
<p id="dn17c2p16p3">
<span class="pali m-text">evaṁ addhuvā kho, ānanda, saṅkhārā;</span><br />
<span class="sujato m-text">so unstable are conditions,</span><br />
</p>
<p id="dn17c2p16p4">
<span class="pali m-text">evaṁ anassāsikā kho, ānanda, saṅkhārā.</span><br />
<span class="sujato m-text">so unreliable are conditions.</span><br />
</p>
<p id="dn17c2p16p5">
<span class="pali m-text">Yāvañcidaṁ, ānanda, alameva sabbasaṅkhāresu nibbindituṁ, alaṁ virajjituṁ, alaṁ vimuccituṁ.</span><br />
<span class="sujato m-text">This is quite enough for you to become disillusioned, dispassionate, and freed regarding all conditions.</span><br />
</p>
<p id="dn17c2p17p1">
<span class="pali m-text">Chakkhattuṁ kho panāhaṁ, ānanda, abhijānāmi imasmiṁ padese sarīraṁ nikkhipitaṁ, tañca kho rājāva samāno cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato, ayaṁ sattamo sarīranikkhepo.</span><br />
<span class="sujato m-text">Six times, Ānanda, I recall having laid down my body at this place. And the seventh time was as a wheel-turning monarch, a just and principled king, at which time my dominion extended to all four sides, I achieved stability in the country, and I possessed the seven treasures.</span><br />
</p>
<p id="dn17c2p17p2">
<span class="pali m-text">Na kho panāhaṁ, ānanda, taṁ padesaṁ samanupassāmi sadevake loke samārake sabrahmake sassamaṇabrāhmaṇiyā pajāya sadevamanussāya yattha tathāgato aṭṭhamaṁ sarīraṁ nikkhipeyyā”ti.</span><br />
<span class="sujato m-text">But Ānanda, I do not see any place in this world with its gods, Māras, and Brahmās, this population with its ascetics and brahmins, its gods and humans where the Realized One would lay down his body for the eighth time.”</span><br />
</p>
<p id="dn17c2p17p3">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="dn17c2p17p4">
<span class="pali m-text">Idaṁ vatvāna sugato athāparaṁ etadavoca satthā:</span><br />
<span class="sujato m-text">Then the Holy One, the Teacher, went on to say:</span><br />
</p>
<p id="dn17c2p17p5">
<span class="pali m-text">“Aniccā vata saṅkhārā,</span><br />
<span class="sujato m-text">“Oh! Conditions are impermanent,</span><br />
</p>
<p id="dn17c2p17p6">
<span class="pali m-text">uppādavayadhammino;</span><br />
<span class="sujato m-text">their nature is to rise and fall;</span><br />
</p>
<p id="dn17c2p17p7">
<span class="pali m-text">Uppajjitvā nirujjhanti,</span><br />
<span class="sujato m-text">having arisen, they cease;</span><br />
</p>
<p id="dn17c2p17p8">
<span class="pali m-text">tesaṁ vūpasamo sukho”ti.</span><br />
<span class="sujato m-text">their stilling is true bliss.”</span><br />
</p>
<p id="dn17c2p17p9">
<span class="pali m-text">Mahāsudassanasuttaṁ niṭṭhitaṁ catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/dn0016.html">Previous</a></div>
<div class="m-col-t-6 m-text-right">
<a href="https://theravadan.org/pages/dn0018.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>