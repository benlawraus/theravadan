<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy00jz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy00jz.html" />
  <meta property="og:description" content="Sīhāsaniyavagga 4 Cūḷapanthakattheraapadāna “Padumuttaro nāma jino, āhutīnaṁ paṭiggaho; Gaṇamhā vūpakaṭṭho so, himavante vasī tadā. Ahampi himavantamhi, vasāmi assame tadā; Acirāgataṁ mahāvīraṁ, upesiṁ lokanāyakaṁ. Pupphacchattaṁ gahetvāna, upagacchiṁ narāsabhaṁ; Samādhiṁ samāpajjantaṁ, antarāyamakāsahaṁ. Ubho hatthehi paggayha, pupphacchattaṁ adāsahaṁ; Paṭiggahesi bhagavā, padumuttaro mahāmuni. Sabbe devā attamanā, himavantaṁ upenti te …" />
  <meta name="twitter:description" content="Sīhāsaniyavagga 4 Cūḷapanthakattheraapadāna “Padumuttaro nāma jino, āhutīnaṁ paṭiggaho; Gaṇamhā vūpakaṭṭho so, himavante vasī tadā. Ahampi himavantamhi, vasāmi assame tadā; Acirāgataṁ mahāvīraṁ, upesiṁ lokanāyakaṁ. Pupphacchattaṁ gahetvāna, upagacchiṁ narāsabhaṁ; Samādhiṁ samāpajjantaṁ, antarāyamakāsahaṁ. Ubho hatthehi paggayha, pupphacchattaṁ adāsahaṁ; Paṭiggahesi bhagavā, padumuttaro mahāmuni. Sabbe devā attamanā, himavantaṁ upenti te …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sihasaniyavagga">
<h2><a href="#sihasaniyavagga">Sīhāsaniyavagga</a></h2>
<section id="culapanthakattheraapadana">
<h3><a href="#culapanthakattheraapadana">4 Cūḷapanthakattheraapadāna</a></h3>
<p id="tha-ap16c1p1">
<span class="m-text m-primary">“Padumuttaro nāma jino,</span><br />
</p>
<p id="tha-ap16c1p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap16c1p3">
<span class="m-text m-primary">Gaṇamhā vūpakaṭṭho so,</span><br />
</p>
<p id="tha-ap16c1p4">
<span class="m-text m-primary">himavante vasī tadā.</span><br />
</p>
<p id="tha-ap16c2p1">
<span class="m-text m-primary">Ahampi himavantamhi,</span><br />
</p>
<p id="tha-ap16c2p2">
<span class="m-text m-primary">vasāmi assame tadā;</span><br />
</p>
<p id="tha-ap16c2p3">
<span class="m-text m-primary">Acirāgataṁ mahāvīraṁ,</span><br />
</p>
<p id="tha-ap16c2p4">
<span class="m-text m-primary">upesiṁ lokanāyakaṁ.</span><br />
</p>
<p id="tha-ap16c3p1">
<span class="m-text m-primary">Pupphacchattaṁ gahetvāna,</span><br />
</p>
<p id="tha-ap16c3p2">
<span class="m-text m-primary">upagacchiṁ narāsabhaṁ;</span><br />
</p>
<p id="tha-ap16c3p3">
<span class="m-text m-primary">Samādhiṁ samāpajjantaṁ,</span><br />
</p>
<p id="tha-ap16c3p4">
<span class="m-text m-primary">antarāyamakāsahaṁ.</span><br />
</p>
<p id="tha-ap16c4p1">
<span class="m-text m-primary">Ubho hatthehi paggayha,</span><br />
</p>
<p id="tha-ap16c4p2">
<span class="m-text m-primary">pupphacchattaṁ adāsahaṁ;</span><br />
</p>
<p id="tha-ap16c4p3">
<span class="m-text m-primary">Paṭiggahesi bhagavā,</span><br />
</p>
<p id="tha-ap16c4p4">
<span class="m-text m-primary">padumuttaro mahāmuni.</span><br />
</p>
<p id="tha-ap16c5p1">
<span class="m-text m-primary">Sabbe devā attamanā,</span><br />
</p>
<p id="tha-ap16c5p2">
<span class="m-text m-primary">himavantaṁ upenti te;</span><br />
</p>
<p id="tha-ap16c5p3">
<span class="m-text m-primary">Sādhukāraṁ pavattesuṁ,</span><br />
</p>
<p id="tha-ap16c5p4">
<span class="m-text m-primary">anumodissati cakkhumā.</span><br />
</p>
<p id="tha-ap16c6p1">
<span class="m-text m-primary">Idaṁ vatvāna te devā,</span><br />
</p>
<p id="tha-ap16c6p2">
<span class="m-text m-primary">upagacchuṁ naruttamaṁ;</span><br />
</p>
<p id="tha-ap16c6p3">
<span class="m-text m-primary">Ākāse dhārayantassa,</span><br />
</p>
<p id="tha-ap16c6p4">
<span class="m-text m-primary">padumacchattamuttamaṁ.</span><br />
</p>
<p id="tha-ap16c7p1">
<span class="m-text m-primary">Satapattachattaṁ paggayha,</span><br />
</p>
<p id="tha-ap16c7p2">
<span class="m-text m-primary">adāsi tāpaso mama;</span><br />
</p>
<p id="tha-ap16c7p3">
<span class="m-text m-primary">‘Tamahaṁ kittayissāmi,</span><br />
</p>
<p id="tha-ap16c7p4">
<span class="m-text m-primary">suṇātha mama bhāsato.</span><br />
</p>
<p id="tha-ap16c8p1">
<span class="m-text m-primary">Pañcavīsatikappāni,</span><br />
</p>
<p id="tha-ap16c8p2">
<span class="m-text m-primary">devarajjaṁ karissati;</span><br />
</p>
<p id="tha-ap16c8p3">
<span class="m-text m-primary">Catuttiṁsatikkhattuñca,</span><br />
</p>
<p id="tha-ap16c8p4">
<span class="m-text m-primary">cakkavattī bhavissati.</span><br />
</p>
<p id="tha-ap16c9p1">
<span class="m-text m-primary">Yaṁ yaṁ yoniṁ saṁsarati,</span><br />
</p>
<p id="tha-ap16c9p2">
<span class="m-text m-primary">devattaṁ atha mānusaṁ;</span><br />
</p>
<p id="tha-ap16c9p3">
<span class="m-text m-primary">Abbhokāse patiṭṭhantaṁ,</span><br />
</p>
<p id="tha-ap16c9p4">
<span class="m-text m-primary">padumaṁ dhārayissati.</span><br />
</p>
<p id="tha-ap16c10p1">
<span class="m-text m-primary">Kappasatasahassamhi,</span><br />
</p>
<p id="tha-ap16c10p2">
<span class="m-text m-primary">okkākakulasambhavo;</span><br />
</p>
<p id="tha-ap16c10p3">
<span class="m-text m-primary">Gotamo nāma gottena,</span><br />
</p>
<p id="tha-ap16c10p4">
<span class="m-text m-primary">satthā loke bhavissati.</span><br />
</p>
<p id="tha-ap16c11p1">
<span class="m-text m-primary">Pakāsite pāvacane,</span><br />
</p>
<p id="tha-ap16c11p2">
<span class="m-text m-primary">manussattaṁ labhissati;</span><br />
</p>
<p id="tha-ap16c11p3">
<span class="m-text m-primary">Manomayamhi kāyamhi,</span><br />
</p>
<p id="tha-ap16c11p4">
<span class="m-text m-primary">uttamo so bhavissati.</span><br />
</p>
<p id="tha-ap16c12p1">
<span class="m-text m-primary">Dve bhātaro bhavissanti,</span><br />
</p>
<p id="tha-ap16c12p2">
<span class="m-text m-primary">ubhopi panthakavhayā;</span><br />
</p>
<p id="tha-ap16c12p3">
<span class="m-text m-primary">Anubhotvā uttamatthaṁ,</span><br />
</p>
<p id="tha-ap16c12p4">
<span class="m-text m-primary">jotayissanti sāsanaṁ’.</span><br />
</p>
<p id="tha-ap16c13p1">
<span class="m-text m-primary">Sohaṁ aṭṭhārasavasso,</span><br />
</p>
<p id="tha-ap16c13p2">
<span class="m-text m-primary">pabbajiṁ anagāriyaṁ;</span><br />
</p>
<p id="tha-ap16c13p3">
<span class="m-text m-primary">Visesāhaṁ na vindāmi,</span><br />
</p>
<p id="tha-ap16c13p4">
<span class="m-text m-primary">sakyaputtassa sāsane.</span><br />
</p>
<p id="tha-ap16c14p1">
<span class="m-text m-primary">Dandhā mayhaṁ gatī āsi,</span><br />
</p>
<p id="tha-ap16c14p2">
<span class="m-text m-primary">paribhūto pure ahuṁ;</span><br />
</p>
<p id="tha-ap16c14p3">
<span class="m-text m-primary">Bhātā ca maṁ paṇāmesi,</span><br />
</p>
<p id="tha-ap16c14p4">
<span class="m-text m-primary">gaccha dāni sakaṁ gharaṁ.</span><br />
</p>
<p id="tha-ap16c15p1">
<span class="m-text m-primary">Sohaṁ paṇāmito santo,</span><br />
</p>
<p id="tha-ap16c15p2">
<span class="m-text m-primary">saṅghārāmassa koṭṭhake;</span><br />
</p>
<p id="tha-ap16c15p3">
<span class="m-text m-primary">Dummano tattha aṭṭhāsiṁ,</span><br />
</p>
<p id="tha-ap16c15p4">
<span class="m-text m-primary">sāmaññasmiṁ apekkhavā.</span><br />
</p>
<p id="tha-ap16c16p1">
<span class="m-text m-primary">Bhagavā tattha āgacchi,</span><br />
</p>
<p id="tha-ap16c16p2">
<span class="m-text m-primary">sīsaṁ mayhaṁ parāmasi;</span><br />
</p>
<p id="tha-ap16c16p3">
<span class="m-text m-primary">Bāhāya maṁ gahetvāna,</span><br />
</p>
<p id="tha-ap16c16p4">
<span class="m-text m-primary">saṅghārāmaṁ pavesayi.</span><br />
</p>
<p id="tha-ap16c17p1">
<span class="m-text m-primary">Anukampāya me satthā,</span><br />
</p>
<p id="tha-ap16c17p2">
<span class="m-text m-primary">adāsi pādapuñchaniṁ;</span><br />
</p>
<p id="tha-ap16c17p3">
<span class="m-text m-primary">Evaṁ suddhaṁ adhiṭṭhehi,</span><br />
</p>
<p id="tha-ap16c17p4">
<span class="m-text m-primary">ekamantamadhiṭṭhahaṁ.</span><br />
</p>
<p id="tha-ap16c18p1">
<span class="m-text m-primary">Hatthehi tamahaṁ gayha,</span><br />
</p>
<p id="tha-ap16c18p2">
<span class="m-text m-primary">sariṁ kokanadaṁ ahaṁ;</span><br />
</p>
<p id="tha-ap16c18p3">
<span class="m-text m-primary">Tattha cittaṁ vimucci me,</span><br />
</p>
<p id="tha-ap16c18p4">
<span class="m-text m-primary">arahattaṁ apāpuṇiṁ.</span><br />
</p>
<p id="tha-ap16c19p1">
<span class="m-text m-primary">Manomayesu kāyesu,</span><br />
</p>
<p id="tha-ap16c19p2">
<span class="m-text m-primary">sabbattha pāramiṁ gato;</span><br />
</p>
<p id="tha-ap16c19p3">
<span class="m-text m-primary">Sabbāsave pariññāya,</span><br />
</p>
<p id="tha-ap16c19p4">
<span class="m-text m-primary">viharāmi anāsavo.</span><br />
</p>
<p id="tha-ap16c20p1">
<span class="m-text m-primary">Paṭisambhidā catasso,</span><br />
</p>
<p id="tha-ap16c20p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap16c20p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap16c20p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap16c21p1">
<span class="m-text m-primary">Itthaṁ sudaṁ āyasmā cūḷapanthako thero imā gāthāyo abhāsitthāti.</span><br />
</p>
<p id="tha-ap16c22p1">
<span class="m-text m-primary">Cūḷapanthakattherassāpadānaṁ catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>