<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/pv0031.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-kn-index.html">kn</a> &raquo;
            <a href="../pages/sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/pv0030.html">Previous</a></div>
<div class="m-col-t-6 m-text-right">
<a href="../pages/pv0032.html">Next</a></div>
</div>
<p id="pv31c0p2">
<span class="pali m-text">Cūḷavagga</span><br />
</p>
<section id="serinipetivatthu">
<span id="pv31c0p3"></span><h2><span class="pali m-text">6. Seriṇīpetivatthu</span></h2>
<p id="pv31c1p1">
<span class="pali m-text">“Naggā dubbaṇṇarūpāsi,</span><br />
</p>
<p id="pv31c1p2">
<span class="pali m-text">kisā dhamanisanthatā;</span><br />
</p>
<p id="pv31c1p3">
<span class="pali m-text">Upphāsulike kisike,</span><br />
</p>
<p id="pv31c1p4">
<span class="pali m-text">kā nu tvaṁ idha tiṭṭhasī”ti.</span><br />
</p>
<p id="pv31c2p1">
<span class="pali m-text">“Ahaṁ bhadante petīmhi,</span><br />
</p>
<p id="pv31c2p2">
<span class="pali m-text">duggatā yamalokikā;</span><br />
</p>
<p id="pv31c2p3">
<span class="pali m-text">Pāpakammaṁ karitvāna,</span><br />
</p>
<p id="pv31c2p4">
<span class="pali m-text">petalokaṁ ito gatā”ti.</span><br />
</p>
<p id="pv31c3p1">
<span class="pali m-text">“Kiṁ nu kāyena vācāya,</span><br />
</p>
<p id="pv31c3p2">
<span class="pali m-text">manasā dukkaṭaṁ kataṁ;</span><br />
</p>
<p id="pv31c3p3">
<span class="pali m-text">Kissa kammavipākena,</span><br />
</p>
<p id="pv31c3p4">
<span class="pali m-text">petalokaṁ ito gatā”ti.</span><br />
</p>
<p id="pv31c4p1">
<span class="pali m-text">“Anāvaṭesu titthesu,</span><br />
</p>
<p id="pv31c4p2">
<span class="pali m-text">viciniṁ aḍḍhamāsakaṁ;</span><br />
</p>
<p id="pv31c4p3">
<span class="pali m-text">Santesu deyyadhammesu,</span><br />
</p>
<p id="pv31c4p4">
<span class="pali m-text">dīpaṁ nākāsimattano.</span><br />
</p>
<p id="pv31c5p1">
<span class="pali m-text">Nadiṁ upemi tasitā,</span><br />
</p>
<p id="pv31c5p2">
<span class="pali m-text">rittakā parivattati;</span><br />
</p>
<p id="pv31c5p3">
<span class="pali m-text">Chāyaṁ upemi uṇhesu,</span><br />
</p>
<p id="pv31c5p4">
<span class="pali m-text">ātapo parivattati.</span><br />
</p>
<p id="pv31c6p1">
<span class="pali m-text">Aggivaṇṇo ca me vāto,</span><br />
</p>
<p id="pv31c6p2">
<span class="pali m-text">ḍahanto upavāyati;</span><br />
</p>
<p id="pv31c6p3">
<span class="pali m-text">Etañca bhante arahāmi,</span><br />
</p>
<p id="pv31c6p4">
<span class="pali m-text">aññañca pāpakaṁ tato.</span><br />
</p>
<p id="pv31c7p1">
<span class="pali m-text">Gantvāna hatthiniṁ puraṁ,</span><br />
</p>
<p id="pv31c7p2">
<span class="pali m-text">vajjesi mayha mātaraṁ;</span><br />
</p>
<p id="pv31c7p3">
<span class="pali m-text">‘Dhītā ca te mayā diṭṭhā,</span><br />
</p>
<p id="pv31c7p4">
<span class="pali m-text">duggatā yamalokikā;</span><br />
</p>
<p id="pv31c7p5">
<span class="pali m-text">Pāpakammaṁ karitvāna,</span><br />
</p>
<p id="pv31c7p6">
<span class="pali m-text">petalokaṁ ito gatā’.</span><br />
</p>
<p id="pv31c8p1">
<span class="pali m-text">Atthi me ettha nikkhittaṁ,</span><br />
</p>
<p id="pv31c8p2">
<span class="pali m-text">anakkhātañca taṁ mayā;</span><br />
</p>
<p id="pv31c8p3">
<span class="pali m-text">Cattārisatasahassāni,</span><br />
</p>
<p id="pv31c8p4">
<span class="pali m-text">pallaṅkassa ca heṭṭhato.</span><br />
</p>
<p id="pv31c9p1">
<span class="pali m-text">Tato me dānaṁ dadatu,</span><br />
</p>
<p id="pv31c9p2">
<span class="pali m-text">tassā ca hotu jīvikā;</span><br />
</p>
<p id="pv31c9p3">
<span class="pali m-text">Dānaṁ datvā ca me mātā,</span><br />
</p>
<p id="pv31c9p4">
<span class="pali m-text">dakkhiṇaṁ anudicchatu;</span><br />
</p>
<p id="pv31c9p5">
<span class="pali m-text">Tadāhaṁ sukhitā hessaṁ,</span><br />
</p>
<p id="pv31c9p6">
<span class="pali m-text">sabbakāmasamiddhinī”ti.</span><br />
</p>
<p id="pv31c10p1">
<span class="pali m-text">“Sādhū”ti so paṭissutvā,</span><br />
</p>
<p id="pv31c10p2">
<span class="pali m-text">gantvāna hatthiniṁ puraṁ;</span><br />
</p>
<p id="pv31c10p3">
<span class="pali m-text">Avoca tassā mātaraṁ—</span><br />
</p>
<p id="pv31c11p1">
<span class="pali m-text">“Dhītā ca te mayā diṭṭhā,</span><br />
</p>
<p id="pv31c11p2">
<span class="pali m-text">duggatā yamalokikā;</span><br />
</p>
<p id="pv31c11p3">
<span class="pali m-text">Pāpakammaṁ karitvāna,</span><br />
</p>
<p id="pv31c11p4">
<span class="pali m-text">petalokaṁ ito gatā.</span><br />
</p>
<p id="pv31c12p1">
<span class="pali m-text">Sā maṁ tattha samādapesi, (…)</span><br />
</p>
<p id="pv31c12p2">
<span class="pali m-text">Vajjesi mayha mātaraṁ;</span><br />
</p>
<p id="pv31c12p3">
<span class="pali m-text">‘Dhītā ca te mayā diṭṭhā,</span><br />
</p>
<p id="pv31c12p4">
<span class="pali m-text">Duggatā yamalokikā;</span><br />
</p>
<p id="pv31c12p5">
<span class="pali m-text">Pāpakammaṁ karitvāna,</span><br />
</p>
<p id="pv31c12p6">
<span class="pali m-text">Petalokaṁ ito gatā.</span><br />
</p>
<p id="pv31c13p1">
<span class="pali m-text">Atthi ca me ettha nikkhittaṁ,</span><br />
</p>
<p id="pv31c13p2">
<span class="pali m-text">anakkhātañca taṁ mayā;</span><br />
</p>
<p id="pv31c13p3">
<span class="pali m-text">Cattārisatasahassāni,</span><br />
</p>
<p id="pv31c13p4">
<span class="pali m-text">pallaṅkassa ca heṭṭhato.</span><br />
</p>
<p id="pv31c14p1">
<span class="pali m-text">Tato me dānaṁ dadatu,</span><br />
</p>
<p id="pv31c14p2">
<span class="pali m-text">tassā ca hotu jīvikā;</span><br />
</p>
<p id="pv31c14p3">
<span class="pali m-text">Dānaṁ datvā ca me mātā,</span><br />
</p>
<p id="pv31c14p4">
<span class="pali m-text">dakkhiṇaṁ anudicchatu (…);</span><br />
</p>
<p id="pv31c14p5">
<span class="pali m-text">Tadāhaṁ sukhitā hessaṁ,</span><br />
</p>
<p id="pv31c14p6">
<span class="pali m-text">sabbakāmasamiddhinī’”ti.</span><br />
</p>
<p id="pv31c15p1">
<span class="pali m-text">Tato hi sā dānamadā,</span><br />
</p>
<p id="pv31c15p2">
<span class="pali m-text">tassā dakkhiṇamādisī;</span><br />
</p>
<p id="pv31c15p3">
<span class="pali m-text">Petī ca sukhitā āsi,</span><br />
</p>
<p id="pv31c15p4">
<span class="pali m-text">tassā cāsi sujīvikāti.</span><br />
</p>
<p id="pv31c16p1">
<span class="pali m-text">Seriṇīpetivatthu chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/pv0030.html">Previous</a></div>
<div class="m-col-t-6 m-text-right">
<a href="../pages/pv0032.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>