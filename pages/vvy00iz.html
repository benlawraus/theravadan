<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; vv &raquo; Vimānavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vvy00iz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vimānavatthu" />
  <meta name="twitter:title" content="Vimānavatthu" />
  <meta property="og:url" content="https://www.theravadan.org/pages/vvy00iz.html" />
  <meta property="og:description" content="Itthivimāna Pīṭhavagga 15. Uttarāvimānavatthu “Abhikkantena vaṇṇena, yā tvaṁ tiṭṭhasi devate; Obhāsentī disā sabbā, osadhī viya tārakā. Kena tetādiso vaṇṇo, kena te idha mijjhati; Uppajjanti ca te bhogā, ye keci manaso piyā. Pucchāmi taṁ devi mahānubhāve, Manussabhūtā kimakāsi puññaṁ; Kenāsi evaṁ jalitānubhāvā, Vaṇṇo ca te sabbadisā …" />
  <meta name="twitter:description" content="Itthivimāna Pīṭhavagga 15. Uttarāvimānavatthu “Abhikkantena vaṇṇena, yā tvaṁ tiṭṭhasi devate; Obhāsentī disā sabbā, osadhī viya tārakā. Kena tetādiso vaṇṇo, kena te idha mijjhati; Uppajjanti ca te bhogā, ye keci manaso piyā. Pucchāmi taṁ devi mahānubhāve, Manussabhūtā kimakāsi puññaṁ; Kenāsi evaṁ jalitānubhāvā, Vaṇṇo ca te sabbadisā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-vv-index.html">vv</a> &raquo;
          </span>
          Vimānavatthu
        </h1>
<!-- content -->
<section id="itthivimana">
<h2><a href="#itthivimana">Itthivimāna</a></h2>
<section id="pithavagga">
<h3><a href="#pithavagga">Pīṭhavagga</a></h3>
<section id="uttaravimanavatthu">
<h4><a href="#uttaravimanavatthu">15. Uttarāvimānavatthu</a></h4>
<p id="vv15c1p1">
<span class="m-text m-primary">“Abhikkantena vaṇṇena,</span><br />
</p>
<p id="vv15c1p2">
<span class="m-text m-primary">yā tvaṁ tiṭṭhasi devate;</span><br />
</p>
<p id="vv15c1p3">
<span class="m-text m-primary">Obhāsentī disā sabbā,</span><br />
</p>
<p id="vv15c1p4">
<span class="m-text m-primary">osadhī viya tārakā.</span><br />
</p>
<p id="vv15c2p1">
<span class="m-text m-primary">Kena tetādiso vaṇṇo,</span><br />
</p>
<p id="vv15c2p2">
<span class="m-text m-primary">kena te idha mijjhati;</span><br />
</p>
<p id="vv15c2p3">
<span class="m-text m-primary">Uppajjanti ca te bhogā,</span><br />
</p>
<p id="vv15c2p4">
<span class="m-text m-primary">ye keci manaso piyā.</span><br />
</p>
<p id="vv15c3p1">
<span class="m-text m-primary">Pucchāmi taṁ devi mahānubhāve,</span><br />
</p>
<p id="vv15c3p2">
<span class="m-text m-primary">Manussabhūtā kimakāsi puññaṁ;</span><br />
</p>
<p id="vv15c3p3">
<span class="m-text m-primary">Kenāsi evaṁ jalitānubhāvā,</span><br />
</p>
<p id="vv15c3p4">
<span class="m-text m-primary">Vaṇṇo ca te sabbadisā pabhāsatī”ti.</span><br />
</p>
<p id="vv15c4p1">
<span class="m-text m-primary">Sā devatā attamanā,</span><br />
</p>
<p id="vv15c4p2">
<span class="m-text m-primary">moggallānena pucchitā;</span><br />
</p>
<p id="vv15c4p3">
<span class="m-text m-primary">Pañhaṁ puṭṭhā viyākāsi,</span><br />
</p>
<p id="vv15c4p4">
<span class="m-text m-primary">yassa kammassidaṁ phalaṁ.</span><br />
</p>
<p id="vv15c5p1">
<span class="m-text m-primary">“Issā ca maccheramatho paḷāso,</span><br />
</p>
<p id="vv15c5p2">
<span class="m-text m-primary">Nāhosi mayhaṁ gharamāvasantiyā;</span><br />
</p>
<p id="vv15c5p3">
<span class="m-text m-primary">Akkodhanā bhattu vasānuvattinī,</span><br />
</p>
<p id="vv15c5p4">
<span class="m-text m-primary">Uposathe niccahamappamattā.</span><br />
</p>
<p id="vv15c6p1">
<span class="m-text m-primary">Cātuddasiṁ pañcadasiṁ,</span><br />
</p>
<p id="vv15c6p2">
<span class="m-text m-primary">yā ca pakkhassa aṭṭhamī;</span><br />
</p>
<p id="vv15c6p3">
<span class="m-text m-primary">Pāṭihāriyapakkhañca,</span><br />
</p>
<p id="vv15c6p4">
<span class="m-text m-primary">aṭṭhaṅgasusamāgataṁ.</span><br />
</p>
<p id="vv15c7p1">
<span class="m-text m-primary">Uposathaṁ upavasissaṁ,</span><br />
</p>
<p id="vv15c7p2">
<span class="m-text m-primary">sadā sīlesu saṁvutā;</span><br />
</p>
<p id="vv15c7p3">
<span class="m-text m-primary">Saññamā saṁvibhāgā ca,</span><br />
</p>
<p id="vv15c7p4">
<span class="m-text m-primary">vimānaṁ āvasāmahaṁ.</span><br />
</p>
<p id="vv15c8p1">
<span class="m-text m-primary">Pāṇātipātā viratā,</span><br />
</p>
<p id="vv15c8p2">
<span class="m-text m-primary">musāvādā ca saññatā;</span><br />
</p>
<p id="vv15c8p3">
<span class="m-text m-primary">Theyyā ca aticārā ca,</span><br />
</p>
<p id="vv15c8p4">
<span class="m-text m-primary">majjapānā ca ārakā.</span><br />
</p>
<p id="vv15c9p1">
<span class="m-text m-primary">Pañcasikkhāpade ratā,</span><br />
</p>
<p id="vv15c9p2">
<span class="m-text m-primary">ariyasaccāna kovidā;</span><br />
</p>
<p id="vv15c9p3">
<span class="m-text m-primary">Upāsikā cakkhumato,</span><br />
</p>
<p id="vv15c9p4">
<span class="m-text m-primary">gotamassa yasassino.</span><br />
</p>
<p id="vv15c10p1">
<span class="m-text m-primary">Sāhaṁ sakena sīlena,</span><br />
</p>
<p id="vv15c10p2">
<span class="m-text m-primary">yasasā ca yasassinī;</span><br />
</p>
<p id="vv15c10p3">
<span class="m-text m-primary">Anubhomi sakaṁ puññaṁ,</span><br />
</p>
<p id="vv15c10p4">
<span class="m-text m-primary">sukhitā camhināmayā.</span><br />
</p>
<p id="vv15c11p1">
<span class="m-text m-primary">Tena metādiso vaṇṇo,</span><br />
</p>
<p id="vv15c11p2">
<span class="m-text m-primary">tena me idha mijjhati;</span><br />
</p>
<p id="vv15c11p3">
<span class="m-text m-primary">Uppajjanti ca me bhogā,</span><br />
</p>
<p id="vv15c11p4">
<span class="m-text m-primary">ye keci manaso piyā.</span><br />
</p>
<p id="vv15c12p1">
<span class="m-text m-primary">Akkhāmi te bhikkhu mahānubhāva,</span><br />
</p>
<p id="vv15c12p2">
<span class="m-text m-primary">Manussabhūtā yamahaṁ akāsiṁ;</span><br />
</p>
<p id="vv15c12p3">
<span class="m-text m-primary">Tenamhi evaṁ jalitānubhāvā,</span><br />
</p>
<p id="vv15c12p4">
<span class="m-text m-primary">Vaṇṇo ca me sabbadisā pabhāsatīti.</span><br />
</p>
<p id="vv15c13p1">
<span class="m-text m-primary">Mama ca, bhante, vacanena bhagavato pāde sirasā vandeyyāsi—</span><br />
</p>
<p id="vv15c13p2">
<span class="m-text m-primary">‘uttarā nāma, bhante, upāsikā bhagavato pāde sirasā vandatī’ti.</span><br />
</p>
<p id="vv15c13p3">
<span class="m-text m-primary">Anacchariyaṁ kho panetaṁ, bhante, yaṁ maṁ bhagavā aññatarasmiṁ sāmaññaphale byākareyya, taṁ bhagavā sakadāgāmiphale byākāsī”ti.</span><br />
</p>
<p id="vv15c14p1">
<span class="m-text m-primary">Uttarāvimānaṁ pannarasamaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>