<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn22 &raquo; Saṁyutta Nikāya 22.86 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sn0022p0086.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-sn-index.html">sn</a> &raquo;
            <a href="../pages/sutta-sn-sn22-index.html">sn22</a> &raquo;
          </span>
          Saṁyutta Nikāya 22.86
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/sn0022p0085.html">Previous</a></div>
<div class="m-col-t-6 m-text-right">
<a href="../pages/sn0022p0087.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 22.86</span></p>
<p id="sn22p86c0p2">
<span class="pali m-text">9. Theravagga</span><br />
<span class="sujato m-text">9. Senior Mendicants</span><br />
</p>
<section id="anuradhasutta">
<span id="sn22p86c0p3"></span><h2><span class="pali m-text">Anurādhasutta</span></h2>
<p><span class="sujato m-text">With Anurādha</span></p>
<p id="sn22p86c1p1">
<span class="pali m-text">Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.</span><br />
<span class="sujato m-text">At one time the Buddha was staying near Vesālī, at the Great Wood, in the hall with the peaked roof.</span><br />
</p>
<p id="sn22p86c1p2">
<span class="pali m-text">Tena kho pana samayena āyasmā anurādho bhagavato avidūre araññakuṭikāyaṁ viharati.</span><br />
<span class="sujato m-text">Now at that time Venerable Anurādha was staying not far from the Buddha in a wilderness hut.</span><br />
</p>
<p id="sn22p86c1p3">
<span class="pali m-text">Atha kho sambahulā aññatitthiyā paribbājakā yenāyasmā anurādho tenupasaṅkamiṁsu; upasaṅkamitvā āyasmatā anurādhena saddhiṁ sammodiṁsu.</span><br />
<span class="sujato m-text">Then several wanderers of other religions went up to Venerable Anurādha and exchanged greetings with him.</span><br />
</p>
<p id="sn22p86c1p4">
<span class="pali m-text">Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te aññatitthiyā paribbājakā āyasmantaṁ anurādhaṁ etadavocuṁ:</span><br />
<span class="sujato m-text">When the greetings and polite conversation were over, they sat down to one side and said to him:</span><br />
</p>
<p id="sn22p86c1p5">
<span class="pali m-text">“yo so, āvuso anurādha, tathāgato uttamapuriso paramapuriso paramapattipatto, taṁ tathāgato imesu catūsu ṭhānesu paññāpayamāno paññāpeti:</span><br />
<span class="sujato m-text">“Reverend Anurādha, when a Realized One is describing a Realized One—a supreme person, highest of people, who has reached the highest point—they describe them in these four ways:</span><br />
</p>
<p id="sn22p86c1p6">
<span class="pali m-text">‘hoti tathāgato paraṁ maraṇā’ti vā, ‘na hoti tathāgato paraṁ maraṇā’ti vā, ‘hoti ca na ca hoti tathāgato paraṁ maraṇā’ti vā, ‘neva hoti na na hoti tathāgato paraṁ maraṇā’ti vā”ti?</span><br />
<span class="sujato m-text">After death, a Realized One still exists, or no longer exists, or both still exists and no longer exists, or neither still exists nor no longer exists.”</span><br />
</p>
<p id="sn22p86c2p1">
<span class="pali m-text">Evaṁ vutte, āyasmā anurādho te aññatitthiye paribbājake etadavoca:</span><br />
<span class="sujato m-text">When they said this, Venerable Anurādha said to those wanderers:</span><br />
</p>
<p id="sn22p86c2p2">
<span class="pali m-text">“yo so āvuso tathāgato uttamapuriso paramapuriso paramapattipatto taṁ tathāgato aññatra imehi catūhi ṭhānehi paññāpayamāno paññāpeti:</span><br />
<span class="sujato m-text">“Reverends, when a Realized One is describing a Realized One—a supreme person, highest of people, who has reached the highest point—they describe them other than these four ways:</span><br />
</p>
<p id="sn22p86c2p3">
<span class="pali m-text">‘hoti tathāgato paraṁ maraṇā’ti vā, ‘na hoti tathāgato paraṁ maraṇā’ti vā, ‘hoti ca na ca hoti tathāgato paraṁ maraṇā’ti vā, ‘neva hoti na na hoti tathāgato paraṁ maraṇā’ti vā”ti.</span><br />
<span class="sujato m-text">After death, a Realized One still exists, or no longer exists, or both still exists and no longer exists, or neither still exists nor no longer exists.”</span><br />
</p>
<p id="sn22p86c2p4">
<span class="pali m-text">Evaṁ vutte, aññatitthiyā paribbājakā āyasmantaṁ anurādhaṁ etadavocuṁ:</span><br />
<span class="sujato m-text">When he said this, the wanderers said to him:</span><br />
</p>
<p id="sn22p86c2p5">
<span class="pali m-text">“so cāyaṁ bhikkhu navo bhavissati acirapabbajito, thero vā pana bālo abyatto”ti.</span><br />
<span class="sujato m-text">“This mendicant must be junior, recently gone forth, or else a foolish, incompetent senior mendicant.”</span><br />
</p>
<p id="sn22p86c2p6">
<span class="pali m-text">Atha kho aññatitthiyā paribbājakā āyasmantaṁ anurādhaṁ navavādena ca bālavādena ca apasādetvā uṭṭhāyāsanā pakkamiṁsu.</span><br />
<span class="sujato m-text">Then, after rebuking Venerable Anurādha by calling him “junior” and “foolish”, the wanderers got up from their seats and left.</span><br />
</p>
<p id="sn22p86c3p1">
<span class="pali m-text">Atha kho āyasmato anurādhassa acirapakkantesu tesu aññatitthiyesu paribbājakesu etadahosi:</span><br />
<span class="sujato m-text">Soon after they had left, Anurādha thought:</span><br />
</p>
<p id="sn22p86c3p2">
<span class="pali m-text">“sace kho maṁ te aññatitthiyā paribbājakā uttariṁ pañhaṁ puccheyyuṁ.</span><br />
<span class="sujato m-text">“If those wanderers were to inquire further,</span><br />
</p>
<p id="sn22p86c3p3">
<span class="pali m-text">Kathaṁ byākaramāno nu khvāhaṁ tesaṁ aññatitthiyānaṁ paribbājakānaṁ vuttavādī ceva bhagavato assaṁ, na ca bhagavantaṁ abhūtena abbhācikkheyyaṁ, dhammassa cānudhammaṁ byākareyyaṁ, na ca koci sahadhammiko vādānuvādo gārayhaṁ ṭhānaṁ āgaccheyyā”ti?</span><br />
<span class="sujato m-text">how should I answer them so as to repeat what the Buddha has said, and not misrepresent him with an untruth? How should I explain in line with his teaching, so that there would be no legitimate grounds for rebuke and criticism?”</span><br />
</p>
<p id="sn22p86c4p1">
<span class="pali m-text">Atha kho āyasmā anurādho yena bhagavā tenupasaṅkami; upasaṅkamitvā …pe… ekamantaṁ nisinno kho āyasmā anurādho bhagavantaṁ etadavoca:</span><br />
<span class="sujato m-text">Then Venerable Anurādha went up to the Buddha, bowed, sat down to one side, and told him all that had happened.</span><br />
</p>
<p id="sn22p86c4p2">
<span class="pali m-text">“idhāhaṁ, bhante, bhagavato avidūre araññakuṭikāyaṁ viharāmi.</span><br />
</p>
<p id="sn22p86c4p3">
<span class="pali m-text">Atha kho, bhante, sambahulā aññatitthiyā paribbājakā yenāhaṁ tenupasaṅkamiṁsu …pe… maṁ etadavocuṁ:</span><br />
</p>
<p id="sn22p86c4p4">
<span class="pali m-text">‘yo so, āvuso anurādha, tathāgato uttamapuriso paramapuriso paramapattipatto taṁ tathāgato imesu catūsu ṭhānesu paññāpayamāno paññāpeti—</span><br />
</p>
<p id="sn22p86c4p5">
<span class="pali m-text">hoti tathāgato paraṁ maraṇāti vā, na hoti …</span><br />
</p>
<p id="sn22p86c4p6">
<span class="pali m-text">hoti ca na ca hoti, neva hoti na na hoti tathāgato paraṁ maraṇāti vā’”ti?</span><br />
</p>
<p id="sn22p86c5p1">
<span class="pali m-text">Evaṁ vuttāhaṁ, bhante, te aññatitthiye paribbājake etadavocaṁ:</span><br />
</p>
<p id="sn22p86c5p2">
<span class="pali m-text">“yo so, āvuso, tathāgato uttamapuriso paramapuriso paramapattipatto, taṁ tathāgato aññatra imehi catūhi ṭhānehi paññāpayamāno paññāpeti:</span><br />
</p>
<p id="sn22p86c5p3">
<span class="pali m-text">‘hoti tathāgato paraṁ maraṇā’ti vā …pe…</span><br />
</p>
<p id="sn22p86c5p4">
<span class="pali m-text">‘neva hoti na na hoti tathāgato paraṁ maraṇā’ti vāti.</span><br />
</p>
<p id="sn22p86c5p5">
<span class="pali m-text">Evaṁ vutte, bhante, te aññatitthiyā paribbājakā maṁ etadavocuṁ:</span><br />
</p>
<p id="sn22p86c5p6">
<span class="pali m-text">‘so cāyaṁ bhikkhu na vo bhavissati acirapabbajito thero vā pana bālo abyatto’ti.</span><br />
</p>
<p id="sn22p86c5p7">
<span class="pali m-text">Atha kho maṁ, bhante, te aññatitthiyā paribbājakā navavādena ca bālavādena ca apasādetvā uṭṭhāyāsanā pakkamiṁsu.</span><br />
</p>
<p id="sn22p86c6p1">
<span class="pali m-text">Tassa mayhaṁ, bhante, acirapakkantesu tesu aññatitthiyesu paribbājakesu etadahosi:</span><br />
</p>
<p id="sn22p86c6p2">
<span class="pali m-text">‘sace kho maṁ te aññatitthiyā paribbājakā uttariṁ pañhaṁ puccheyyuṁ.</span><br />
</p>
<p id="sn22p86c6p3">
<span class="pali m-text">Kathaṁ byākaramāno nu khvāhaṁ tesaṁ aññatitthiyānaṁ paribbājakānaṁ vuttavādī ceva bhagavato assaṁ, na ca bhagavantaṁ abhūtena abbhācikkheyyaṁ, dhammassa cānudhammaṁ byākareyyaṁ, na ca koci sahadhammiko vādānuvādo gārayhaṁ ṭhānaṁ āgaccheyyā’”ti?</span><br />
</p>
<p id="sn22p86c7p1">
<span class="pali m-text">“Taṁ kiṁ maññasi, anurādha,</span><br />
<span class="sujato m-text">“What do you think, Anurādha?</span><br />
</p>
<p id="sn22p86c7p2">
<span class="pali m-text">rūpaṁ niccaṁ vā aniccaṁ vā”ti?</span><br />
<span class="sujato m-text">Is form permanent or impermanent?”</span><br />
</p>
<p id="sn22p86c7p3">
<span class="pali m-text">“Aniccaṁ, bhante”.</span><br />
<span class="sujato m-text">“Impermanent, sir.”</span><br />
</p>
<p id="sn22p86c7p4">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
<span class="sujato m-text">“But if it’s impermanent, is it suffering or happiness?”</span><br />
</p>
<p id="sn22p86c7p5">
<span class="pali m-text">“Dukkhaṁ, bhante”.</span><br />
<span class="sujato m-text">“Suffering, sir.”</span><br />
</p>
<p id="sn22p86c7p6">
<span class="pali m-text">“Yaṁ panāniccaṁ dukkhaṁ vipariṇāmadhammaṁ kallaṁ nu taṁ samanupassituṁ:</span><br />
<span class="sujato m-text">“But if it’s impermanent, suffering, and perishable, is it fit to be regarded thus:</span><br />
</p>
<p id="sn22p86c7p7">
<span class="pali m-text">‘etaṁ mama, esohamasmi, eso me attā’”ti?</span><br />
<span class="sujato m-text">‘This is mine, I am this, this is my self’?”</span><br />
</p>
<p id="sn22p86c7p8">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn22p86c7p9">
<span class="pali m-text">“Vedanā …</span><br />
<span class="sujato m-text">“Is feeling …</span><br />
</p>
<p id="sn22p86c7p10">
<span class="pali m-text">saññā …</span><br />
<span class="sujato m-text">perception …</span><br />
</p>
<p id="sn22p86c7p11">
<span class="pali m-text">saṅkhārā …</span><br />
<span class="sujato m-text">choices …</span><br />
</p>
<p id="sn22p86c7p12">
<span class="pali m-text">viññāṇaṁ niccaṁ vā aniccaṁ vā”ti?</span><br />
<span class="sujato m-text">consciousness permanent or impermanent?”</span><br />
</p>
<p id="sn22p86c7p13">
<span class="pali m-text">“Aniccaṁ, bhante” …pe…</span><br />
<span class="sujato m-text">“Impermanent, sir.” …</span><br />
</p>
<p id="sn22p86c7p14">
<span class="pali m-text">tasmātiha …pe…</span><br />
<span class="sujato m-text">“So you should truly see …</span><br />
</p>
<p id="sn22p86c7p15">
<span class="pali m-text">evaṁ passaṁ …pe…</span><br />
<span class="sujato m-text">Seeing this …</span><br />
</p>
<p id="sn22p86c7p16">
<span class="pali m-text">nāparaṁ itthattāyāti pajānāti”.</span><br />
<span class="sujato m-text">They understand: ‘… there is no return to any state of existence.’</span><br />
</p>
<p id="sn22p86c8p1">
<span class="pali m-text">“Taṁ kiṁ maññasi, anurādha,</span><br />
<span class="sujato m-text">What do you think, Anurādha?</span><br />
</p>
<p id="sn22p86c8p2">
<span class="pali m-text">rūpaṁ tathāgatoti samanupassasī”ti?</span><br />
<span class="sujato m-text">Do you regard the Realized One as form?”</span><br />
</p>
<p id="sn22p86c8p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn22p86c8p4">
<span class="pali m-text">“Vedanaṁ …</span><br />
<span class="sujato m-text">“Do you regard the Realized One as feeling …</span><br />
</p>
<p id="sn22p86c8p5">
<span class="pali m-text">saññaṁ …</span><br />
<span class="sujato m-text">perception …</span><br />
</p>
<p id="sn22p86c8p6">
<span class="pali m-text">saṅkhāre …</span><br />
<span class="sujato m-text">choices …</span><br />
</p>
<p id="sn22p86c8p7">
<span class="pali m-text">viññāṇaṁ tathāgatoti samanupassasī”ti?</span><br />
<span class="sujato m-text">consciousness?”</span><br />
</p>
<p id="sn22p86c8p8">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn22p86c9p1">
<span class="pali m-text">“Taṁ kiṁ maññasi, anurādha,</span><br />
<span class="sujato m-text">“What do you think, Anurādha?</span><br />
</p>
<p id="sn22p86c9p2">
<span class="pali m-text">rūpasmiṁ tathāgatoti samanupassasī”ti?</span><br />
<span class="sujato m-text">Do you regard the Realized One as in form?”</span><br />
</p>
<p id="sn22p86c9p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn22p86c9p4">
<span class="pali m-text">“Aññatra rūpā tathāgatoti samanupassasī”ti?</span><br />
<span class="sujato m-text">“Or do you regard the Realized One as distinct from form?”</span><br />
</p>
<p id="sn22p86c9p5">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn22p86c9p6">
<span class="pali m-text">“Vedanāya …pe…</span><br />
<span class="sujato m-text">“Do you regard the Realized One as in feeling …</span><br />
</p>
<p id="sn22p86c9p7">
<span class="pali m-text">aññatra vedanāya …pe…</span><br />
<span class="sujato m-text">or distinct from feeling …</span><br />
</p>
<p id="sn22p86c9p8">
<span class="pali m-text">saññāya …</span><br />
<span class="sujato m-text">as in perception …</span><br />
</p>
<p id="sn22p86c9p9">
<span class="pali m-text">aññatra saññāya …</span><br />
<span class="sujato m-text">or distinct from perception …</span><br />
</p>
<p id="sn22p86c9p10">
<span class="pali m-text">saṅkhāresu …</span><br />
<span class="sujato m-text">as in choices …</span><br />
</p>
<p id="sn22p86c9p11">
<span class="pali m-text">aññatra saṅkhārehi …</span><br />
<span class="sujato m-text">or distinct from choices …</span><br />
</p>
<p id="sn22p86c9p12">
<span class="pali m-text">viññāṇasmiṁ …</span><br />
<span class="sujato m-text">as in consciousness …</span><br />
</p>
<p id="sn22p86c9p13">
<span class="pali m-text">aññatra viññāṇā tathāgatoti samanupassasī”ti?</span><br />
<span class="sujato m-text">or as distinct from consciousness?”</span><br />
</p>
<p id="sn22p86c9p14">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn22p86c10p1">
<span class="pali m-text">“Taṁ kiṁ maññasi, anurādha,</span><br />
<span class="sujato m-text">“What do you think, Anurādha?</span><br />
</p>
<p id="sn22p86c10p2">
<span class="pali m-text">rūpaṁ … vedanā … saññā … saṅkhārā … viññāṇaṁ tathāgatoti samanupassasī”ti?</span><br />
<span class="sujato m-text">Do you regard the Realized One as possessing form, feeling, perception, choices, and consciousness?”</span><br />
</p>
<p id="sn22p86c10p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn22p86c11p1">
<span class="pali m-text">“Taṁ kiṁ maññasi, anurādha,</span><br />
<span class="sujato m-text">“What do you think, Anurādha?</span><br />
</p>
<p id="sn22p86c11p2">
<span class="pali m-text">ayaṁ so arūpī … avedano … asaññī … asaṅkhāro … aviññāṇo tathāgatoti samanupassasī”ti?</span><br />
<span class="sujato m-text">Do you regard the Realized One as one who is without form, feeling, perception, choices, and consciousness?”</span><br />
</p>
<p id="sn22p86c11p3">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn22p86c12p1">
<span class="pali m-text">“Ettha ca te, anurādha, diṭṭheva dhamme saccato thetato tathāgate anupalabbhiyamāne kallaṁ nu te taṁ veyyākaraṇaṁ:</span><br />
<span class="sujato m-text">“In that case, Anurādha, since you don’t acknowledge the Realized One as a genuine fact in the present life, is it appropriate to declare:</span><br />
</p>
<p id="sn22p86c12p2">
<span class="pali m-text">‘yo so, āvuso, tathāgato uttamapuriso paramapuriso paramapattipatto taṁ tathāgato aññatra imehi catūhi ṭhānehi paññāpayamāno paññāpeti—</span><br />
<span class="sujato m-text">‘Reverends, when a Realized One is describing a Realized One—a supreme person, highest of people, who has reached the highest point—they describe them other than these four ways:</span><br />
</p>
<p id="sn22p86c12p3">
<span class="pali m-text">hoti tathāgato paraṁ maraṇāti vā … na hoti … hoti ca na ca hoti … neva hoti na na hoti tathāgato paraṁ maraṇāti vā’”ti?</span><br />
<span class="sujato m-text">After death, a Realized One still exists, or no longer exists, or both still exists and no longer exists, or neither still exists nor no longer exists’?”</span><br />
</p>
<p id="sn22p86c12p4">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn22p86c13p1">
<span class="pali m-text">“Sādhu sādhu, anurādha.</span><br />
<span class="sujato m-text">“Good, good, Anurādha!</span><br />
</p>
<p id="sn22p86c13p2">
<span class="pali m-text">Pubbe cāhaṁ, anurādha, etarahi ca dukkhañceva paññapemi, dukkhassa ca nirodhan”ti.</span><br />
<span class="sujato m-text">In the past, as today, I describe suffering and the cessation of suffering.”</span><br />
</p>
<p id="sn22p86c13p3">
<span class="pali m-text">Catutthaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/sn0022p0085.html">Previous</a></div>
<div class="m-col-t-6 m-text-right">
<a href="../pages/sn0022p0087.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>