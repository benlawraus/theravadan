<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; sn &raquo; sn54 &raquo; Saṁyutta Nikāya 54.16 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/sn0054p0016.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-sn-index.html">sn</a> &raquo;
            <a href="https://theravadan.org/pages/sutta-sn-sn54-index.html">sn54</a> &raquo;
          </span>
          Saṁyutta Nikāya 54.16
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/sn0054p0015.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0054p0017.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Linked Discourses 54.16</span></p>
<p id="sn54p16c0p2">
<span class="pali m-text">2. Dutiyavagga</span><br />
<span class="sujato m-text">Chapter Two</span><br />
</p>
<section id="dutiyabhikkhusutta">
<span id="sn54p16c0p3"></span><h2><span class="pali m-text">Dutiyabhikkhusutta</span></h2>
<p><span class="sujato m-text">Several Mendicants (2nd)</span></p>
<p id="sn54p16c1p1">
<span class="pali m-text">Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinne kho te bhikkhū bhagavā etadavoca:</span><br />
<span class="sujato m-text">Then several mendicants went up to the Buddha, bowed, and sat down to one side. The Buddha said to them:</span><br />
</p>
<p id="sn54p16c1p2">
<span class="pali m-text">“atthi nu kho, bhikkhave, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrentī”ti?</span><br />
<span class="sujato m-text">“Mendicants, is there one thing that, when developed and cultivated, fulfills four things; and those four things, when developed and cultivated, fulfill seven things; and those seven things, when developed and cultivated, fulfill two things?”</span><br />
</p>
<p id="sn54p16c1p3">
<span class="pali m-text">“Bhagavaṁmūlakā no, bhante, dhammā …pe… bhagavato sutvā bhikkhū dhāressantī”ti.</span><br />
<span class="sujato m-text">“Our teachings are rooted in the Buddha. …”</span><br />
</p>
<p id="sn54p16c1p4">
<span class="pali m-text">“Atthi, bhikkhave, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrenti.</span><br />
<span class="sujato m-text">“There is, mendicants.</span><br />
</p>
<p id="sn54p16c2p1">
<span class="pali m-text">Katamo ca, bhikkhave, ekadhammo bhāvito bahulīkato cattāro dhamme paripūreti, cattāro dhammā bhāvitā bahulīkatā satta dhamme paripūrenti, satta dhammā bhāvitā bahulīkatā dve dhamme paripūrenti?</span><br />
<span class="sujato m-text">And what is that one thing?</span><br />
</p>
<p id="sn54p16c2p2">
<span class="pali m-text">Ānāpānassatisamādhi, bhikkhave, ekadhammo bhāvito bahulīkato cattāro satipaṭṭhāne paripūreti, cattāro satipaṭṭhānā bhāvitā bahulīkatā satta bojjhaṅge paripūrenti, satta bojjhaṅgā bhāvitā bahulīkatā vijjāvimuttiṁ paripūrentīti.</span><br />
<span class="sujato m-text">Immersion due to mindfulness of breathing is one thing that, when developed and cultivated, fulfills the four kinds of mindfulness meditation. And the four kinds of mindfulness meditation, when developed and cultivated, fulfill the seven awakening factors. And the seven awakening factors, when developed and cultivated, fulfill knowledge and freedom.</span><br />
</p>
<p id="sn54p16c3p1">
<span class="pali m-text">Kathaṁ bhāvito ca, bhikkhave, ānāpānassatisamādhi kathaṁ bahulīkato cattāro satipaṭṭhāne paripūreti?</span><br />
<span class="sujato m-text">And how is mindfulness of breathing developed and cultivated so as to fulfill the four kinds of mindfulness meditation?</span><br />
</p>
<p id="sn54p16c3p2">
<span class="pali m-text">Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.</span><br />
<span class="sujato m-text">It’s when a mendicant has gone to a wilderness, or to the root of a tree, or to an empty hut. They sit down cross-legged, with their body straight, and establish mindfulness right there. …</span><br />
</p>
<p id="sn54p16c3p3">
<span class="pali m-text">So satova assasati, satova passasati …pe…</span><br />
</p>
<p id="sn54p16c3p4">
<span class="pali m-text">‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati.</span><br />
</p>
<p id="sn54p16c4p1">
<span class="pali m-text">Yasmiṁ samaye, bhikkhave, bhikkhu dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti, rassaṁ vā assasanto ‘rassaṁ assasāmī’ti pajānāti …pe…</span><br />
</p>
<p id="sn54p16c4p2">
<span class="pali m-text">sabbakāyappaṭisaṁvedī …pe…</span><br />
</p>
<p id="sn54p16c4p3">
<span class="pali m-text">‘passambhayaṁ kāyasaṅkhāraṁ assasissāmī’ti sikkhati, ‘passambhayaṁ kāyasaṅkhāraṁ passasissāmī’ti sikkhati—</span><br />
</p>
<p id="sn54p16c4p4">
<span class="pali m-text">kāye kāyānupassī, bhikkhave, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="sn54p16c4p5">
<span class="pali m-text">Taṁ kissa hetu?</span><br />
</p>
<p id="sn54p16c4p6">
<span class="pali m-text">Kāyaññatarāhaṁ, bhikkhave, etaṁ vadāmi, yadidaṁ—assāsapassāsaṁ.</span><br />
</p>
<p id="sn54p16c4p7">
<span class="pali m-text">Tasmātiha, bhikkhave, kāye kāyānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="sn54p16c5p1">
<span class="pali m-text">Yasmiṁ samaye, bhikkhave, bhikkhu pītippaṭisaṁvedī …pe…</span><br />
</p>
<p id="sn54p16c5p2">
<span class="pali m-text">sukhappaṭisaṁvedī …</span><br />
</p>
<p id="sn54p16c5p3">
<span class="pali m-text">cittasaṅkhārappaṭisaṁvedī …</span><br />
</p>
<p id="sn54p16c5p4">
<span class="pali m-text">‘passambhayaṁ cittasaṅkhāraṁ assasissāmī’ti sikkhati, ‘passambhayaṁ cittasaṅkhāraṁ passasissāmī’ti sikkhati—</span><br />
</p>
<p id="sn54p16c5p5">
<span class="pali m-text">vedanāsu vedanānupassī, bhikkhave, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="sn54p16c5p6">
<span class="pali m-text">Taṁ kissa hetu?</span><br />
</p>
<p id="sn54p16c5p7">
<span class="pali m-text">Vedanāññatarāhaṁ, bhikkhave, etaṁ vadāmi, yadidaṁ—assāsapassāsānaṁ sādhukaṁ manasikāraṁ.</span><br />
</p>
<p id="sn54p16c5p8">
<span class="pali m-text">Tasmātiha, bhikkhave, vedanāsu vedanānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="sn54p16c6p1">
<span class="pali m-text">Yasmiṁ samaye, bhikkhave, bhikkhu cittappaṭisaṁvedī …pe…</span><br />
</p>
<p id="sn54p16c6p2">
<span class="pali m-text">abhippamodayaṁ cittaṁ …pe…</span><br />
</p>
<p id="sn54p16c6p3">
<span class="pali m-text">‘samādahaṁ cittaṁ assasissāmī’ti sikkhati, ‘samādahaṁ cittaṁ passasissāmī’ti sikkhati;</span><br />
</p>
<p id="sn54p16c6p4">
<span class="pali m-text">‘vimocayaṁ cittaṁ assasissāmī’ti sikkhati, ‘vimocayaṁ cittaṁ passasissāmī’ti sikkhati—</span><br />
</p>
<p id="sn54p16c6p5">
<span class="pali m-text">citte cittānupassī, bhikkhave, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="sn54p16c6p6">
<span class="pali m-text">Taṁ kissa hetu?</span><br />
</p>
<p id="sn54p16c6p7">
<span class="pali m-text">Nāhaṁ, bhikkhave, muṭṭhassatissa asampajānassa ānāpānassatisamādhibhāvanaṁ vadāmi.</span><br />
</p>
<p id="sn54p16c6p8">
<span class="pali m-text">Tasmātiha, bhikkhave, citte cittānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="sn54p16c7p1">
<span class="pali m-text">Yasmiṁ samaye, bhikkhave, bhikkhu aniccānupassī …pe…</span><br />
</p>
<p id="sn54p16c7p2">
<span class="pali m-text">virāgānupassī …pe…</span><br />
</p>
<p id="sn54p16c7p3">
<span class="pali m-text">nirodhānupassī …pe…</span><br />
</p>
<p id="sn54p16c7p4">
<span class="pali m-text">‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati—</span><br />
</p>
<p id="sn54p16c7p5">
<span class="pali m-text">dhammesu dhammānupassī, bhikkhave, bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="sn54p16c7p6">
<span class="pali m-text">So yaṁ taṁ hoti abhijjhādomanassānaṁ pahānaṁ taṁ paññāya disvā sādhukaṁ ajjhupekkhitā hoti.</span><br />
</p>
<p id="sn54p16c7p7">
<span class="pali m-text">Tasmātiha, bhikkhave, dhammesu dhammānupassī bhikkhu tasmiṁ samaye viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="sn54p16c8p1">
<span class="pali m-text">Evaṁ bhāvito kho, bhikkhave, ānāpānassatisamādhi evaṁ bahulīkato cattāro satipaṭṭhāne paripūreti.</span><br />
</p>
<p id="sn54p16c9p1">
<span class="pali m-text">Kathaṁ bhāvitā ca, bhikkhave, cattāro satipaṭṭhānā kathaṁ bahulīkatā satta bojjhaṅge paripūrenti?</span><br />
</p>
<p id="sn54p16c9p2">
<span class="pali m-text">Yasmiṁ samaye, bhikkhave, bhikkhu kāye kāyānupassī viharati—upaṭṭhitāssa tasmiṁ samaye bhikkhuno sati hoti asammuṭṭhā.</span><br />
</p>
<p id="sn54p16c9p3">
<span class="pali m-text">Yasmiṁ samaye, bhikkhave, bhikkhuno upaṭṭhitā sati asammuṭṭhā—</span><br />
</p>
<p id="sn54p16c9p4">
<span class="pali m-text">satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
</p>
<p id="sn54p16c10p1">
<span class="pali m-text">So tathāsato viharanto taṁ dhammaṁ paññāya pavicinati pavicarati parivīmaṁsamāpajjati.</span><br />
</p>
<p id="sn54p16c10p2">
<span class="pali m-text">Yasmiṁ samaye, bhikkhave, bhikkhu tathāsato viharanto taṁ dhammaṁ paññāya pavicinati pavicarati parivīmaṁsamāpajjati—</span><br />
</p>
<p id="sn54p16c10p3">
<span class="pali m-text">dhammavicayasambojjhaṅgo tasmiṁ samaye bhikkhuno āraddho hoti, dhammavicayasambojjhaṅgaṁ tasmiṁ samaye bhikkhu bhāveti, dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
</p>
<p id="sn54p16c11p1">
<span class="pali m-text">Tassa taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ.</span><br />
</p>
<p id="sn54p16c11p2">
<span class="pali m-text">Yasmiṁ samaye, bhikkhave, bhikkhuno taṁ dhammaṁ paññāya pavicinato pavicarato parivīmaṁsamāpajjato āraddhaṁ hoti vīriyaṁ asallīnaṁ—</span><br />
</p>
<p id="sn54p16c11p3">
<span class="pali m-text">vīriyasambojjhaṅgo tasmiṁ samaye bhikkhuno āraddho hoti, vīriyasambojjhaṅgaṁ tasmiṁ samaye bhikkhu bhāveti, vīriyasambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
</p>
<p id="sn54p16c12p1">
<span class="pali m-text">Āraddhavīriyassa uppajjati pīti nirāmisā.</span><br />
</p>
<p id="sn54p16c12p2">
<span class="pali m-text">Yasmiṁ samaye, bhikkhave, bhikkhuno āraddhavīriyassa uppajjati pīti nirāmisā—</span><br />
</p>
<p id="sn54p16c12p3">
<span class="pali m-text">pītisambojjhaṅgo tasmiṁ samaye bhikkhuno āraddho hoti, pītisambojjhaṅgaṁ tasmiṁ samaye bhikkhu bhāveti, pītisambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
</p>
<p id="sn54p16c13p1">
<span class="pali m-text">Pītimanassa kāyopi passambhati, cittampi passambhati.</span><br />
</p>
<p id="sn54p16c13p2">
<span class="pali m-text">Yasmiṁ samaye, bhikkhave, bhikkhuno pītimanassa kāyopi passambhati, cittampi passambhati—</span><br />
</p>
<p id="sn54p16c13p3">
<span class="pali m-text">passaddhisambojjhaṅgo tasmiṁ samaye bhikkhuno āraddho hoti, passaddhisambojjhaṅgaṁ tasmiṁ samaye bhikkhu bhāveti, passaddhisambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
</p>
<p id="sn54p16c14p1">
<span class="pali m-text">Passaddhakāyassa sukhino cittaṁ samādhiyati.</span><br />
</p>
<p id="sn54p16c14p2">
<span class="pali m-text">Yasmiṁ samaye, bhikkhave, bhikkhuno passaddhakāyassa sukhino cittaṁ samādhiyati—</span><br />
</p>
<p id="sn54p16c14p3">
<span class="pali m-text">samādhisambojjhaṅgo tasmiṁ samaye bhikkhuno āraddho hoti, samādhisambojjhaṅgaṁ tasmiṁ samaye bhikkhu bhāveti, samādhisambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
</p>
<p id="sn54p16c15p1">
<span class="pali m-text">So tathāsamāhitaṁ cittaṁ sādhukaṁ ajjhupekkhitā hoti.</span><br />
</p>
<p id="sn54p16c15p2">
<span class="pali m-text">Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti—</span><br />
</p>
<p id="sn54p16c15p3">
<span class="pali m-text">upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
</p>
<p id="sn54p16c16p1">
<span class="pali m-text">Yasmiṁ samaye, bhikkhave, bhikkhu vedanāsu …pe…</span><br />
</p>
<p id="sn54p16c16p2">
<span class="pali m-text">citte …pe…</span><br />
</p>
<p id="sn54p16c16p3">
<span class="pali m-text">dhammesu dhammānupassī viharati—upaṭṭhitāssa tasmiṁ samaye bhikkhuno sati hoti asammuṭṭhā.</span><br />
</p>
<p id="sn54p16c16p4">
<span class="pali m-text">Yasmiṁ samaye, bhikkhave, bhikkhuno upaṭṭhitā sati hoti asammuṭṭhā—</span><br />
</p>
<p id="sn54p16c16p5">
<span class="pali m-text">satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti—satisambojjhaṅgo tasmiṁ samaye bhikkhuno bhāvanāpāripūriṁ gacchati …pe….</span><br />
</p>
<p id="sn54p16c17p1">
<span class="pali m-text">So tathāsamāhitaṁ cittaṁ sādhukaṁ ajjhupekkhitā hoti.</span><br />
</p>
<p id="sn54p16c17p2">
<span class="pali m-text">Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti—</span><br />
</p>
<p id="sn54p16c17p3">
<span class="pali m-text">upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati.</span><br />
</p>
<p id="sn54p16c17p4">
<span class="pali m-text">Evaṁ bhāvitā kho, bhikkhave, cattāro satipaṭṭhānā evaṁ bahulīkatā satta bojjhaṅge paripūrenti.</span><br />
</p>
<p id="sn54p16c18p1">
<span class="pali m-text">Kathaṁ bhāvitā ca, bhikkhave, satta bojjhaṅgā kathaṁ bahulīkatā vijjāvimuttiṁ paripūrenti?</span><br />
</p>
<p id="sn54p16c18p2">
<span class="pali m-text">Idha, bhikkhave, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ;</span><br />
</p>
<p id="sn54p16c18p3">
<span class="pali m-text">dhammavicayasambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ …pe…</span><br />
</p>
<p id="sn54p16c18p4">
<span class="pali m-text">upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ.</span><br />
</p>
<p id="sn54p16c18p5">
<span class="pali m-text">Evaṁ bhāvitā kho, bhikkhave, satta bojjhaṅgā evaṁ bahulīkatā vijjāvimuttiṁ paripūrentī”ti.</span><br />
<span class="sujato m-text">That’s how the seven awakening factors are developed and cultivated so as to fulfill knowledge and freedom.”</span><br />
</p>
<p id="sn54p16c18p6">
<span class="pali m-text">Chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/sn0054p0015.html">Previous</a></div>
<div class="m-col-t-6 m-text-right">
<a href="https://theravadan.org/pages/sn0054p0017.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>