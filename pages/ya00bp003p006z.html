<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ya &raquo; ya10 &raquo; 10 Indriyayamaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ya00bp003p006z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="10 Indriyayamaka" />
  <meta name="twitter:title" content="10 Indriyayamaka" />
  <meta property="og:url" content="https://theravadan.org/pages/ya00bp003p006z.html" />
  <meta property="og:description" content="10.3 Pariññāvāra 10.3.6. Atītānāgatavāra 10.3.6.1. Anuloma Yo cakkhundriyaṁ parijānittha so domanassindriyaṁ pajahissatīti? No. Yo vā pana domanassindriyaṁ pajahissati so cakkhundriyaṁ parijānitthāti? No. Yo cakkhundriyaṁ parijānittha so anaññātaññassāmītindriyaṁ bhāvessatīti? No. Yo vā pana anaññātaññassāmītindriyaṁ bhāvessati so cakkhundriyaṁ parijānitthāti? No. Yo cakkhundriyaṁ parijānittha so aññindriyaṁ bhāvessatīti …" />
  <meta name="twitter:description" content="10.3 Pariññāvāra 10.3.6. Atītānāgatavāra 10.3.6.1. Anuloma Yo cakkhundriyaṁ parijānittha so domanassindriyaṁ pajahissatīti? No. Yo vā pana domanassindriyaṁ pajahissati so cakkhundriyaṁ parijānitthāti? No. Yo cakkhundriyaṁ parijānittha so anaññātaññassāmītindriyaṁ bhāvessatīti? No. Yo vā pana anaññātaññassāmītindriyaṁ bhāvessati so cakkhundriyaṁ parijānitthāti? No. Yo cakkhundriyaṁ parijānittha so aññindriyaṁ bhāvessatīti …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-ya-index.html">ya</a> &raquo;
            <a href="https://theravadan.org/pages/ms-abhidhamma-ya-ya10-index.html">ya10</a> &raquo;
          </span>
          10 Indriyayamaka
        </h1>
<!-- content -->
<section id="parinnavara">
<h2><a href="#parinnavara">10.3 Pariññāvāra</a></h2>
<section id="atitanagatavara">
<h3><a href="#atitanagatavara">10.3.6. Atītānāgatavāra</a></h3>
<section id="anuloma">
<h4><a href="#anuloma">10.3.6.1. Anuloma</a></h4>
<p id="ya10p3p6c1p1">
<span class="m-text m-primary">Yo cakkhundriyaṁ parijānittha so domanassindriyaṁ pajahissatīti? No.</span><br />
</p>
<p id="ya10p3p6c2p1">
<span class="m-text m-primary">Yo vā pana domanassindriyaṁ pajahissati so cakkhundriyaṁ parijānitthāti? No.</span><br />
</p>
<p id="ya10p3p6c3p1">
<span class="m-text m-primary">Yo cakkhundriyaṁ parijānittha so anaññātaññassāmītindriyaṁ bhāvessatīti? No.</span><br />
</p>
<p id="ya10p3p6c4p1">
<span class="m-text m-primary">Yo vā pana anaññātaññassāmītindriyaṁ bhāvessati so cakkhundriyaṁ parijānitthāti? No.</span><br />
</p>
<p id="ya10p3p6c5p1">
<span class="m-text m-primary">Yo cakkhundriyaṁ parijānittha so aññindriyaṁ bhāvessatīti? No.</span><br />
</p>
<p id="ya10p3p6c6p1">
<span class="m-text m-primary">Yo vā pana aññindriyaṁ bhāvessati so cakkhundriyaṁ parijānitthāti? No.</span><br />
</p>
<p id="ya10p3p6c7p1">
<span class="m-text m-primary">Yo cakkhundriyaṁ parijānittha so aññātāvindriyaṁ sacchikarissatīti? No.</span><br />
</p>
<p id="ya10p3p6c8p1">
<span class="m-text m-primary">Yo vā pana aññātāvindriyaṁ sacchikarissati so cakkhundriyaṁ parijānitthāti? No. (Cakkhundriyamūlakaṁ.)</span><br />
</p>
<p id="ya10p3p6c9p1">
<span class="m-text m-primary">Yo domanassindriyaṁ pajahittha so anaññātaññassāmītindriyaṁ bhāvessatīti? No.</span><br />
</p>
<p id="ya10p3p6c10p1">
<span class="m-text m-primary">Yo vā pana anaññātaññassāmītindriyaṁ bhāvessati so domanassindriyaṁ pajahitthāti? No.</span><br />
</p>
<p id="ya10p3p6c11p1">
<span class="m-text m-primary">Yo domanassindriyaṁ pajahittha so aññindriyaṁ bhāvessatīti?</span><br />
</p>
<p id="ya10p3p6c12p1">
<span class="m-text m-primary">Dve puggalā domanassindriyaṁ pajahittha, no ca aññindriyaṁ bhāvessanti. Anāgāmī domanassindriyañca pajahittha aññindriyañca bhāvessati.</span><br />
</p>
<p id="ya10p3p6c13p1">
<span class="m-text m-primary">Yo vā pana aññindriyaṁ bhāvessati so domanassindriyaṁ pajahitthāti?</span><br />
</p>
<p id="ya10p3p6c14p1">
<span class="m-text m-primary">Cha puggalā aññindriyaṁ bhāvessanti, no ca domanassindriyaṁ pajahittha. Anāgāmī aññindriyañca bhāvessati domanassindriyañca pajahittha.</span><br />
</p>
<p id="ya10p3p6c15p1">
<span class="m-text m-primary">Yo domanassindriyaṁ pajahittha so aññātāvindriyaṁ sacchikarissatīti?</span><br />
</p>
<p id="ya10p3p6c16p1">
<span class="m-text m-primary">Arahā domanassindriyaṁ pajahittha, no ca aññātāvindriyaṁ sacchikarissati. Dve puggalā domanassindriyañca pajahittha aññātāvindriyañca sacchikarissanti.</span><br />
</p>
<p id="ya10p3p6c17p1">
<span class="m-text m-primary">Yo vā pana aññātāvindriyaṁ sacchikarissati so domanassindriyaṁ pajahitthāti?</span><br />
</p>
<p id="ya10p3p6c18p1">
<span class="m-text m-primary">Cha puggalā aññātāvindriyaṁ sacchikarissanti, no ca domanassindriyaṁ pajahittha. Dve puggalā aññātāvindriyañca sacchikarissanti domanassindriyañca pajahittha. (Domanassindriyamūlakaṁ.)</span><br />
</p>
<p id="ya10p3p6c19p1">
<span class="m-text m-primary">Yo anaññātaññassāmītindriyaṁ bhāvittha so aññindriyaṁ bhāvessatīti?</span><br />
</p>
<p id="ya10p3p6c20p1">
<span class="m-text m-primary">Dve puggalā anaññātaññassāmītindriyaṁ bhāvittha, no ca aññindriyaṁ bhāvessanti. Pañca puggalā anaññātaññassāmītindriyañca bhāvittha aññindriyañca bhāvessanti.</span><br />
</p>
<p id="ya10p3p6c21p1">
<span class="m-text m-primary">Yo vā pana aññindriyaṁ bhāvessati. So anaññātaññassāmītindriyaṁ bhāvitthāti?</span><br />
</p>
<p id="ya10p3p6c22p1">
<span class="m-text m-primary">Dve puggalā aññindriyaṁ bhāvessanti no ca anaññātaññassāmītindriyaṁ bhāvittha. Pañca puggalā aññindriyañca bhāvessanti anaññātaññassāmītindriyañca bhāvittha.</span><br />
</p>
<p id="ya10p3p6c23p1">
<span class="m-text m-primary">Yo anaññātaññassāmītindriyaṁ bhāvittha so aññātāvindriyaṁ sacchikarissatīti?</span><br />
</p>
<p id="ya10p3p6c24p1">
<span class="m-text m-primary">Arahā anaññātaññassāmītindriyaṁ bhāvittha, no ca aññātāvindriyaṁ sacchikarissati. Cha puggalā anaññātaññassāmītindriyañca bhāvittha aññātāvindriyañca sacchikarissanti.</span><br />
</p>
<p id="ya10p3p6c25p1">
<span class="m-text m-primary">Yo vā pana aññātāvindriyaṁ sacchikarissati so anaññātaññassāmītindriyaṁ bhāvitthāti?</span><br />
</p>
<p id="ya10p3p6c26p1">
<span class="m-text m-primary">Dve puggalā aññātāvindriyaṁ sacchikarissanti, no ca anaññātaññassāmītindriyaṁ bhāvittha. Cha puggalā aññātāvindriyañca sacchikarissanti anaññātaññassāmītindriyañca bhāvittha. (Anaññātaññassāmītindriyamūlakaṁ.)</span><br />
</p>
<p id="ya10p3p6c27p1">
<span class="m-text m-primary">Yo aññindriyaṁ bhāvittha so aññātāvindriyaṁ sacchikarissatīti? No.</span><br />
</p>
<p id="ya10p3p6c28p1">
<span class="m-text m-primary">Yo vā pana aññātāvindriyaṁ sacchikarissati so aññindriyaṁ bhāvitthāti? No. (Aññindriyamūlakaṁ.)</span><br />
</p>
<p id="ya10p3p6c29p0">
<span class="m-text m-primary">10.3.6.2. Paccanīka</span><br />
</p>
<p id="ya10p3p6c29p1">
<span class="m-text m-primary">Yo cakkhundriyaṁ na parijānittha so domanassindriyaṁ nappajahissatīti?</span><br />
</p>
<p id="ya10p3p6c30p1">
<span class="m-text m-primary">Pañca puggalā cakkhundriyaṁ na parijānittha, no ca domanassindriyaṁ nappajahissanti. Cattāro puggalā cakkhundriyañca na parijānittha domanassindriyañca nappajahissanti.</span><br />
</p>
<p id="ya10p3p6c31p1">
<span class="m-text m-primary">Yo vā pana domanassindriyaṁ nappajahissati so cakkhundriyaṁ na parijānitthāti?</span><br />
</p>
<p id="ya10p3p6c32p1">
<span class="m-text m-primary">Arahā domanassindriyaṁ nappajahissati, no ca cakkhundriyaṁ na parijānittha. Cattāro puggalā domanassindriyañca nappajahissanti cakkhundriyañca na parijānittha.</span><br />
</p>
<p id="ya10p3p6c33p1">
<span class="m-text m-primary">Yo cakkhundriyaṁ na parijānittha so anaññātaññassāmītindriyaṁ na bhāvessatīti?</span><br />
</p>
<p id="ya10p3p6c34p1">
<span class="m-text m-primary">Ye puthujjanā maggaṁ paṭilabhissanti te cakkhundriyaṁ na parijānittha, no ca anaññātaññassāmītindriyaṁ na bhāvessanti. Aṭṭha puggalā cakkhundriyañca na parijānittha anaññātaññassāmītindriyañca na bhāvessanti.</span><br />
</p>
<p id="ya10p3p6c35p1">
<span class="m-text m-primary">Yo vā pana anaññātaññassāmītindriyaṁ na bhāvessati so cakkhundriyaṁ na parijānitthāti?</span><br />
</p>
<p id="ya10p3p6c36p1">
<span class="m-text m-primary">Arahā anaññātaññassāmītindriyaṁ na bhāvessati, no ca cakkhundriyaṁ na parijānittha. Aṭṭha puggalā anaññātaññassāmītindriyañca na bhāvessanti cakkhundriyañca na parijānittha.</span><br />
</p>
<p id="ya10p3p6c37p1">
<span class="m-text m-primary">Yo cakkhundriyaṁ na parijānittha so aññindriyaṁ na bhāvessatīti?</span><br />
</p>
<p id="ya10p3p6c38p1">
<span class="m-text m-primary">Satta puggalā cakkhundriyaṁ na parijānittha, no ca aññindriyaṁ na bhāvessanti. Dve puggalā cakkhundriyañca na parijānittha aññindriyañca na bhāvessanti.</span><br />
</p>
<p id="ya10p3p6c39p1">
<span class="m-text m-primary">Yo vā pana aññindriyaṁ na bhāvessati so cakkhundriyaṁ na parijānitthāti?</span><br />
</p>
<p id="ya10p3p6c40p1">
<span class="m-text m-primary">Arahā aññindriyaṁ na bhāvessati, no ca cakkhundriyaṁ na parijānittha. Dve puggalā aññindriyañca na bhāvessanti cakkhundriyañca na parijānittha.</span><br />
</p>
<p id="ya10p3p6c41p1">
<span class="m-text m-primary">Yo cakkhundriyaṁ na parijānittha so aññātāvindriyaṁ na sacchikarissatīti?</span><br />
</p>
<p id="ya10p3p6c42p1">
<span class="m-text m-primary">Aṭṭha puggalā cakkhundriyaṁ na parijānittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te cakkhundriyañca na parijānittha aññātāvindriyañca na sacchikarissanti.</span><br />
</p>
<p id="ya10p3p6c43p1">
<span class="m-text m-primary">Yo vā pana aññātāvindriyaṁ na sacchikarissati so cakkhundriyaṁ na parijānitthāti?</span><br />
</p>
<p id="ya10p3p6c44p1">
<span class="m-text m-primary">Arahā aññātāvindriyaṁ na sacchikarissati, no ca cakkhundriyaṁ na parijānittha. Ye puthujjanā maggaṁ na paṭilabhissanti te aññātāvindriyañca na sacchikarissanti cakkhundriyañca na parijānittha. (Cakkhundriyamūlakaṁ.)</span><br />
</p>
<p id="ya10p3p6c45p1">
<span class="m-text m-primary">Yo domanassindriyaṁ nappajahittha so anaññātaññassāmītindriyaṁ na bhāvessatīti?</span><br />
</p>
<p id="ya10p3p6c46p1">
<span class="m-text m-primary">Ye puthujjanā maggaṁ paṭilabhissanti te domanassindriyaṁ nappajahittha, no ca anaññātaññassāmītindriyaṁ na bhāvessanti. Cha puggalā domanassindriyañca nappajahittha anaññātaññassāmītindriyañca na bhāvessanti.</span><br />
</p>
<p id="ya10p3p6c47p1">
<span class="m-text m-primary">Yo vā pana anaññātaññassāmītindriyaṁ na bhāvessati so domanassindriyaṁ nappajahitthāti?</span><br />
</p>
<p id="ya10p3p6c48p1">
<span class="m-text m-primary">Tayo puggalā anaññātaññassāmītindriyaṁ na bhāvessanti, no ca domanassindriyaṁ nappajahittha. Cha puggalā anaññātaññassāmītindriyañca na bhāvessanti domanassindriyañca nappajahittha.</span><br />
</p>
<p id="ya10p3p6c49p1">
<span class="m-text m-primary">Yo domanassindriyaṁ nappajahittha so aññindriyaṁ na bhāvessatīti?</span><br />
</p>
<p id="ya10p3p6c50p1">
<span class="m-text m-primary">Cha puggalā domanassindriyaṁ nappajahittha, no ca aññindriyaṁ na bhāvessanti. Ye puthujjanā maggaṁ na paṭilabhissanti te domanassindriyañca nappajahittha aññindriyañca na bhāvessanti.</span><br />
</p>
<p id="ya10p3p6c51p1">
<span class="m-text m-primary">Yo vā pana aññindriyaṁ na bhāvessati so domanassindriyaṁ nappajahitthāti?</span><br />
</p>
<p id="ya10p3p6c52p1">
<span class="m-text m-primary">Dve puggalā aññindriyaṁ na bhāvessanti, no ca domanassindriyaṁ nappajahittha. Ye puthujjanā maggaṁ na paṭilabhissanti te aññindriyañca na bhāvessanti domanassindriyañca nappajahittha.</span><br />
</p>
<p id="ya10p3p6c53p1">
<span class="m-text m-primary">Yo domanassindriyaṁ nappajahittha so aññātāvindriyaṁ na sacchikarissatīti?</span><br />
</p>
<p id="ya10p3p6c54p1">
<span class="m-text m-primary">Cha puggalā domanassindriyaṁ nappajahittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te domanassindriyañca nappajahittha aññātāvindriyañca na sacchikarissanti.</span><br />
</p>
<p id="ya10p3p6c55p1">
<span class="m-text m-primary">Yo vā pana aññātāvindriyaṁ na sacchikarissati so domanassindriyaṁ nappajahitthāti?</span><br />
</p>
<p id="ya10p3p6c56p1">
<span class="m-text m-primary">Arahā aññātāvindriyaṁ na sacchikarissati, no ca domanassindriyaṁ nappajahittha. Ye puthujjanā maggaṁ na paṭilabhissanti te aññātāvindriyañca na sacchikarissanti domanassindriyañca nappajahittha. (Domanassindriyamūlakaṁ.)</span><br />
</p>
<p id="ya10p3p6c57p1">
<span class="m-text m-primary">Yo anaññātaññassāmītindriyaṁ na bhāvittha so aññindriyaṁ na bhāvessatīti?</span><br />
</p>
<p id="ya10p3p6c58p1">
<span class="m-text m-primary">Dve puggalā anaññātaññassāmītindriyaṁ na bhāvittha, no ca aññindriyaṁ na bhāvessanti. Ye puthujjanā maggaṁ na paṭilabhissanti te anaññātaññassāmītindriyañca na bhāvittha aññindriyañca na bhāvessanti.</span><br />
</p>
<p id="ya10p3p6c59p1">
<span class="m-text m-primary">Yo vā pana aññindriyaṁ na bhāvessati so anaññātaññassāmītindriyaṁ na bhāvitthāti?</span><br />
</p>
<p id="ya10p3p6c60p1">
<span class="m-text m-primary">Dve puggalā aññindriyaṁ na bhāvessanti, no ca anaññātaññassāmītindriyaṁ na bhāvittha. Ye puthujjanā maggaṁ na paṭilabhissanti te aññindriyañca na bhāvessanti anaññātaññassāmītindriyañca na bhāvittha.</span><br />
</p>
<p id="ya10p3p6c61p1">
<span class="m-text m-primary">Yo anaññātaññassāmītindriyaṁ na bhāvittha so aññātāvindriyaṁ na sacchikarissatīti?</span><br />
</p>
<p id="ya10p3p6c62p1">
<span class="m-text m-primary">Dve puggalā anaññātaññassāmītindriyaṁ na bhāvittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te anaññātaññassāmītindriyañca na bhāvittha aññātāvindriyañca na sacchikarissanti.</span><br />
</p>
<p id="ya10p3p6c63p1">
<span class="m-text m-primary">Yo vā pana aññātāvindriyaṁ na sacchikarissati so anaññātaññassāmītindriyaṁ na bhāvitthāti?</span><br />
</p>
<p id="ya10p3p6c64p1">
<span class="m-text m-primary">Arahā aññātāvindriyaṁ na sacchikarissati, no ca anaññātaññassāmītindriyaṁ na bhāvittha. Ye puthujjanā maggaṁ na paṭilabhissanti te aññātāvindriyañca na sacchikarissanti anaññātaññassāmītindriyañca na bhāvittha. (Anaññātaññassāmītindriyamūlakaṁ.)</span><br />
</p>
<p id="ya10p3p6c65p1">
<span class="m-text m-primary">Yo aññindriyaṁ na bhāvittha so aññātāvindriyaṁ na sacchikarissatīti?</span><br />
</p>
<p id="ya10p3p6c66p1">
<span class="m-text m-primary">Aṭṭha puggalā aññindriyaṁ na bhāvittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te aññindriyañca na bhāvittha aññātāvindriyañca na sacchikarissanti.</span><br />
</p>
<p id="ya10p3p6c67p1">
<span class="m-text m-primary">Yo vā pana aññātāvindriyaṁ na sacchikarissati so aññindriyaṁ na bhāvitthāti?</span><br />
</p>
<p id="ya10p3p6c68p1">
<span class="m-text m-primary">Arahā aññātāvindriyaṁ na sacchikarissati, no ca aññindriyaṁ na bhāvittha. Ye puthujjanā maggaṁ na paṭilabhissanti te aññātāvindriyañca na sacchikarissanti aññindriyañca na bhāvittha. (Aññindriyamūlakaṁ.)</span><br />
</p>
<p id="ya10p3p6c69p1">
<span class="m-text m-primary">Pariññāvāro.</span><br />
</p>
<p id="ya10p3p6c70p1">
<span class="m-text m-primary">Indriyayamakapāḷi niṭṭhitā.</span><br />
</p>
<p id="ya10p3p6c71p1">
<span class="m-text m-primary">Yamakapakaraṇaṁ niṭṭhitaṁ.</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>