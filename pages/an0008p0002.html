<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; an &raquo; an8 &raquo; Aṅguttara Nikāya 8.2 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/an0008p0002.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="../" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="../pages/sutta-index.html">sutta</a> &raquo;
            <a href="../pages/sutta-an-index.html">an</a> &raquo;
            <a href="../pages/sutta-an-an8-index.html">an8</a> &raquo;
          </span>
          Aṅguttara Nikāya 8.2
        </h1>
<!-- content -->
<div class="m-row">
<div class="m-col-t-6 m-text-left">
<a href="../pages/an0008p0001.html">Previous</a></div>
<div class="m-col-t-6 m-text-right">
<a href="../pages/an0008p0003.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Numbered Discourses 8.2</span></p>
<p id="an8p2c0p2">
<span class="pali m-text">1. Mettāvagga</span><br />
<span class="sujato m-text">1. Love</span><br />
</p>
<section id="pannasutta">
<span id="an8p2c0p3"></span><h2><span class="pali m-text">Paññāsutta</span></h2>
<p><span class="sujato m-text">Wisdom</span></p>
<p id="an8p2c1p1">
<span class="pali m-text">“Aṭṭhime, bhikkhave, hetū aṭṭha paccayā ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattanti.</span><br />
<span class="sujato m-text">“Mendicants, there are eight causes and reasons that lead to acquiring the wisdom fundamental to the spiritual life, and to its increase, growth, and full development once it has been acquired.</span><br />
</p>
<p id="an8p2c1p2">
<span class="pali m-text">Katame aṭṭha?</span><br />
<span class="sujato m-text">What eight?</span><br />
</p>
<p id="an8p2c1p3">
<span class="pali m-text">Idha, bhikkhave, bhikkhu satthāraṁ upanissāya viharati aññataraṁ vā garuṭṭhāniyaṁ sabrahmacāriṁ, yatthassa tibbaṁ hirottappaṁ paccupaṭṭhitaṁ hoti pemañca gāravo ca.</span><br />
<span class="sujato m-text">It’s when a mendicant lives relying on the Teacher or a spiritual companion in a teacher’s role. And they set up a keen sense of conscience and prudence for them, with warmth and respect.</span><br />
</p>
<p id="an8p2c1p4">
<span class="pali m-text">Ayaṁ, bhikkhave, paṭhamo hetu paṭhamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattati.</span><br />
<span class="sujato m-text">This is the first cause.</span><br />
</p>
<p id="an8p2c2p1">
<span class="pali m-text">So taṁ satthāraṁ upanissāya viharanto aññataraṁ vā garuṭṭhāniyaṁ sabrahmacāriṁ, yatthassa tibbaṁ hirottappaṁ paccupaṭṭhitaṁ hoti pemañca gāravo ca, te kālena kālaṁ upasaṅkamitvā paripucchati paripañhati:</span><br />
<span class="sujato m-text">When a mendicant lives relying on the Teacher or a spiritual companion in a teacher’s role—with a keen sense of conscience and prudence for them, with warmth and respect—from time to time they go and ask them questions:</span><br />
</p>
<p id="an8p2c2p2">
<span class="pali m-text">‘idaṁ, bhante, kathaṁ; imassa ko attho’ti?</span><br />
<span class="sujato m-text">‘Why, sir, does it say this? What does that mean?’</span><br />
</p>
<p id="an8p2c2p3">
<span class="pali m-text">Tassa te āyasmanto avivaṭañceva vivaranti, anuttānīkatañca uttānīkaronti, anekavihitesu ca kaṅkhāṭhāniyesu dhammesu kaṅkhaṁ paṭivinodenti.</span><br />
<span class="sujato m-text">Those venerables clarify what is unclear, reveal what is obscure, and dispel doubt regarding the many doubtful matters.</span><br />
</p>
<p id="an8p2c2p4">
<span class="pali m-text">Ayaṁ, bhikkhave, dutiyo hetu dutiyo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattati.</span><br />
<span class="sujato m-text">This is the second cause.</span><br />
</p>
<p id="an8p2c3p1">
<span class="pali m-text">So taṁ dhammaṁ sutvā dvayena vūpakāsena sampādeti—kāyavūpakāsena ca cittavūpakāsena ca.</span><br />
<span class="sujato m-text">After hearing that teaching they perfect withdrawal of both body and mind.</span><br />
</p>
<p id="an8p2c3p2">
<span class="pali m-text">Ayaṁ, bhikkhave, tatiyo hetu tatiyo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattati.</span><br />
<span class="sujato m-text">This is the third cause.</span><br />
</p>
<p id="an8p2c4p1">
<span class="pali m-text">Sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.</span><br />
<span class="sujato m-text">A mendicant is ethical, restrained in the monastic code, conducting themselves well and seeking alms in suitable places. Seeing danger in the slightest fault, they keep the rules they’ve undertaken.</span><br />
</p>
<p id="an8p2c4p2">
<span class="pali m-text">Ayaṁ, bhikkhave, catuttho hetu catuttho paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattati.</span><br />
<span class="sujato m-text">This is the fourth cause.</span><br />
</p>
<p id="an8p2c5p1">
<span class="pali m-text">Bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā.</span><br />
<span class="sujato m-text">They’re very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, reinforcing them by recitation, mentally scrutinizing them, and comprehending them theoretically.</span><br />
</p>
<p id="an8p2c5p2">
<span class="pali m-text">Ayaṁ, bhikkhave, pañcamo hetu pañcamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattati.</span><br />
<span class="sujato m-text">This is the fifth cause.</span><br />
</p>
<p id="an8p2c6p1">
<span class="pali m-text">Āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu.</span><br />
<span class="sujato m-text">They live with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities.</span><br />
</p>
<p id="an8p2c6p2">
<span class="pali m-text">Ayaṁ, bhikkhave, chaṭṭho hetu chaṭṭho paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattati.</span><br />
<span class="sujato m-text">This is the sixth cause.</span><br />
</p>
<p id="an8p2c7p1">
<span class="pali m-text">Saṅghagato kho pana anānākathiko hoti atiracchānakathiko.</span><br />
<span class="sujato m-text">When in the Saṅgha they don’t engage in motley talk or low talk.</span><br />
</p>
<p id="an8p2c7p2">
<span class="pali m-text">Sāmaṁ vā dhammaṁ bhāsati paraṁ vā ajjhesati ariyaṁ vā tuṇhībhāvaṁ nātimaññati.</span><br />
<span class="sujato m-text">Either they talk on Dhamma, or they invite someone else to do so, or they respect noble silence.</span><br />
</p>
<p id="an8p2c7p3">
<span class="pali m-text">Ayaṁ, bhikkhave, sattamo hetu sattamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattati.</span><br />
<span class="sujato m-text">This is the seventh cause.</span><br />
</p>
<p id="an8p2c8p1">
<span class="pali m-text">Pañcasu kho pana upādānakkhandhesu udayabbayānupassī viharati:</span><br />
<span class="sujato m-text">They meditate observing rise and fall in the five grasping aggregates.</span><br />
</p>
<p id="an8p2c8p2">
<span class="pali m-text">‘iti rūpaṁ, iti rūpassa samudayo, iti rūpassa atthaṅgamo;</span><br />
<span class="sujato m-text">‘Such is form, such is the origin of form, such is the ending of form.</span><br />
</p>
<p id="an8p2c8p3">
<span class="pali m-text">iti vedanā, iti vedanāya samudayo, iti vedanāya atthaṅgamo;</span><br />
<span class="sujato m-text">Such is feeling, such is the origin of feeling, such is the ending of feeling.</span><br />
</p>
<p id="an8p2c8p4">
<span class="pali m-text">iti saññā …pe…</span><br />
<span class="sujato m-text">Such is perception, such is the origin of perception, such is the ending of perception.</span><br />
</p>
<p id="an8p2c8p5">
<span class="pali m-text">iti saṅkhārā …</span><br />
<span class="sujato m-text">Such are choices, such is the origin of choices, such is the ending of choices.</span><br />
</p>
<p id="an8p2c8p6">
<span class="pali m-text">iti viññāṇaṁ, iti viññāṇassa samudayo, iti viññāṇassa atthaṅgamo’ti.</span><br />
<span class="sujato m-text">Such is consciousness, such is the origin of consciousness, such is the ending of consciousness.’</span><br />
</p>
<p id="an8p2c8p7">
<span class="pali m-text">Ayaṁ, bhikkhave, aṭṭhamo hetu aṭṭhamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattati.</span><br />
<span class="sujato m-text">This is the eighth cause.</span><br />
</p>
<p id="an8p2c9p1">
<span class="pali m-text">Tamenaṁ sabrahmacārī evaṁ sambhāventi:</span><br />
<span class="sujato m-text">Their spiritual companions esteem them:</span><br />
</p>
<p id="an8p2c9p2">
<span class="pali m-text">‘ayaṁ kho āyasmā satthāraṁ upanissāya viharati aññataraṁ vā garuṭṭhāniyaṁ sabrahmacāriṁ, yatthassa tibbaṁ hirottappaṁ paccupaṭṭhitaṁ hoti pemañca gāravo ca.</span><br />
<span class="sujato m-text">‘This venerable lives relying on the Teacher or a spiritual companion in a teacher’s role. They set up a keen sense of conscience and prudence for them, with warmth and respect.</span><br />
</p>
<p id="an8p2c9p3">
<span class="pali m-text">Addhā ayamāyasmā jānaṁ jānāti passaṁ passatī’ti.</span><br />
<span class="sujato m-text">Clearly this venerable knows and sees.’</span><br />
</p>
<p id="an8p2c9p4">
<span class="pali m-text">Ayampi dhammo piyattāya garuttāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality leads to fondness, respect, esteem, harmony, and unity.</span><br />
</p>
<p id="an8p2c10p1">
<span class="pali m-text">‘Taṁ kho panāyamāyasmā satthāraṁ upanissāya viharanto aññataraṁ vā garuṭṭhāniyaṁ sabrahmacāriṁ, yatthassa tibbaṁ hirottappaṁ paccupaṭṭhitaṁ hoti pemañca gāravo ca, te kālena kālaṁ upasaṅkamitvā paripucchati paripañhati:</span><br />
<span class="sujato m-text">‘This venerable lives relying on the Teacher or a spiritual companion in a teacher’s role, and from time to time they go and ask them questions …</span><br />
</p>
<p id="an8p2c10p2">
<span class="pali m-text">“idaṁ, bhante, kathaṁ; imassa ko attho”ti?</span><br />
</p>
<p id="an8p2c10p3">
<span class="pali m-text">Tassa te āyasmanto avivaṭañceva vivaranti, anuttānīkatañca uttānīkaronti, anekavihitesu ca kaṅkhāṭhāniyesu dhammesu kaṅkhaṁ paṭivinodenti.</span><br />
</p>
<p id="an8p2c10p4">
<span class="pali m-text">Addhā ayamāyasmā jānaṁ jānāti passaṁ passatī’ti.</span><br />
<span class="sujato m-text">Clearly this venerable knows and sees.’</span><br />
</p>
<p id="an8p2c10p5">
<span class="pali m-text">Ayampi dhammo piyattāya garuttāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality also leads to fondness, respect, esteem, harmony, and unity.</span><br />
</p>
<p id="an8p2c11p1">
<span class="pali m-text">‘Taṁ kho panāyamāyasmā dhammaṁ sutvā dvayena vūpakāsena sampādeti—kāyavūpakāsena ca cittavūpakāsena ca.</span><br />
<span class="sujato m-text">‘After hearing that teaching they perfect withdrawal of both body and mind.</span><br />
</p>
<p id="an8p2c11p2">
<span class="pali m-text">Addhā ayamāyasmā jānaṁ jānāti passaṁ passatī’ti.</span><br />
<span class="sujato m-text">Clearly this venerable knows and sees.’</span><br />
</p>
<p id="an8p2c11p3">
<span class="pali m-text">Ayampi dhammo piyattāya garuttāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality also leads to fondness, respect, esteem, harmony, and unity.</span><br />
</p>
<p id="an8p2c12p1">
<span class="pali m-text">‘Sīlavā kho panāyamāyasmā pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.</span><br />
<span class="sujato m-text">‘This venerable is ethical …</span><br />
</p>
<p id="an8p2c12p2">
<span class="pali m-text">Addhā ayamāyasmā jānaṁ jānāti passaṁ passatī’ti.</span><br />
<span class="sujato m-text">Clearly this venerable knows and sees.’</span><br />
</p>
<p id="an8p2c12p3">
<span class="pali m-text">Ayampi dhammo piyattāya garuttāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality also leads to fondness, respect, esteem, harmony, and unity.</span><br />
</p>
<p id="an8p2c13p1">
<span class="pali m-text">‘Bahussuto kho panāyamāyasmā sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā.</span><br />
<span class="sujato m-text">‘This venerable is very learned, remembering and keeping what they’ve learned. …</span><br />
</p>
<p id="an8p2c13p2">
<span class="pali m-text">Addhā ayamāyasmā jānaṁ jānāti passaṁ passatī’ti.</span><br />
<span class="sujato m-text">Clearly this venerable knows and sees.’</span><br />
</p>
<p id="an8p2c13p3">
<span class="pali m-text">Ayampi dhammo piyattāya garuttāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality also leads to fondness, respect, esteem, harmony, and unity.</span><br />
</p>
<p id="an8p2c14p1">
<span class="pali m-text">‘Āraddhavīriyo kho panāyamāyasmā viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu.</span><br />
<span class="sujato m-text">‘This venerable lives with energy roused up …</span><br />
</p>
<p id="an8p2c14p2">
<span class="pali m-text">Addhā ayamāyasmā jānaṁ jānāti passaṁ passatī’ti.</span><br />
<span class="sujato m-text">Clearly this venerable knows and sees.’</span><br />
</p>
<p id="an8p2c14p3">
<span class="pali m-text">Ayampi dhammo piyattāya garuttāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality also leads to fondness, respect, esteem, harmony, and unity.</span><br />
</p>
<p id="an8p2c15p1">
<span class="pali m-text">‘Saṅghagato kho panāyamāyasmā anānākathiko hoti atiracchānakathiko.</span><br />
<span class="sujato m-text">‘When in the Saṅgha they don’t engage in motley talk or low talk.</span><br />
</p>
<p id="an8p2c15p2">
<span class="pali m-text">Sāmaṁ vā dhammaṁ bhāsati paraṁ vā ajjhesati ariyaṁ vā tuṇhībhāvaṁ nātimaññati.</span><br />
<span class="sujato m-text">Either they talk on Dhamma, or they invite someone else to do so, or they respect noble silence.</span><br />
</p>
<p id="an8p2c15p3">
<span class="pali m-text">Addhā ayamāyasmā jānaṁ jānāti passaṁ passatī’ti.</span><br />
<span class="sujato m-text">Clearly this venerable knows and sees.’</span><br />
</p>
<p id="an8p2c15p4">
<span class="pali m-text">Ayampi dhammo piyattāya garuttāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality also leads to fondness, respect, esteem, harmony, and unity.</span><br />
</p>
<p id="an8p2c16p1">
<span class="pali m-text">‘Pañcasu kho panāyamāyasmā upādānakkhandhesu udayabbayānupassī viharati—</span><br />
<span class="sujato m-text">‘They meditate observing rise and fall in the five grasping aggregates. …</span><br />
</p>
<p id="an8p2c16p2">
<span class="pali m-text">iti rūpaṁ, iti rūpassa samudayo, iti rūpassa atthaṅgamo;</span><br />
</p>
<p id="an8p2c16p3">
<span class="pali m-text">iti vedanā …pe…</span><br />
</p>
<p id="an8p2c16p4">
<span class="pali m-text">iti saññā …</span><br />
</p>
<p id="an8p2c16p5">
<span class="pali m-text">iti saṅkhārā …</span><br />
</p>
<p id="an8p2c16p6">
<span class="pali m-text">iti viññāṇaṁ, iti viññāṇassa samudayo, iti viññāṇassa atthaṅgamoti.</span><br />
</p>
<p id="an8p2c16p7">
<span class="pali m-text">Addhā ayamāyasmā jānaṁ jānāti passaṁ passatī’ti.</span><br />
<span class="sujato m-text">Clearly this venerable knows and sees.’</span><br />
</p>
<p id="an8p2c16p8">
<span class="pali m-text">Ayampi dhammo piyattāya garuttāya bhāvanāya sāmaññāya ekībhāvāya saṁvattati.</span><br />
<span class="sujato m-text">This quality also leads to fondness, respect, esteem, harmony, and unity.</span><br />
</p>
<p id="an8p2c17p1">
<span class="pali m-text">Ime kho, bhikkhave, aṭṭha hetū aṭṭha paccayā ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṁvattantī”ti.</span><br />
<span class="sujato m-text">These are the eight causes and reasons that lead to acquiring the wisdom fundamental to the spiritual life, and to its increase, growth, and full development once it has been acquired.”</span><br />
</p>
<p id="an8p2c17p2">
<span class="pali m-text">Dutiyaṁ.</span><br />
</p>
<div class="m-row">
<div class="m-col-t-6 m-text-left">
<a href="../pages/an0008p0001.html">Previous</a></div>
<div class="m-col-t-6 m-text-right">
<a href="../pages/an0008p0003.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>