<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an4 &raquo; Aṅguttara Nikāya 4 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any004p00qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 4" />
  <meta name="twitter:title" content="Aṅguttara Nikāya 4" />
  <meta property="og:url" content="https://theravadan.org/pages/any004p00qz.html" />
  <meta property="og:description" content="Numbered Discourses 4 3. Uruvelavagga 3. At Uruvelā 21. Paṭhamauruvelasutta 21. At Uruvelā (1st) Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho …" />
  <meta name="twitter:description" content="Numbered Discourses 4 3. Uruvelavagga 3. At Uruvelā 21. Paṭhamauruvelasutta 21. At Uruvelā (1st) Evaṁ me sutaṁ— So I have heard. ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Tatra kho …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an4-index.html">an4</a> &raquo;
          </span>
          Aṅguttara Nikāya 4
        </h1>
<!-- content -->
<p><span class="m-text">Numbered Discourses 4</span></p>
<section id="uruvelavagga">
<h2><a href="#uruvelavagga">3. Uruvelavagga</a></h2>
<p><span class="m-text">3. At Uruvelā</span></p>
<section id="pathamauruvelasutta">
<h3><a href="#pathamauruvelasutta">21. Paṭhamauruvelasutta</a></h3>
<p><span class="m-text">21. At Uruvelā (1st)</span></p>
<p id="an4p21c1p1">
<span class="m-text m-primary">Evaṁ me sutaṁ—</span><br />
<span class="m-text">So I have heard.</span><br />
</p>
<p id="an4p21c1p2">
<span class="m-text m-primary">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="an4p21c1p3">
<span class="m-text m-primary">Tatra kho bhagavā bhikkhū āmantesi:</span><br />
<span class="m-text">There the Buddha addressed the mendicants,</span><br />
</p>
<p id="an4p21c1p4">
<span class="m-text m-primary">“bhikkhavo”ti.</span><br />
<span class="m-text">“Mendicants!”</span><br />
</p>
<p id="an4p21c1p5">
<span class="m-text m-primary">“Bhadante”ti te bhikkhū bhagavato paccassosuṁ.</span><br />
<span class="m-text">“Venerable sir,” they replied.</span><br />
</p>
<p id="an4p21c1p6">
<span class="m-text m-primary">Bhagavā etadavoca:</span><br />
<span class="m-text">The Buddha said this:</span><br />
</p>
<p id="an4p21c2p1">
<span class="m-text m-primary">“Ekamidāhaṁ, bhikkhave, samayaṁ uruvelāyaṁ viharāmi najjā nerañjarāya tīre ajapālanigrodhe paṭhamābhisambuddho.</span><br />
<span class="m-text">“Mendicants, this one time, when I was first awakened, I was staying near Uruvelā at the goatherd’s banyan tree on the bank of the Nerañjarā River.</span><br />
</p>
<p id="an4p21c2p2">
<span class="m-text m-primary">Tassa mayhaṁ, bhikkhave, rahogatassa paṭisallīnassa evaṁ cetaso parivitakko udapādi:</span><br />
<span class="m-text">As I was in private retreat this thought came to mind:</span><br />
</p>
<p id="an4p21c2p3">
<span class="m-text m-primary">‘dukkhaṁ kho agāravo viharati appatisso.</span><br />
<span class="m-text">‘One without respect and reverence lives in suffering.</span><br />
</p>
<p id="an4p21c2p4">
<span class="m-text m-primary">Kiṁ nu kho ahaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyan’ti?</span><br />
<span class="m-text">What ascetic or brahmin should I honor and respect and rely on?’</span><br />
</p>
<p id="an4p21c3p1">
<span class="m-text m-primary">Tassa mayhaṁ, bhikkhave, etadahosi:</span><br />
<span class="m-text">Then it occurred to me:</span><br />
</p>
<p id="an4p21c3p2">
<span class="m-text m-primary">‘aparipūrassa kho ahaṁ sīlakkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyaṁ.</span><br />
<span class="m-text">‘I would honor and respect and rely on another ascetic or brahmin so as to complete the entire spectrum of ethics, if it were incomplete.</span><br />
</p>
<p id="an4p21c3p3">
<span class="m-text m-primary">Na kho panāhaṁ passāmi sadevake loke samārake sabrahmake sassamaṇabrāhmaṇiyā pajāya sadevamanussāya aññaṁ samaṇaṁ vā brāhmaṇaṁ vā attanā sīlasampannataraṁ, yamahaṁ sakkatvā garuṁ katvā upanissāya vihareyyaṁ.</span><br />
<span class="m-text">But I don’t see any other ascetic or brahmin in this world—with its gods, Māras, and Brahmās, this population with its ascetics and brahmins, its gods and humans—who is more accomplished than myself in ethics, who I should honor and respect and rely on.</span><br />
</p>
<p id="an4p21c4p1">
<span class="m-text m-primary">Aparipūrassa kho ahaṁ samādhikkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyaṁ.</span><br />
<span class="m-text">I would honor and respect and rely on another ascetic or brahmin so as to complete the entire spectrum of immersion, if it were incomplete.</span><br />
</p>
<p id="an4p21c4p2">
<span class="m-text m-primary">Na kho panāhaṁ passāmi sadevake loke samārake sabrahmake sassamaṇabrāhmaṇiyā pajāya sadevamanussāya aññaṁ samaṇaṁ vā brāhmaṇaṁ vā attanā samādhisampannataraṁ, yamahaṁ sakkatvā garuṁ katvā upanissāya vihareyyaṁ.</span><br />
<span class="m-text">But I don’t see any other ascetic or brahmin … who is more accomplished than myself in immersion …</span><br />
</p>
<p id="an4p21c5p1">
<span class="m-text m-primary">Aparipūrassa kho ahaṁ paññākkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyaṁ.</span><br />
<span class="m-text">I would honor and respect and rely on another ascetic or brahmin so as to complete the entrie spectrum of wisdom, if it were incomplete.</span><br />
</p>
<p id="an4p21c5p2">
<span class="m-text m-primary">Na kho panāhaṁ passāmi sadevake loke samārake sabrahmake sassamaṇabrāhmaṇiyā pajāya sadevamanussāya aññaṁ samaṇaṁ vā brāhmaṇaṁ vā attanā paññāsampannataraṁ, yamahaṁ sakkatvā garuṁ katvā upanissāya vihareyyaṁ.</span><br />
<span class="m-text">But I don’t see any other ascetic or brahmin in this world … who is more accomplished than myself in wisdom …</span><br />
</p>
<p id="an4p21c6p1">
<span class="m-text m-primary">Aparipūrassa kho ahaṁ vimuttikkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyyaṁ.</span><br />
<span class="m-text">I would honor and respect and rely on another ascetic or brahmin so as to complete the entire spectrum of freedom, if it were incomplete.</span><br />
</p>
<p id="an4p21c6p2">
<span class="m-text m-primary">Na kho panāhaṁ passāmi sadevake loke samārake sabrahmake sassamaṇabrāhmaṇiyā pajāya sadevamanussāya aññaṁ samaṇaṁ vā brāhmaṇaṁ vā attanā vimuttisampannataraṁ, yamahaṁ sakkatvā garuṁ katvā upanissāya vihareyyan’ti.</span><br />
<span class="m-text">But I don’t see any other ascetic or brahmin in this world … who is more accomplished than myself in freedom …’</span><br />
</p>
<p id="an4p21c7p1">
<span class="m-text m-primary">Tassa mayhaṁ, bhikkhave, etadahosi:</span><br />
<span class="m-text">Then it occurred to me:</span><br />
</p>
<p id="an4p21c7p2">
<span class="m-text m-primary">‘yannūnāhaṁ yvāyaṁ dhammo mayā abhisambuddho tameva dhammaṁ sakkatvā garuṁ katvā upanissāya vihareyyan’ti.</span><br />
<span class="m-text">‘Why don’t I honor and respect and rely on the same teaching to which I was awakened?’</span><br />
</p>
<p id="an4p21c8p1">
<span class="m-text m-primary">Atha kho, bhikkhave, brahmā sahampati mama cetasā cetoparivitakkamaññāya—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—brahmaloke antarahito mama purato pāturahosi.</span><br />
<span class="m-text">And then Brahmā Sahampati, knowing what I was thinking, vanished from the Brahmā realm and appeared in front of me, as easily as a strong man would extend or contract his arm.</span><br />
</p>
<p id="an4p21c8p2">
<span class="m-text m-primary">Atha kho, bhikkhave, brahmā sahampati ekaṁsaṁ uttarāsaṅgaṁ karitvā dakkhiṇaṁ jāṇumaṇḍalaṁ pathaviyaṁ nihantvā yenāhaṁ tenañjaliṁ paṇāmetvā maṁ etadavoca:</span><br />
<span class="m-text">He arranged his robe over one shoulder, raised his joined palms toward me, and said:</span><br />
</p>
<p id="an4p21c8p3">
<span class="m-text m-primary">‘evametaṁ, bhagavā, evametaṁ, sugata.</span><br />
<span class="m-text">‘That’s so true, Blessed One! That’s so true, Holy One!</span><br />
</p>
<p id="an4p21c8p4">
<span class="m-text m-primary">Yepi te, bhante, ahesuṁ atītamaddhānaṁ arahanto sammāsambuddhā tepi bhagavanto dhammaṁyeva sakkatvā garuṁ katvā upanissāya vihariṁsu;</span><br />
<span class="m-text">All the perfected ones, the fully awakened Buddhas who lived in the past honored and respected and relied on this same teaching.</span><br />
</p>
<p id="an4p21c8p5">
<span class="m-text m-primary">yepi te, bhante, bhavissanti anāgatamaddhānaṁ arahanto sammāsambuddhā tepi bhagavanto dhammaṁyeva sakkatvā garuṁ katvā upanissāya viharissanti;</span><br />
<span class="m-text">All the perfected ones, the fully awakened Buddhas who will live in the future will honor and respect and rely on this same teaching.</span><br />
</p>
<p id="an4p21c8p6">
<span class="m-text m-primary">bhagavāpi, bhante, etarahi arahaṁ sammāsambuddho dhammaṁyeva sakkatvā garuṁ katvā upanissāya viharatū’ti.</span><br />
<span class="m-text">May the Blessed One, who is the perfected one, the fully awakened Buddha at present, also honor and respect and rely on this same teaching.’</span><br />
</p>
<p id="an4p21c8p7">
<span class="m-text m-primary">Idamavoca brahmā sahampati.</span><br />
<span class="m-text">That’s what Brahmā Sahampati said,</span><br />
</p>
<p id="an4p21c8p8">
<span class="m-text m-primary">Idaṁ vatvā athāparaṁ etadavoca:</span><br />
<span class="m-text">Then he went on to say:</span><br />
</p>
<p id="an4p21c9p1">
<span class="m-text m-primary">‘Ye ca atītā sambuddhā,</span><br />
<span class="m-text">‘All Buddhas, whether in the past,</span><br />
</p>
<p id="an4p21c9p2">
<span class="m-text m-primary">ye ca buddhā anāgatā;</span><br />
<span class="m-text">the Buddhas of the future,</span><br />
</p>
<p id="an4p21c9p3">
<span class="m-text m-primary">Yo cetarahi sambuddho,</span><br />
<span class="m-text">and the Buddha at present—</span><br />
</p>
<p id="an4p21c9p4">
<span class="m-text m-primary">bahūnaṁ sokanāsano.</span><br />
<span class="m-text">destroyer of the sorrows of many—</span><br />
</p>
<p id="an4p21c10p1">
<span class="m-text m-primary">Sabbe saddhammagaruno,</span><br />
<span class="m-text">respecting the true teaching</span><br />
</p>
<p id="an4p21c10p2">
<span class="m-text m-primary">vihaṁsu viharanti ca;</span><br />
<span class="m-text">they did live, they do live,</span><br />
</p>
<p id="an4p21c10p3">
<span class="m-text m-primary">Athopi viharissanti,</span><br />
<span class="m-text">and they also will live.</span><br />
</p>
<p id="an4p21c10p4">
<span class="m-text m-primary">esā buddhāna dhammatā.</span><br />
<span class="m-text">This is the nature of the Buddhas.</span><br />
</p>
<p id="an4p21c11p1">
<span class="m-text m-primary">Tasmā hi attakāmena,</span><br />
<span class="m-text">Therefore someone who cares for their own welfare,</span><br />
</p>
<p id="an4p21c11p2">
<span class="m-text m-primary">mahattamabhikaṅkhatā;</span><br />
<span class="m-text">and wants to become the very best they can be,</span><br />
</p>
<p id="an4p21c11p3">
<span class="m-text m-primary">Saddhammo garukātabbo,</span><br />
<span class="m-text">should respect the true teaching,</span><br />
</p>
<p id="an4p21c11p4">
<span class="m-text m-primary">saraṁ buddhāna sāsanan’ti.</span><br />
<span class="m-text">remembering the instructions of the Buddhas.’</span><br />
</p>
<p id="an4p21c12p1">
<span class="m-text m-primary">Idamavoca, bhikkhave, brahmā sahampati.</span><br />
<span class="m-text">That’s what Brahmā Sahampati said.</span><br />
</p>
<p id="an4p21c12p2">
<span class="m-text m-primary">Idaṁ vatvā maṁ abhivādetvā padakkhiṇaṁ katvā tatthevantaradhāyi.</span><br />
<span class="m-text">Then he bowed and respectfully circled me, keeping me on his right side, before vanishing right there.</span><br />
</p>
<p id="an4p21c12p3">
<span class="m-text m-primary">Atha khvāhaṁ, bhikkhave, brahmuno ca ajjhesanaṁ viditvā attano ca patirūpaṁ yvāyaṁ dhammo mayā abhisambuddho tameva dhammaṁ sakkatvā garuṁ katvā upanissāya vihāsiṁ.</span><br />
<span class="m-text">Then, knowing the request of Brahmā and what was suitable for myself, I honored and respected and relied on the same teaching to which I was awakened.</span><br />
</p>
<p id="an4p21c12p4">
<span class="m-text m-primary">Yato ca kho, bhikkhave, saṅghopi mahattena samannāgato, atha me saṅghepi gāravo”ti.</span><br />
<span class="m-text">And since the Saṅgha has also achieved greatness, I also respect the Saṅgha.”</span><br />
</p>
<p id="an4p21c12p5">
<span class="m-text m-primary">Paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>