<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; sutta &raquo; mn &raquo; Majjhima Nikāya 26 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/mn0026.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-mn-index.html">mn</a> &raquo;
          </span>
          Majjhima Nikāya 26
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/mn0025.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0027.html">Next</a></div>
</div>
<p>Translators: <span class="sujato m-text">sujato</span></p>
<p><span class="sujato m-text">Middle Discourses 26</span></p>
<section id="pasarasisutta">
<span id="mn26c0p2"></span><h2><span class="pali m-text">Pāsarāsisutta</span></h2>
<p><span class="sujato m-text">The Noble Search</span></p>
<p id="mn26c1p1">
<span class="pali m-text">Evaṁ me sutaṁ—</span><br />
<span class="sujato m-text">So I have heard.</span><br />
</p>
<p id="mn26c1p2">
<span class="pali m-text">ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="mn26c2p1">
<span class="pali m-text">Atha kho bhagavā pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi.</span><br />
<span class="sujato m-text">Then the Buddha robed up in the morning and, taking his bowl and robe, entered Sāvatthī for alms.</span><br />
</p>
<p id="mn26c2p2">
<span class="pali m-text">Atha kho sambahulā bhikkhū yenāyasmā ānando tenupasaṅkamiṁsu; upasaṅkamitvā āyasmantaṁ ānandaṁ etadavocuṁ:</span><br />
<span class="sujato m-text">Then several mendicants went up to Venerable Ānanda and said to him,</span><br />
</p>
<p id="mn26c2p3">
<span class="pali m-text">“cirassutā no, āvuso ānanda, bhagavato sammukhā dhammī kathā.</span><br />
<span class="sujato m-text">“Reverend, it’s been a long time since we’ve heard a Dhamma talk from the Buddha.</span><br />
</p>
<p id="mn26c2p4">
<span class="pali m-text">Sādhu mayaṁ, āvuso ānanda, labheyyāma bhagavato sammukhā dhammiṁ kathaṁ savanāyā”ti.</span><br />
<span class="sujato m-text">It would be good if we got to hear a Dhamma talk from the Buddha.”</span><br />
</p>
<p id="mn26c2p5">
<span class="pali m-text">“Tena hāyasmanto yena rammakassa brāhmaṇassa assamo tenupasaṅkamatha;</span><br />
<span class="sujato m-text">“Well then, reverends, go to the brahmin Rammaka’s hermitage.</span><br />
</p>
<p id="mn26c2p6">
<span class="pali m-text">appeva nāma labheyyātha bhagavato sammukhā dhammiṁ kathaṁ savanāyā”ti.</span><br />
<span class="sujato m-text">Hopefully you’ll get to hear a Dhamma talk from the Buddha.”</span><br />
</p>
<p id="mn26c2p7">
<span class="pali m-text">“Evamāvuso”ti kho te bhikkhū āyasmato ānandassa paccassosuṁ.</span><br />
<span class="sujato m-text">“Yes, reverend,” they replied.</span><br />
</p>
<p id="mn26c3p1">
<span class="pali m-text">Atha kho bhagavā sāvatthiyaṁ piṇḍāya caritvā pacchābhattaṁ piṇḍapātapaṭikkanto āyasmantaṁ ānandaṁ āmantesi:</span><br />
<span class="sujato m-text">Then, after the meal, on his return from almsround, the Buddha addressed Ānanda,</span><br />
</p>
<p id="mn26c3p2">
<span class="pali m-text">“āyāmānanda, yena pubbārāmo migāramātupāsādo tenupasaṅkamissāma divāvihārāyā”ti.</span><br />
<span class="sujato m-text">“Come, Ānanda, let’s go to the Eastern Monastery, the stilt longhouse of Migāra’s mother for the day’s meditation.”</span><br />
</p>
<p id="mn26c3p3">
<span class="pali m-text">“Evaṁ, bhante”ti kho āyasmā ānando bhagavato paccassosi.</span><br />
<span class="sujato m-text">“Yes, sir,” Ānanda replied.</span><br />
</p>
<p id="mn26c3p4">
<span class="pali m-text">Atha kho bhagavā āyasmatā ānandena saddhiṁ yena pubbārāmo migāramātupāsādo tenupasaṅkami divāvihārāya.</span><br />
<span class="sujato m-text">So the Buddha went with Ānanda to the Eastern Monastery.</span><br />
</p>
<p id="mn26c3p5">
<span class="pali m-text">Atha kho bhagavā sāyanhasamayaṁ paṭisallānā vuṭṭhito āyasmantaṁ ānandaṁ āmantesi:</span><br />
<span class="sujato m-text">In the late afternoon the Buddha came out of retreat and addressed Ānanda,</span><br />
</p>
<p id="mn26c3p6">
<span class="pali m-text">“āyāmānanda, yena pubbakoṭṭhako tenupasaṅkamissāma gattāni parisiñcitun”ti.</span><br />
<span class="sujato m-text">“Come, Ānanda, let’s go to the eastern gate to bathe.”</span><br />
</p>
<p id="mn26c3p7">
<span class="pali m-text">“Evaṁ, bhante”ti kho āyasmā ānando bhagavato paccassosi.</span><br />
<span class="sujato m-text">“Yes, sir,” Ānanda replied.</span><br />
</p>
<p id="mn26c3p8">
<span class="pali m-text">Atha kho bhagavā āyasmatā ānandena saddhiṁ yena pubbakoṭṭhako tenupasaṅkami gattāni parisiñcituṁ.</span><br />
<span class="sujato m-text">So the Buddha went with Ānanda to the eastern gate to bathe.</span><br />
</p>
<p id="mn26c3p9">
<span class="pali m-text">Pubbakoṭṭhake gattāni parisiñcitvā paccuttaritvā ekacīvaro aṭṭhāsi gattāni pubbāpayamāno.</span><br />
<span class="sujato m-text">When he had bathed and emerged from the water he stood in one robe drying himself.</span><br />
</p>
<p id="mn26c3p10">
<span class="pali m-text">Atha kho āyasmā ānando bhagavantaṁ etadavoca:</span><br />
<span class="sujato m-text">Then Ānanda said to the Buddha,</span><br />
</p>
<p id="mn26c3p11">
<span class="pali m-text">“ayaṁ, bhante, rammakassa brāhmaṇassa assamo avidūre.</span><br />
<span class="sujato m-text">“Sir, the hermitage of the brahmin Rammaka is nearby.</span><br />
</p>
<p id="mn26c3p12">
<span class="pali m-text">Ramaṇīyo, bhante, rammakassa brāhmaṇassa assamo;</span><br />
<span class="sujato m-text">It’s so delightful,</span><br />
</p>
<p id="mn26c3p13">
<span class="pali m-text">pāsādiko, bhante, rammakassa brāhmaṇassa assamo.</span><br />
<span class="sujato m-text">so lovely.</span><br />
</p>
<p id="mn26c3p14">
<span class="pali m-text">Sādhu, bhante, bhagavā yena rammakassa brāhmaṇassa assamo tenupasaṅkamatu anukampaṁ upādāyā”ti.</span><br />
<span class="sujato m-text">Please visit it out of compassion.”</span><br />
</p>
<p id="mn26c3p15">
<span class="pali m-text">Adhivāsesi bhagavā tuṇhībhāvena.</span><br />
<span class="sujato m-text">The Buddha consented in silence.</span><br />
</p>
<p id="mn26c4p1">
<span class="pali m-text">Atha kho bhagavā yena rammakassa brāhmaṇassa assamo tenupasaṅkami.</span><br />
<span class="sujato m-text">He went to the brahmin Rammaka’s hermitage.</span><br />
</p>
<p id="mn26c4p2">
<span class="pali m-text">Tena kho pana samayena sambahulā bhikkhū rammakassa brāhmaṇassa assame dhammiyā kathāya sannisinnā honti.</span><br />
<span class="sujato m-text">Now at that time several mendicants were sitting together in the hermitage talking about the teaching.</span><br />
</p>
<p id="mn26c4p3">
<span class="pali m-text">Atha kho bhagavā bahidvārakoṭṭhake aṭṭhāsi kathāpariyosānaṁ āgamayamāno.</span><br />
<span class="sujato m-text">The Buddha stood outside the door waiting for the talk to end.</span><br />
</p>
<p id="mn26c4p4">
<span class="pali m-text">Atha kho bhagavā kathāpariyosānaṁ viditvā ukkāsitvā aggaḷaṁ ākoṭesi.</span><br />
<span class="sujato m-text">When he knew the talk had ended he cleared his throat and knocked with the latch.</span><br />
</p>
<p id="mn26c4p5">
<span class="pali m-text">Vivariṁsu kho te bhikkhū bhagavato dvāraṁ.</span><br />
<span class="sujato m-text">The mendicants opened the door for the Buddha,</span><br />
</p>
<p id="mn26c4p6">
<span class="pali m-text">Atha kho bhagavā rammakassa brāhmaṇassa assamaṁ pavisitvā paññatte āsane nisīdi.</span><br />
<span class="sujato m-text">and he entered the hermitage, where he sat on the seat spread out</span><br />
</p>
<p id="mn26c4p7">
<span class="pali m-text">Nisajja kho bhagavā bhikkhū āmantesi:</span><br />
<span class="sujato m-text">and addressed the mendicants,</span><br />
</p>
<p id="mn26c4p8">
<span class="pali m-text">“kāya nuttha, bhikkhave, etarahi kathāya sannisinnā? Kā ca pana vo antarākathā vippakatā”ti?</span><br />
<span class="sujato m-text">“Mendicants, what were you sitting talking about just now? What conversation was left unfinished?”</span><br />
</p>
<p id="mn26c4p9">
<span class="pali m-text">“Bhagavantameva kho no, bhante, ārabbha dhammī kathā vippakatā, atha bhagavā anuppatto”ti.</span><br />
<span class="sujato m-text">“Sir, our unfinished discussion on the teaching was about the Buddha himself when the Buddha arrived.”</span><br />
</p>
<p id="mn26c4p10">
<span class="pali m-text">“Sādhu, bhikkhave.</span><br />
<span class="sujato m-text">“Good, mendicants!</span><br />
</p>
<p id="mn26c4p11">
<span class="pali m-text">Etaṁ kho, bhikkhave, tumhākaṁ patirūpaṁ kulaputtānaṁ saddhā agārasmā anagāriyaṁ pabbajitānaṁ yaṁ tumhe dhammiyā kathāya sannisīdeyyātha.</span><br />
<span class="sujato m-text">It’s appropriate for gentlemen like you, who have gone forth in faith from the lay life to homelessness, to sit together and talk about the teaching.</span><br />
</p>
<p id="mn26c4p12">
<span class="pali m-text">Sannipatitānaṁ vo, bhikkhave, dvayaṁ karaṇīyaṁ—</span><br />
<span class="sujato m-text">When you’re sitting together you should do one of two things:</span><br />
</p>
<p id="mn26c4p13">
<span class="pali m-text">dhammī vā kathā, ariyo vā tuṇhībhāvo.</span><br />
<span class="sujato m-text">discuss the teachings or keep noble silence.</span><br />
</p>
<p id="mn26c5p1">
<span class="pali m-text">Dvemā, bhikkhave, pariyesanā—</span><br />
<span class="sujato m-text">Mendicants, there are these two searches:</span><br />
</p>
<p id="mn26c5p2">
<span class="pali m-text">ariyā ca pariyesanā, anariyā ca pariyesanā.</span><br />
<span class="sujato m-text">the noble search and the ignoble search.</span><br />
</p>
<p id="mn26c5p3">
<span class="pali m-text">Katamā ca, bhikkhave, anariyā pariyesanā?</span><br />
<span class="sujato m-text">And what is the ignoble search?</span><br />
</p>
<p id="mn26c5p4">
<span class="pali m-text">Idha, bhikkhave, ekacco attanā jātidhammo samāno jātidhammaṁyeva pariyesati, attanā jarādhammo samāno jarādhammaṁyeva pariyesati, attanā byādhidhammo samāno byādhidhammaṁyeva pariyesati, attanā maraṇadhammo samāno maraṇadhammaṁyeva pariyesati, attanā sokadhammo samāno sokadhammaṁyeva pariyesati, attanā saṅkilesadhammo samāno saṅkilesadhammaṁyeva pariyesati.</span><br />
<span class="sujato m-text">It’s when someone who is themselves liable to be reborn seeks what is also liable to be reborn. Themselves liable to grow old, fall sick, die, sorrow, and become corrupted, they seek what is also liable to these things.</span><br />
</p>
<p id="mn26c6p1">
<span class="pali m-text">Kiñca, bhikkhave, jātidhammaṁ vadetha?</span><br />
<span class="sujato m-text">And what should be described as liable to be reborn?</span><br />
</p>
<p id="mn26c6p2">
<span class="pali m-text">Puttabhariyaṁ, bhikkhave, jātidhammaṁ, dāsidāsaṁ jātidhammaṁ, ajeḷakaṁ jātidhammaṁ, kukkuṭasūkaraṁ jātidhammaṁ, hatthigavāssavaḷavaṁ jātidhammaṁ, jātarūparajataṁ jātidhammaṁ.</span><br />
<span class="sujato m-text">Partners and children, male and female bondservants, goats and sheep, chickens and pigs, and elephants and cattle are liable to be reborn.</span><br />
</p>
<p id="mn26c6p3">
<span class="pali m-text">Jātidhammā hete, bhikkhave, upadhayo.</span><br />
<span class="sujato m-text">These attachments are liable to be reborn.</span><br />
</p>
<p id="mn26c6p4">
<span class="pali m-text">Etthāyaṁ gathito mucchito ajjhāpanno attanā jātidhammo samāno jātidhammaṁyeva pariyesati.</span><br />
<span class="sujato m-text">Someone who is tied, infatuated, and attached to such things, themselves liable to being reborn, seeks what is also liable to be reborn.</span><br />
</p>
<p id="mn26c7p1">
<span class="pali m-text">Kiñca, bhikkhave, jarādhammaṁ vadetha?</span><br />
<span class="sujato m-text">And what should be described as liable to grow old?</span><br />
</p>
<p id="mn26c7p2">
<span class="pali m-text">Puttabhariyaṁ, bhikkhave, jarādhammaṁ, dāsidāsaṁ jarādhammaṁ, ajeḷakaṁ jarādhammaṁ, kukkuṭasūkaraṁ jarādhammaṁ, hatthigavāssavaḷavaṁ jarādhammaṁ, jātarūparajataṁ jarādhammaṁ.</span><br />
<span class="sujato m-text">Partners and children, male and female bondservants, goats and sheep, chickens and pigs, and elephants and cattle are liable to grow old.</span><br />
</p>
<p id="mn26c7p3">
<span class="pali m-text">Jarādhammā hete, bhikkhave, upadhayo.</span><br />
<span class="sujato m-text">These attachments are liable to grow old.</span><br />
</p>
<p id="mn26c7p4">
<span class="pali m-text">Etthāyaṁ gathito mucchito ajjhāpanno attanā jarādhammo samāno jarādhammaṁyeva pariyesati.</span><br />
<span class="sujato m-text">Someone who is tied, infatuated, and attached to such things, themselves liable to grow old, seeks what is also liable to grow old.</span><br />
</p>
<p id="mn26c8p1">
<span class="pali m-text">Kiñca, bhikkhave, byādhidhammaṁ vadetha?</span><br />
<span class="sujato m-text">And what should be described as liable to fall sick?</span><br />
</p>
<p id="mn26c8p2">
<span class="pali m-text">Puttabhariyaṁ, bhikkhave, byādhidhammaṁ, dāsidāsaṁ byādhidhammaṁ, ajeḷakaṁ byādhidhammaṁ, kukkuṭasūkaraṁ byādhidhammaṁ, hatthigavāssavaḷavaṁ byādhidhammaṁ.</span><br />
<span class="sujato m-text">Partners and children, male and female bondservants, goats and sheep, chickens and pigs, and elephants and cattle are liable to fall sick.</span><br />
</p>
<p id="mn26c8p3">
<span class="pali m-text">Byādhidhammā hete, bhikkhave, upadhayo.</span><br />
<span class="sujato m-text">These attachments are liable to fall sick.</span><br />
</p>
<p id="mn26c8p4">
<span class="pali m-text">Etthāyaṁ gathito mucchito ajjhāpanno attanā byādhidhammo samāno byādhidhammaṁyeva pariyesati.</span><br />
<span class="sujato m-text">Someone who is tied, infatuated, and attached to such things, themselves liable to falling sick, seeks what is also liable to fall sick.</span><br />
</p>
<p id="mn26c9p1">
<span class="pali m-text">Kiñca, bhikkhave, maraṇadhammaṁ vadetha?</span><br />
<span class="sujato m-text">And what should be described as liable to die?</span><br />
</p>
<p id="mn26c9p2">
<span class="pali m-text">Puttabhariyaṁ, bhikkhave, maraṇadhammaṁ, dāsidāsaṁ maraṇadhammaṁ, ajeḷakaṁ maraṇadhammaṁ, kukkuṭasūkaraṁ maraṇadhammaṁ, hatthigavāssavaḷavaṁ maraṇadhammaṁ.</span><br />
<span class="sujato m-text">Partners and children, male and female bondservants, goats and sheep, chickens and pigs, and elephants and cattle are liable to die.</span><br />
</p>
<p id="mn26c9p3">
<span class="pali m-text">Maraṇadhammā hete, bhikkhave, upadhayo.</span><br />
<span class="sujato m-text">These attachments are liable to die.</span><br />
</p>
<p id="mn26c9p4">
<span class="pali m-text">Etthāyaṁ gathito mucchito ajjhāpanno attanā maraṇadhammo samāno maraṇadhammaṁyeva pariyesati.</span><br />
<span class="sujato m-text">Someone who is tied, infatuated, and attached to such things, themselves liable to die, seeks what is also liable to die.</span><br />
</p>
<p id="mn26c10p1">
<span class="pali m-text">Kiñca, bhikkhave, sokadhammaṁ vadetha?</span><br />
<span class="sujato m-text">And what should be described as liable to sorrow?</span><br />
</p>
<p id="mn26c10p2">
<span class="pali m-text">Puttabhariyaṁ, bhikkhave, sokadhammaṁ, dāsidāsaṁ sokadhammaṁ, ajeḷakaṁ sokadhammaṁ, kukkuṭasūkaraṁ sokadhammaṁ, hatthigavāssavaḷavaṁ sokadhammaṁ.</span><br />
<span class="sujato m-text">Partners and children, male and female bondservants, goats and sheep, chickens and pigs, and elephants and cattle are liable to sorrow.</span><br />
</p>
<p id="mn26c10p3">
<span class="pali m-text">Sokadhammā hete, bhikkhave, upadhayo.</span><br />
<span class="sujato m-text">These attachments are liable to sorrow.</span><br />
</p>
<p id="mn26c10p4">
<span class="pali m-text">Etthāyaṁ gathito mucchito ajjhāpanno attanā sokadhammo samāno sokadhammaṁyeva pariyesati.</span><br />
<span class="sujato m-text">Someone who is tied, infatuated, and attached to such things, themselves liable to sorrow, seeks what is also liable to sorrow.</span><br />
</p>
<p id="mn26c11p1">
<span class="pali m-text">Kiñca, bhikkhave, saṅkilesadhammaṁ vadetha?</span><br />
<span class="sujato m-text">And what should be described as liable to corruption?</span><br />
</p>
<p id="mn26c11p2">
<span class="pali m-text">Puttabhariyaṁ, bhikkhave, saṅkilesadhammaṁ, dāsidāsaṁ saṅkilesadhammaṁ, ajeḷakaṁ saṅkilesadhammaṁ, kukkuṭasūkaraṁ saṅkilesadhammaṁ, hatthigavāssavaḷavaṁ saṅkilesadhammaṁ, jātarūparajataṁ saṅkilesadhammaṁ.</span><br />
<span class="sujato m-text">Partners and children, male and female bondservants, goats and sheep, chickens and pigs, elephants and cattle, and gold and money are liable to corruption.</span><br />
</p>
<p id="mn26c11p3">
<span class="pali m-text">Saṅkilesadhammā hete, bhikkhave, upadhayo.</span><br />
<span class="sujato m-text">These attachments are liable to corruption.</span><br />
</p>
<p id="mn26c11p4">
<span class="pali m-text">Etthāyaṁ gathito mucchito ajjhāpanno attanā saṅkilesadhammo samāno saṅkilesadhammaṁyeva pariyesati.</span><br />
<span class="sujato m-text">Someone who is tied, infatuated, and attached to such things, themselves liable to corruption, seeks what is also liable to corruption.</span><br />
</p>
<p id="mn26c11p5">
<span class="pali m-text">Ayaṁ, bhikkhave, anariyā pariyesanā.</span><br />
<span class="sujato m-text">This is the ignoble search.</span><br />
</p>
<p id="mn26c12p1">
<span class="pali m-text">Katamā ca, bhikkhave, ariyā pariyesanā?</span><br />
<span class="sujato m-text">And what is the noble search?</span><br />
</p>
<p id="mn26c12p2">
<span class="pali m-text">Idha, bhikkhave, ekacco attanā jātidhammo samāno jātidhamme ādīnavaṁ viditvā ajātaṁ anuttaraṁ yogakkhemaṁ nibbānaṁ pariyesati, attanā jarādhammo samāno jarādhamme ādīnavaṁ viditvā ajaraṁ anuttaraṁ yogakkhemaṁ nibbānaṁ pariyesati, attanā byādhidhammo samāno byādhidhamme ādīnavaṁ viditvā abyādhiṁ anuttaraṁ yogakkhemaṁ nibbānaṁ pariyesati, attanā maraṇadhammo samāno maraṇadhamme ādīnavaṁ viditvā amataṁ anuttaraṁ yogakkhemaṁ nibbānaṁ pariyesati, attanā sokadhammo samāno sokadhamme ādīnavaṁ viditvā asokaṁ anuttaraṁ yogakkhemaṁ nibbānaṁ pariyesati, attanā saṅkilesadhammo samāno saṅkilesadhamme ādīnavaṁ viditvā asaṅkiliṭṭhaṁ anuttaraṁ yogakkhemaṁ nibbānaṁ pariyesati.</span><br />
<span class="sujato m-text">It’s when someone who is themselves liable to be reborn, understanding the drawbacks in being liable to be reborn, seeks the unborn supreme sanctuary, extinguishment. Themselves liable to grow old, fall sick, die, sorrow, and become corrupted, understanding the drawbacks in these things, they seek the unaging, unailing, undying, sorrowless, uncorrupted supreme sanctuary, extinguishment.</span><br />
</p>
<p id="mn26c12p3">
<span class="pali m-text">Ayaṁ, bhikkhave, ariyā pariyesanā.</span><br />
<span class="sujato m-text">This is the noble search.</span><br />
</p>
<p id="mn26c13p1">
<span class="pali m-text">Ahampi sudaṁ, bhikkhave, pubbeva sambodhā anabhisambuddho bodhisattova samāno attanā jātidhammo samāno jātidhammaṁyeva pariyesāmi, attanā jarādhammo samāno jarādhammaṁyeva pariyesāmi, attanā byādhidhammo samāno byādhidhammaṁyeva pariyesāmi, attanā maraṇadhammo samāno maraṇadhammaṁyeva pariyesāmi, attanā sokadhammo samāno sokadhammaṁyeva pariyesāmi, attanā saṅkilesadhammo samāno saṅkilesadhammaṁyeva pariyesāmi.</span><br />
<span class="sujato m-text">Mendicants, before my awakening—when I was still unawakened but intent on awakening—I too, being liable to be reborn, sought what is also liable to be reborn. Myself liable to grow old, fall sick, die, sorrow, and become corrupted, I sought what is also liable to these things.</span><br />
</p>
<p id="mn26c13p2">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me:</span><br />
</p>
<p id="mn26c13p3">
<span class="pali m-text">‘kiṁ nu kho ahaṁ attanā jātidhammo samāno jātidhammaṁyeva pariyesāmi, attanā jarādhammo samāno …pe… byādhidhammo samāno … maraṇadhammo samāno … sokadhammo samāno … attanā saṅkilesadhammo samāno saṅkilesadhammaṁyeva pariyesāmi?</span><br />
<span class="sujato m-text">‘Why do I, being liable to be reborn, grow old, fall sick, sorrow, die, and become corrupted, seek things that have the same nature?</span><br />
</p>
<p id="mn26c13p4">
<span class="pali m-text">Yannūnāhaṁ attanā jātidhammo samāno jātidhamme ādīnavaṁ viditvā ajātaṁ anuttaraṁ yogakkhemaṁ nibbānaṁ pariyeseyyaṁ, attanā jarādhammo samāno jarādhamme ādīnavaṁ viditvā ajaraṁ anuttaraṁ yogakkhemaṁ nibbānaṁ pariyeseyyaṁ, attanā byādhidhammo samāno byādhidhamme ādīnavaṁ viditvā abyādhiṁ anuttaraṁ yogakkhemaṁ nibbānaṁ pariyeseyyaṁ, attanā maraṇadhammo samāno maraṇadhamme ādīnavaṁ viditvā amataṁ anuttaraṁ yogakkhemaṁ nibbānaṁ pariyeseyyaṁ, attanā sokadhammo samāno sokadhamme ādīnavaṁ viditvā asokaṁ anuttaraṁ yogakkhemaṁ nibbānaṁ pariyeseyyaṁ, attanā saṅkilesadhammo samāno saṅkilesadhamme ādīnavaṁ viditvā asaṅkiliṭṭhaṁ anuttaraṁ yogakkhemaṁ nibbānaṁ pariyeseyyan’ti.</span><br />
<span class="sujato m-text">Why don’t I seek the unborn, unaging, unailing, undying, sorrowless, uncorrupted supreme sanctuary, extinguishment?’</span><br />
</p>
<p id="mn26c14p1">
<span class="pali m-text">So kho ahaṁ, bhikkhave, aparena samayena daharova samāno susukāḷakeso, bhadrena yobbanena samannāgato paṭhamena vayasā akāmakānaṁ mātāpitūnaṁ assumukhānaṁ rudantānaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajiṁ.</span><br />
<span class="sujato m-text">Some time later, while still black-haired, blessed with youth, in the prime of life—though my mother and father wished otherwise, weeping with tearful faces—I shaved off my hair and beard, dressed in ocher robes, and went forth from the lay life to homelessness.</span><br />
</p>
<p id="mn26c15p1">
<span class="pali m-text">So evaṁ pabbajito samāno kiṅkusalagavesī anuttaraṁ santivarapadaṁ pariyesamāno yena āḷāro kālāmo tenupasaṅkamiṁ. upasaṅkamitvā āḷāraṁ kālāmaṁ etadavocaṁ:</span><br />
<span class="sujato m-text">Once I had gone forth I set out to discover what is skillful, seeking the supreme state of sublime peace. I approached Āḷāra Kālāma and said to him,</span><br />
</p>
<p id="mn26c15p2">
<span class="pali m-text">‘icchāmahaṁ, āvuso kālāma, imasmiṁ dhammavinaye brahmacariyaṁ caritun’ti.</span><br />
<span class="sujato m-text">‘Reverend Kālāma, I wish to lead the spiritual life in this teaching and training.’</span><br />
</p>
<p id="mn26c15p3">
<span class="pali m-text">Evaṁ vutte, bhikkhave, āḷāro kālāmo maṁ etadavoca:</span><br />
<span class="sujato m-text">Āḷāra Kālāma replied,</span><br />
</p>
<p id="mn26c15p4">
<span class="pali m-text">‘viharatāyasmā;</span><br />
<span class="sujato m-text">‘Stay, venerable.</span><br />
</p>
<p id="mn26c15p5">
<span class="pali m-text">tādiso ayaṁ dhammo yattha viññū puriso nacirasseva sakaṁ ācariyakaṁ sayaṁ abhiññā sacchikatvā upasampajja vihareyyā’ti.</span><br />
<span class="sujato m-text">This teaching is such that a sensible person can soon realize their own tradition with their own insight and live having achieved it.’</span><br />
</p>
<p id="mn26c15p6">
<span class="pali m-text">So kho ahaṁ, bhikkhave, nacirasseva khippameva taṁ dhammaṁ pariyāpuṇiṁ.</span><br />
<span class="sujato m-text">I quickly memorized that teaching.</span><br />
</p>
<p id="mn26c15p7">
<span class="pali m-text">So kho ahaṁ, bhikkhave, tāvatakeneva oṭṭhapahatamattena lapitalāpanamattena ñāṇavādañca vadāmi theravādañca, ‘jānāmi passāmī’ti ca paṭijānāmi ahañceva aññe ca.</span><br />
<span class="sujato m-text">So far as lip-recital and oral recitation were concerned, I spoke with knowledge and the authority of the elders. I claimed to know and see, and so did others.</span><br />
</p>
<p id="mn26c15p8">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c15p9">
<span class="pali m-text">‘na kho āḷāro kālāmo imaṁ dhammaṁ kevalaṁ saddhāmattakena sayaṁ abhiññā sacchikatvā upasampajja viharāmīti pavedeti;</span><br />
<span class="sujato m-text">‘It is not solely by mere faith that Āḷāra Kālāma declares: “I realize this teaching with my own insight, and live having achieved it.”</span><br />
</p>
<p id="mn26c15p10">
<span class="pali m-text">addhā āḷāro kālāmo imaṁ dhammaṁ jānaṁ passaṁ viharatī’ti.</span><br />
<span class="sujato m-text">Surely he meditates knowing and seeing this teaching.’</span><br />
</p>
<p id="mn26c15p11">
<span class="pali m-text">Atha khvāhaṁ, bhikkhave, yena āḷāro kālāmo tenupasaṅkamiṁ; upasaṅkamitvā āḷāraṁ kālāmaṁ etadavocaṁ:</span><br />
<span class="sujato m-text">So I approached Āḷāra Kālāma and said to him,</span><br />
</p>
<p id="mn26c15p12">
<span class="pali m-text">‘kittāvatā no, āvuso kālāma, imaṁ dhammaṁ sayaṁ abhiññā sacchikatvā upasampajja viharāmīti pavedesī’ti?</span><br />
<span class="sujato m-text">‘Reverend Kālāma, to what extent do you say you’ve realized this teaching with your own insight?’</span><br />
</p>
<p id="mn26c15p13">
<span class="pali m-text">Evaṁ vutte, bhikkhave, āḷāro kālāmo ākiñcaññāyatanaṁ pavedesi.</span><br />
<span class="sujato m-text">When I said this, he declared the dimension of nothingness.</span><br />
</p>
<p id="mn26c15p14">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c15p15">
<span class="pali m-text">‘na kho āḷārasseva kālāmassa atthi saddhā, mayhampatthi saddhā;</span><br />
<span class="sujato m-text">‘It’s not just Āḷāra Kālāma who has faith,</span><br />
</p>
<p id="mn26c15p16">
<span class="pali m-text">na kho āḷārasseva kālāmassa atthi vīriyaṁ, mayhampatthi vīriyaṁ;</span><br />
<span class="sujato m-text">energy,</span><br />
</p>
<p id="mn26c15p17">
<span class="pali m-text">na kho āḷārasseva kālāmassa atthi sati, mayhampatthi sati;</span><br />
<span class="sujato m-text">mindfulness,</span><br />
</p>
<p id="mn26c15p18">
<span class="pali m-text">na kho āḷārasseva kālāmassa atthi samādhi, mayhampatthi samādhi;</span><br />
<span class="sujato m-text">immersion,</span><br />
</p>
<p id="mn26c15p19">
<span class="pali m-text">na kho āḷārasseva kālāmassa atthi paññā, mayhampatthi paññā.</span><br />
<span class="sujato m-text">and wisdom; I too have these things.</span><br />
</p>
<p id="mn26c15p20">
<span class="pali m-text">Yannūnāhaṁ yaṁ dhammaṁ āḷāro kālāmo sayaṁ abhiññā sacchikatvā upasampajja viharāmīti pavedeti, tassa dhammassa sacchikiriyāya padaheyyan’ti.</span><br />
<span class="sujato m-text">Why don’t I make an effort to realize the same teaching that Āḷāra Kālāma says he has realized with his own insight?’</span><br />
</p>
<p id="mn26c15p21">
<span class="pali m-text">So kho ahaṁ, bhikkhave, nacirasseva khippameva taṁ dhammaṁ sayaṁ abhiññā sacchikatvā upasampajja vihāsiṁ.</span><br />
<span class="sujato m-text">I quickly realized that teaching with my own insight, and lived having achieved it.</span><br />
</p>
<p id="mn26c15p22">
<span class="pali m-text">Atha khvāhaṁ, bhikkhave, yena āḷāro kālāmo tenupasaṅkamiṁ; upasaṅkamitvā āḷāraṁ kālāmaṁ etadavocaṁ:</span><br />
<span class="sujato m-text">So I approached Āḷāra Kālāma and said to him,</span><br />
</p>
<p id="mn26c15p23">
<span class="pali m-text">‘Ettāvatā no, āvuso kālāma, imaṁ dhammaṁ sayaṁ abhiññā sacchikatvā upasampajja pavedesī’ti?</span><br />
<span class="sujato m-text">‘Reverend Kālāma, have you realized this teaching with your own insight up to this point, and declare having achieved it?’</span><br />
</p>
<p id="mn26c15p24">
<span class="pali m-text">‘Ettāvatā kho ahaṁ, āvuso, imaṁ dhammaṁ sayaṁ abhiññā sacchikatvā upasampajja pavedemī’ti.</span><br />
<span class="sujato m-text">‘I have, reverend.’</span><br />
</p>
<p id="mn26c15p25">
<span class="pali m-text">‘Ahampi kho, āvuso, ettāvatā imaṁ dhammaṁ sayaṁ abhiññā sacchikatvā upasampajja viharāmī’ti.</span><br />
<span class="sujato m-text">‘I too, reverend, have realized this teaching with my own insight up to this point, and live having achieved it.’</span><br />
</p>
<p id="mn26c15p26">
<span class="pali m-text">‘Lābhā no, āvuso, suladdhaṁ no, āvuso,</span><br />
<span class="sujato m-text">‘We are fortunate, reverend, so very fortunate</span><br />
</p>
<p id="mn26c15p27">
<span class="pali m-text">ye mayaṁ āyasmantaṁ tādisaṁ sabrahmacāriṁ passāma.</span><br />
<span class="sujato m-text">to see a venerable such as yourself as one of our spiritual companions!</span><br />
</p>
<p id="mn26c15p28">
<span class="pali m-text">Iti yāhaṁ dhammaṁ sayaṁ abhiññā sacchikatvā upasampajja pavedemi taṁ tvaṁ dhammaṁ sayaṁ abhiññā sacchikatvā upasampajja viharasi.</span><br />
<span class="sujato m-text">So the teaching that I’ve realized with my own insight, and declare having achieved it, you’ve realized with your own insight, and live having achieved it.</span><br />
</p>
<p id="mn26c15p29">
<span class="pali m-text">Yaṁ tvaṁ dhammaṁ sayaṁ abhiññā sacchikatvā upasampajja viharasi tamahaṁ dhammaṁ sayaṁ abhiññā sacchikatvā upasampajja pavedemi.</span><br />
<span class="sujato m-text">The teaching that you’ve realized with your own insight, and live having achieved it, I’ve realized with my own insight, and declare having achieved it.</span><br />
</p>
<p id="mn26c15p30">
<span class="pali m-text">Iti yāhaṁ dhammaṁ jānāmi taṁ tvaṁ dhammaṁ jānāsi, yaṁ tvaṁ dhammaṁ jānāsi tamahaṁ dhammaṁ jānāmi.</span><br />
<span class="sujato m-text">So the teaching that I know, you know, and the teaching that you know, I know.</span><br />
</p>
<p id="mn26c15p31">
<span class="pali m-text">Iti yādiso ahaṁ tādiso tuvaṁ, yādiso tuvaṁ tādiso ahaṁ.</span><br />
<span class="sujato m-text">I am like you and you are like me.</span><br />
</p>
<p id="mn26c15p32">
<span class="pali m-text">Ehi dāni, āvuso, ubhova santā imaṁ gaṇaṁ pariharāmā’ti.</span><br />
<span class="sujato m-text">Come now, reverend! We should both lead this community together.’</span><br />
</p>
<p id="mn26c15p33">
<span class="pali m-text">Iti kho, bhikkhave, āḷāro kālāmo ācariyo me samāno attano antevāsiṁ maṁ samānaṁ attanā samasamaṁ ṭhapesi, uḷārāya ca maṁ pūjāya pūjesi.</span><br />
<span class="sujato m-text">And that is how my teacher Āḷāra Kālāma placed me, his student, on the same position as him, and honored me with lofty praise.</span><br />
</p>
<p id="mn26c15p34">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c15p35">
<span class="pali m-text">‘nāyaṁ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, yāvadeva ākiñcaññāyatanūpapattiyā’ti.</span><br />
<span class="sujato m-text">‘This teaching doesn’t lead to disillusionment, dispassion, cessation, peace, insight, awakening, and extinguishment. It only leads as far as rebirth in the dimension of nothingness.’</span><br />
</p>
<p id="mn26c15p36">
<span class="pali m-text">So kho ahaṁ, bhikkhave, taṁ dhammaṁ analaṅkaritvā tasmā dhammā nibbijja apakkamiṁ.</span><br />
<span class="sujato m-text">Realizing that this teaching was inadequate, I left disappointed.</span><br />
</p>
<p id="mn26c16p1">
<span class="pali m-text">So kho ahaṁ, bhikkhave, kiṁ kusalagavesī anuttaraṁ santivarapadaṁ pariyesamāno yena udako rāmaputto tenupasaṅkamiṁ; upasaṅkamitvā udakaṁ rāmaputtaṁ etadavocaṁ:</span><br />
<span class="sujato m-text">I set out to discover what is skillful, seeking the supreme state of sublime peace. I approached Uddaka, son of Rāma, and said to him,</span><br />
</p>
<p id="mn26c16p2">
<span class="pali m-text">‘icchāmahaṁ, āvuso, imasmiṁ dhammavinaye brahmacariyaṁ caritun’ti.</span><br />
<span class="sujato m-text">‘Reverend, I wish to lead the spiritual life in this teaching and training.’</span><br />
</p>
<p id="mn26c16p3">
<span class="pali m-text">Evaṁ vutte, bhikkhave, udako rāmaputto maṁ etadavoca:</span><br />
<span class="sujato m-text">Uddaka replied,</span><br />
</p>
<p id="mn26c16p4">
<span class="pali m-text">‘viharatāyasmā;</span><br />
<span class="sujato m-text">‘Stay, venerable.</span><br />
</p>
<p id="mn26c16p5">
<span class="pali m-text">tādiso ayaṁ dhammo yattha viññū puriso nacirasseva sakaṁ ācariyakaṁ sayaṁ abhiññā sacchikatvā upasampajja vihareyyā’ti.</span><br />
<span class="sujato m-text">This teaching is such that a sensible person can soon realize their own tradition with their own insight and live having achieved it.’</span><br />
</p>
<p id="mn26c16p6">
<span class="pali m-text">So kho ahaṁ, bhikkhave, nacirasseva khippameva taṁ dhammaṁ pariyāpuṇiṁ.</span><br />
<span class="sujato m-text">I quickly memorized that teaching.</span><br />
</p>
<p id="mn26c16p7">
<span class="pali m-text">So kho ahaṁ, bhikkhave, tāvatakeneva oṭṭhapahatamattena lapitalāpanamattena ñāṇavādañca vadāmi theravādañca, ‘jānāmi passāmī’ti ca paṭijānāmi ahañceva aññe ca.</span><br />
<span class="sujato m-text">So far as lip-recital and oral recitation were concerned, I spoke with knowledge and the authority of the elders. I claimed to know and see, and so did others.</span><br />
</p>
<p id="mn26c16p8">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c16p9">
<span class="pali m-text">‘na kho rāmo imaṁ dhammaṁ kevalaṁ saddhāmattakena sayaṁ abhiññā sacchikatvā upasampajja viharāmīti pavedesi;</span><br />
<span class="sujato m-text">‘It is not solely by mere faith that Rāma declared: “I realize this teaching with my own insight, and live having achieved it.”</span><br />
</p>
<p id="mn26c16p10">
<span class="pali m-text">addhā rāmo imaṁ dhammaṁ jānaṁ passaṁ vihāsī’ti.</span><br />
<span class="sujato m-text">Surely he meditated knowing and seeing this teaching.’</span><br />
</p>
<p id="mn26c16p11">
<span class="pali m-text">Atha khvāhaṁ, bhikkhave, yena udako rāmaputto tenupasaṅkamiṁ; upasaṅkamitvā udakaṁ rāmaputtaṁ etadavocaṁ:</span><br />
<span class="sujato m-text">So I approached Uddaka, son of Rāma, and said to him,</span><br />
</p>
<p id="mn26c16p12">
<span class="pali m-text">‘kittāvatā no, āvuso, rāmo imaṁ dhammaṁ sayaṁ abhiññā sacchikatvā upasampajja viharāmīti pavedesī’ti?</span><br />
<span class="sujato m-text">‘Reverend, to what extent did Rāma say he’d realized this teaching with his own insight?’</span><br />
</p>
<p id="mn26c16p13">
<span class="pali m-text">Evaṁ vutte, bhikkhave, udako rāmaputto nevasaññānāsaññāyatanaṁ pavedesi.</span><br />
<span class="sujato m-text">When I said this, Uddaka, son of Rāma, declared the dimension of neither perception nor non-perception.</span><br />
</p>
<p id="mn26c16p14">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c16p15">
<span class="pali m-text">‘na kho rāmasseva ahosi saddhā, mayhampatthi saddhā;</span><br />
<span class="sujato m-text">‘It’s not just Rāma who had faith,</span><br />
</p>
<p id="mn26c16p16">
<span class="pali m-text">na kho rāmasseva ahosi vīriyaṁ, mayhampatthi vīriyaṁ;</span><br />
<span class="sujato m-text">energy,</span><br />
</p>
<p id="mn26c16p17">
<span class="pali m-text">na kho rāmasseva ahosi sati, mayhampatthi sati;</span><br />
<span class="sujato m-text">mindfulness,</span><br />
</p>
<p id="mn26c16p18">
<span class="pali m-text">na kho rāmasseva ahosi samādhi, mayhampatthi samādhi,</span><br />
<span class="sujato m-text">immersion,</span><br />
</p>
<p id="mn26c16p19">
<span class="pali m-text">na kho rāmasseva ahosi paññā, mayhampatthi paññā.</span><br />
<span class="sujato m-text">and wisdom; I too have these things.</span><br />
</p>
<p id="mn26c16p20">
<span class="pali m-text">Yannūnāhaṁ yaṁ dhammaṁ rāmo sayaṁ abhiññā sacchikatvā upasampajja viharāmīti pavedesi, tassa dhammassa sacchikiriyāya padaheyyan’ti.</span><br />
<span class="sujato m-text">Why don’t I make an effort to realize the same teaching that Rāma said he had realized with his own insight?’</span><br />
</p>
<p id="mn26c16p21">
<span class="pali m-text">So kho ahaṁ, bhikkhave, nacirasseva khippameva taṁ dhammaṁ sayaṁ abhiññā sacchikatvā upasampajja vihāsiṁ.</span><br />
<span class="sujato m-text">I quickly realized that teaching with my own insight, and lived having achieved it.</span><br />
</p>
<p id="mn26c16p22">
<span class="pali m-text">Atha khvāhaṁ, bhikkhave, yena udako rāmaputto tenupasaṅkamiṁ; upasaṅkamitvā udakaṁ rāmaputtaṁ etadavocaṁ:</span><br />
<span class="sujato m-text">So I approached Uddaka, son of Rāma, and said to him,</span><br />
</p>
<p id="mn26c16p23">
<span class="pali m-text">‘Ettāvatā no, āvuso, rāmo imaṁ dhammaṁ sayaṁ abhiññā sacchikatvā upasampajja pavedesī’ti?</span><br />
<span class="sujato m-text">‘Reverend, had Rāma realized this teaching with his own insight up to this point, and declared having achieved it?’</span><br />
</p>
<p id="mn26c16p24">
<span class="pali m-text">‘Ettāvatā kho, āvuso, rāmo imaṁ dhammaṁ sayaṁ abhiññā sacchikatvā upasampajja pavedesī’ti.</span><br />
<span class="sujato m-text">‘He had, reverend.’</span><br />
</p>
<p id="mn26c16p25">
<span class="pali m-text">‘Ahampi kho, āvuso, ettāvatā imaṁ dhammaṁ sayaṁ abhiññā sacchikatvā upasampajja viharāmī’ti.</span><br />
<span class="sujato m-text">‘I too have realized this teaching with my own insight up to this point, and live having achieved it.’</span><br />
</p>
<p id="mn26c16p26">
<span class="pali m-text">‘Lābhā no, āvuso, suladdhaṁ no, āvuso,</span><br />
<span class="sujato m-text">‘We are fortunate, reverend, so very fortunate</span><br />
</p>
<p id="mn26c16p27">
<span class="pali m-text">ye mayaṁ āyasmantaṁ tādisaṁ sabrahmacāriṁ passāma.</span><br />
<span class="sujato m-text">to see a venerable such as yourself as one of our spiritual companions!</span><br />
</p>
<p id="mn26c16p28">
<span class="pali m-text">Iti yaṁ dhammaṁ rāmo sayaṁ abhiññā sacchikatvā upasampajja pavedesi, taṁ tvaṁ dhammaṁ sayaṁ abhiññā sacchikatvā upasampajja viharasi.</span><br />
<span class="sujato m-text">So the teaching that Rāma had realized with his own insight, and declared having achieved it, you’ve realized with your own insight, and live having achieved it.</span><br />
</p>
<p id="mn26c16p29">
<span class="pali m-text">Yaṁ tvaṁ dhammaṁ sayaṁ abhiññā sacchikatvā upasampajja viharasi, taṁ dhammaṁ rāmo sayaṁ abhiññā sacchikatvā upasampajja pavedesi.</span><br />
<span class="sujato m-text">The teaching that you’ve realized with your own insight, and live having achieved it, Rāma had realized with his own insight, and declared having achieved it.</span><br />
</p>
<p id="mn26c16p30">
<span class="pali m-text">Iti yaṁ dhammaṁ rāmo abhiññāsi taṁ tvaṁ dhammaṁ jānāsi, yaṁ tvaṁ dhammaṁ jānāsi, taṁ dhammaṁ rāmo abhiññāsi.</span><br />
<span class="sujato m-text">So the teaching that Rāma directly knew, you know, and the teaching you know, Rāma directly knew.</span><br />
</p>
<p id="mn26c16p31">
<span class="pali m-text">Iti yādiso rāmo ahosi tādiso tuvaṁ, yādiso tuvaṁ tādiso rāmo ahosi.</span><br />
<span class="sujato m-text">Rāma was like you and you are like Rāma.</span><br />
</p>
<p id="mn26c16p32">
<span class="pali m-text">Ehi dāni, āvuso, tuvaṁ imaṁ gaṇaṁ pariharā’ti.</span><br />
<span class="sujato m-text">Come now, reverend! You should lead this community.’</span><br />
</p>
<p id="mn26c16p33">
<span class="pali m-text">Iti kho, bhikkhave, udako rāmaputto sabrahmacārī me samāno ācariyaṭṭhāne maṁ ṭhapesi, uḷārāya ca maṁ pūjāya pūjesi.</span><br />
<span class="sujato m-text">And that is how my spiritual companion Uddaka, son of Rāma, placed me in the position of a teacher, and honored me with lofty praise.</span><br />
</p>
<p id="mn26c16p34">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c16p35">
<span class="pali m-text">‘nāyaṁ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, yāvadeva nevasaññānāsaññāyatanūpapattiyā’ti.</span><br />
<span class="sujato m-text">‘This teaching doesn’t lead to disillusionment, dispassion, cessation, peace, insight, awakening, and extinguishment. It only leads as far as rebirth in the dimension of neither perception nor non-perception.’</span><br />
</p>
<p id="mn26c16p36">
<span class="pali m-text">So kho ahaṁ, bhikkhave, taṁ dhammaṁ analaṅkaritvā tasmā dhammā nibbijja apakkamiṁ.</span><br />
<span class="sujato m-text">Realizing that this teaching was inadequate, I left disappointed.</span><br />
</p>
<p id="mn26c17p1">
<span class="pali m-text">So kho ahaṁ, bhikkhave, kiṁ kusalagavesī anuttaraṁ santivarapadaṁ pariyesamāno magadhesu anupubbena cārikaṁ caramāno yena uruvelā senānigamo tadavasariṁ.</span><br />
<span class="sujato m-text">I set out to discover what is skillful, seeking the supreme state of sublime peace. Traveling stage by stage in the Magadhan lands, I arrived at Senanigama near Uruvelā.</span><br />
</p>
<p id="mn26c17p2">
<span class="pali m-text">Tatthaddasaṁ ramaṇīyaṁ bhūmibhāgaṁ, pāsādikañca vanasaṇḍaṁ, nadiñca sandantiṁ setakaṁ supatitthaṁ ramaṇīyaṁ, samantā ca gocaragāmaṁ.</span><br />
<span class="sujato m-text">There I saw a delightful park, a lovely grove with a flowing river that was clean and charming, with smooth banks. And nearby was a village for alms.</span><br />
</p>
<p id="mn26c17p3">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c17p4">
<span class="pali m-text">‘ramaṇīyo vata bho bhūmibhāgo, pāsādiko ca vanasaṇḍo, nadī ca sandati setakā supatitthā ramaṇīyā, samantā ca gocaragāmo.</span><br />
<span class="sujato m-text">‘This park is truly delightful, a lovely grove with a flowing river that’s clean and charming, with smooth banks. And nearby there’s a village to go for alms.</span><br />
</p>
<p id="mn26c17p5">
<span class="pali m-text">Alaṁ vatidaṁ kulaputtassa padhānatthikassa padhānāyā’ti.</span><br />
<span class="sujato m-text">This is good enough for a gentleman who wishes to put forth effort in meditation.’</span><br />
</p>
<p id="mn26c17p6">
<span class="pali m-text">So kho ahaṁ, bhikkhave, tattheva nisīdiṁ—</span><br />
<span class="sujato m-text">So I sat down right there, thinking,</span><br />
</p>
<p id="mn26c17p7">
<span class="pali m-text">alamidaṁ padhānāyāti.</span><br />
<span class="sujato m-text">‘This is good enough for meditation.’</span><br />
</p>
<p id="mn26c18p1">
<span class="pali m-text">So kho ahaṁ, bhikkhave, attanā jātidhammo samāno jātidhamme ādīnavaṁ viditvā ajātaṁ anuttaraṁ yogakkhemaṁ nibbānaṁ pariyesamāno ajātaṁ anuttaraṁ yogakkhemaṁ nibbānaṁ ajjhagamaṁ, attanā jarādhammo samāno jarādhamme ādīnavaṁ viditvā ajaraṁ anuttaraṁ yogakkhemaṁ nibbānaṁ pariyesamāno ajaraṁ anuttaraṁ yogakkhemaṁ nibbānaṁ ajjhagamaṁ, attanā byādhidhammo samāno byādhidhamme ādīnavaṁ viditvā abyādhiṁ anuttaraṁ yogakkhemaṁ nibbānaṁ pariyesamāno abyādhiṁ anuttaraṁ yogakkhemaṁ nibbānaṁ ajjhagamaṁ, attanā maraṇadhammo samāno maraṇadhamme ādīnavaṁ viditvā amataṁ anuttaraṁ yogakkhemaṁ nibbānaṁ ajjhagamaṁ, attanā sokadhammo samāno sokadhamme ādīnavaṁ viditvā asokaṁ anuttaraṁ yogakkhemaṁ nibbānaṁ ajjhagamaṁ, attanā saṅkilesadhammo samāno saṅkilesadhamme ādīnavaṁ viditvā asaṅkiliṭṭhaṁ anuttaraṁ yogakkhemaṁ nibbānaṁ pariyesamāno asaṅkiliṭṭhaṁ anuttaraṁ yogakkhemaṁ nibbānaṁ ajjhagamaṁ.</span><br />
<span class="sujato m-text">And so, being myself liable to be reborn, understanding the drawbacks in being liable to be reborn, I sought the unborn supreme sanctuary, extinguishment—and I found it. Being myself liable to grow old, fall sick, die, sorrow, and become corrupted, understanding the drawbacks in these things, I sought the unaging, unailing, undying, sorrowless, uncorrupted supreme sanctuary, extinguishment—and I found it.</span><br />
</p>
<p id="mn26c18p2">
<span class="pali m-text">Ñāṇañca pana me dassanaṁ udapādi:</span><br />
<span class="sujato m-text">Knowledge and vision arose in me:</span><br />
</p>
<p id="mn26c18p3">
<span class="pali m-text">‘akuppā me vimutti, ayamantimā jāti, natthi dāni punabbhavo’ti.</span><br />
<span class="sujato m-text">‘My freedom is unshakable; this is my last rebirth; now there are no more future lives.’</span><br />
</p>
<p id="mn26c19p1">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c19p2">
<span class="pali m-text">‘adhigato kho myāyaṁ dhammo gambhīro duddaso duranubodho santo paṇīto atakkāvacaro nipuṇo paṇḍitavedanīyo.</span><br />
<span class="sujato m-text">‘This principle I have discovered is deep, hard to see, hard to understand, peaceful, sublime, beyond the scope of logic, subtle, comprehensible to the astute.</span><br />
</p>
<p id="mn26c19p3">
<span class="pali m-text">Ālayarāmā kho panāyaṁ pajā ālayaratā ālayasammuditā.</span><br />
<span class="sujato m-text">But people like attachment, they love it and enjoy it.</span><br />
</p>
<p id="mn26c19p4">
<span class="pali m-text">Ālayarāmāya kho pana pajāya ālayaratāya ālayasammuditāya duddasaṁ idaṁ ṭhānaṁ yadidaṁ—idappaccayatā paṭiccasamuppādo.</span><br />
<span class="sujato m-text">It’s hard for them to see this thing; that is, specific conditionality, dependent origination.</span><br />
</p>
<p id="mn26c19p5">
<span class="pali m-text">Idampi kho ṭhānaṁ duddasaṁ yadidaṁ—sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānaṁ.</span><br />
<span class="sujato m-text">It’s also hard for them to see this thing; that is, the stilling of all activities, the letting go of all attachments, the ending of craving, fading away, cessation, extinguishment.</span><br />
</p>
<p id="mn26c19p6">
<span class="pali m-text">Ahañceva kho pana dhammaṁ deseyyaṁ, pare ca me na ājāneyyuṁ, so mamassa kilamatho, sā mamassa vihesā’ti.</span><br />
<span class="sujato m-text">And if I were to teach the Dhamma, others might not understand me, which would be wearying and troublesome for me.’</span><br />
</p>
<p id="mn26c19p7">
<span class="pali m-text">Apissu maṁ, bhikkhave, imā anacchariyā gāthāyo paṭibhaṁsu pubbe assutapubbā:</span><br />
<span class="sujato m-text">And then these verses, which were neither supernaturally inspired, nor learned before in the past, occurred to me:</span><br />
</p>
<p id="mn26c19p8">
<span class="pali m-text">‘Kicchena me adhigataṁ,</span><br />
<span class="sujato m-text">‘I’ve struggled hard to realize this,</span><br />
</p>
<p id="mn26c19p9">
<span class="pali m-text">halaṁ dāni pakāsituṁ;</span><br />
<span class="sujato m-text">enough with trying to explain it!</span><br />
</p>
<p id="mn26c19p10">
<span class="pali m-text">Rāgadosaparetehi,</span><br />
<span class="sujato m-text">This teaching is not easily understood</span><br />
</p>
<p id="mn26c19p11">
<span class="pali m-text">nāyaṁ dhammo susambudho.</span><br />
<span class="sujato m-text">by those mired in greed and hate.</span><br />
</p>
<p id="mn26c19p12">
<span class="pali m-text">Paṭisotagāmiṁ nipuṇaṁ,</span><br />
<span class="sujato m-text">Those besotted by greed can’t see</span><br />
</p>
<p id="mn26c19p13">
<span class="pali m-text">gambhīraṁ duddasaṁ aṇuṁ;</span><br />
<span class="sujato m-text">what’s subtle, going against the stream,</span><br />
</p>
<p id="mn26c19p14">
<span class="pali m-text">Rāgarattā na dakkhanti,</span><br />
<span class="sujato m-text">deep, hard to see, and very fine,</span><br />
</p>
<p id="mn26c19p15">
<span class="pali m-text">tamokhandhena āvuṭā’ti.</span><br />
<span class="sujato m-text">for they’re shrouded in a mass of darkness.’</span><br />
</p>
<p id="mn26c19p16">
<span class="pali m-text">Itiha me, bhikkhave, paṭisañcikkhato appossukkatāya cittaṁ namati, no dhammadesanāya.</span><br />
<span class="sujato m-text">So, as I reflected like this, my mind inclined to remaining passive, not to teaching the Dhamma.</span><br />
</p>
<p id="mn26c20p1">
<span class="pali m-text">Atha kho, bhikkhave, brahmuno sahampatissa mama cetasā cetoparivitakkamaññāya etadahosi:</span><br />
<span class="sujato m-text">Then Brahmā Sahampati, knowing what I was thinking, thought,</span><br />
</p>
<p id="mn26c20p2">
<span class="pali m-text">‘nassati vata bho loko, vinassati vata bho loko, yatra hi nāma tathāgatassa arahato sammāsambuddhassa appossukkatāya cittaṁ namati, no dhammadesanāyā’ti.</span><br />
<span class="sujato m-text">‘Oh my goodness! The world will be lost, the world will perish! For the mind of the Realized One, the perfected one, the fully awakened Buddha, inclines to remaining passive, not to teaching the Dhamma.’</span><br />
</p>
<p id="mn26c20p3">
<span class="pali m-text">Atha kho, bhikkhave, brahmā sahampati—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—brahmaloke antarahito mama purato pāturahosi.</span><br />
<span class="sujato m-text">Then, as easily as a strong person would extend or contract their arm, he vanished from the Brahmā realm and reappeared in front of the Buddha.</span><br />
</p>
<p id="mn26c20p4">
<span class="pali m-text">Atha kho, bhikkhave, brahmā sahampati ekaṁsaṁ uttarāsaṅgaṁ karitvā yenāhaṁ tenañjaliṁ paṇāmetvā maṁ etadavoca:</span><br />
<span class="sujato m-text">He arranged his robe over one shoulder, raised his joined palms toward the Buddha, and said,</span><br />
</p>
<p id="mn26c20p5">
<span class="pali m-text">‘desetu, bhante, bhagavā dhammaṁ, desetu sugato dhammaṁ.</span><br />
<span class="sujato m-text">‘Sir, let the Blessed One teach the Dhamma! Let the Holy One teach the Dhamma!</span><br />
</p>
<p id="mn26c20p6">
<span class="pali m-text">Santi sattā apparajakkhajātikā, assavanatā dhammassa parihāyanti.</span><br />
<span class="sujato m-text">There are beings with little dust in their eyes. They’re in decline because they haven’t heard the teaching.</span><br />
</p>
<p id="mn26c20p7">
<span class="pali m-text">Bhavissanti dhammassa aññātāro’ti.</span><br />
<span class="sujato m-text">There will be those who understand the teaching!’</span><br />
</p>
<p id="mn26c20p8">
<span class="pali m-text">Idamavoca, bhikkhave, brahmā sahampati.</span><br />
<span class="sujato m-text">That’s what Brahmā Sahampati said.</span><br />
</p>
<p id="mn26c20p9">
<span class="pali m-text">Idaṁ vatvā athāparaṁ etadavoca:</span><br />
<span class="sujato m-text">Then he went on to say:</span><br />
</p>
<p id="mn26c20p10">
<span class="pali m-text">‘Pāturahosi magadhesu pubbe,</span><br />
<span class="sujato m-text">‘Among the Magadhans there appeared in the past</span><br />
</p>
<p id="mn26c20p11">
<span class="pali m-text">Dhammo asuddho samalehi cintito;</span><br />
<span class="sujato m-text">an impure teaching thought up by those still stained.</span><br />
</p>
<p id="mn26c20p12">
<span class="pali m-text">Apāpuretaṁ amatassa dvāraṁ,</span><br />
<span class="sujato m-text">Fling open the door to the deathless!</span><br />
</p>
<p id="mn26c20p13">
<span class="pali m-text">Suṇantu dhammaṁ vimalenānubuddhaṁ.</span><br />
<span class="sujato m-text">Let them hear the teaching the immaculate one discovered.</span><br />
</p>
<p id="mn26c20p14">
<span class="pali m-text">Sele yathā pabbatamuddhaniṭṭhito,</span><br />
<span class="sujato m-text">Standing high on a rocky mountain,</span><br />
</p>
<p id="mn26c20p15">
<span class="pali m-text">Yathāpi passe janataṁ samantato;</span><br />
<span class="sujato m-text">you can see the people all around.</span><br />
</p>
<p id="mn26c20p16">
<span class="pali m-text">Tathūpamaṁ dhammamayaṁ sumedha,</span><br />
<span class="sujato m-text">In just the same way, all-seer, wise one,</span><br />
</p>
<p id="mn26c20p17">
<span class="pali m-text">Pāsādamāruyha samantacakkhu;</span><br />
<span class="sujato m-text">having ascended the Temple of Truth,</span><br />
</p>
<p id="mn26c20p18">
<span class="pali m-text">Sokāvatiṇṇaṁ janatamapetasoko,</span><br />
<span class="sujato m-text">rid of sorrow, look upon the people</span><br />
</p>
<p id="mn26c20p19">
<span class="pali m-text">Avekkhassu jātijarābhibhūtaṁ.</span><br />
<span class="sujato m-text">swamped with sorrow, oppressed by rebirth and old age.</span><br />
</p>
<p id="mn26c20p20">
<span class="pali m-text">Uṭṭhehi vīra vijitasaṅgāma,</span><br />
<span class="sujato m-text">Rise, hero! Victor in battle, leader of the caravan,</span><br />
</p>
<p id="mn26c20p21">
<span class="pali m-text">Satthavāha aṇaṇa vicara loke;</span><br />
<span class="sujato m-text">wander the world without obligation.</span><br />
</p>
<p id="mn26c20p22">
<span class="pali m-text">Desassu bhagavā dhammaṁ,</span><br />
<span class="sujato m-text">Let the Blessed One teach the Dhamma!</span><br />
</p>
<p id="mn26c20p23">
<span class="pali m-text">Aññātāro bhavissantī’ti.</span><br />
<span class="sujato m-text">There will be those who understand!’</span><br />
</p>
<p id="mn26c21p1">
<span class="pali m-text">Atha kho ahaṁ, bhikkhave, brahmuno ca ajjhesanaṁ viditvā sattesu ca kāruññataṁ paṭicca buddhacakkhunā lokaṁ volokesiṁ.</span><br />
<span class="sujato m-text">Then, understanding Brahmā’s invitation, I surveyed the world with the eye of a Buddha, because of my compassion for sentient beings.</span><br />
</p>
<p id="mn26c21p2">
<span class="pali m-text">Addasaṁ kho ahaṁ, bhikkhave, buddhacakkhunā lokaṁ volokento satte apparajakkhe mahārajakkhe, tikkhindriye mudindriye, svākāre dvākāre, suviññāpaye duviññāpaye, appekacce paralokavajjabhayadassāvine viharante, appekacce na paralokavajjabhayadassāvine viharante.</span><br />
<span class="sujato m-text">And I saw sentient beings with little dust in their eyes, and some with much dust in their eyes; with keen faculties and with weak faculties, with good qualities and with bad qualities, easy to teach and hard to teach. And some of them lived seeing the danger in the fault to do with the next world, while others did not.</span><br />
</p>
<p id="mn26c21p3">
<span class="pali m-text">Seyyathāpi nāma uppaliniyaṁ vā paduminiyaṁ vā puṇḍarīkiniyaṁ vā appekaccāni uppalāni vā padumāni vā puṇḍarīkāni vā udake jātāni udake saṁvaḍḍhāni udakānuggatāni antonimuggaposīni, appekaccāni uppalāni vā padumāni vā puṇḍarīkāni vā udake jātāni udake saṁvaḍḍhāni udakānuggatāni samodakaṁ ṭhitāni, appekaccāni uppalāni vā padumāni vā puṇḍarīkāni vā udake jātāni udake saṁvaḍḍhāni udakaṁ accuggamma ṭhitāni anupalittāni udakena;</span><br />
<span class="sujato m-text">It’s like a pool with blue water lilies, or pink or white lotuses. Some of them sprout and grow in the water without rising above it, thriving underwater. Some of them sprout and grow in the water reaching the water’s surface. And some of them sprout and grow in the water but rise up above the water and stand with no water clinging to them.</span><br />
</p>
<p id="mn26c21p4">
<span class="pali m-text">evameva kho ahaṁ, bhikkhave, buddhacakkhunā lokaṁ volokento addasaṁ satte apparajakkhe mahārajakkhe, tikkhindriye mudindriye, svākāre dvākāre, suviññāpaye duviññāpaye, appekacce paralokavajjabhayadassāvine viharante, appekacce na paralokavajjabhayadassāvine viharante.</span><br />
<span class="sujato m-text">In the same way, I saw sentient beings with little dust in their eyes, and some with much dust in their eyes.</span><br />
</p>
<p id="mn26c21p5">
<span class="pali m-text">Atha khvāhaṁ, bhikkhave, brahmānaṁ sahampatiṁ gāthāya paccabhāsiṁ:</span><br />
<span class="sujato m-text">Then I replied in verse to Brahmā Sahampati:</span><br />
</p>
<p id="mn26c21p6">
<span class="pali m-text">‘Apārutā tesaṁ amatassa dvārā,</span><br />
<span class="sujato m-text">‘Flung open are the doors to the deathless!</span><br />
</p>
<p id="mn26c21p7">
<span class="pali m-text">Ye sotavanto pamuñcantu saddhaṁ;</span><br />
<span class="sujato m-text">Let those with ears to hear commit to faith.</span><br />
</p>
<p id="mn26c21p8">
<span class="pali m-text">Vihiṁsasaññī paguṇaṁ na bhāsiṁ,</span><br />
<span class="sujato m-text">Thinking it would be troublesome, Brahmā, I did not teach</span><br />
</p>
<p id="mn26c21p9">
<span class="pali m-text">Dhammaṁ paṇītaṁ manujesu brahme’ti.</span><br />
<span class="sujato m-text">the sophisticated, sublime Dhamma among humans.’</span><br />
</p>
<p id="mn26c21p10">
<span class="pali m-text">Atha kho, bhikkhave, brahmā sahampati ‘katāvakāso khomhi bhagavatā dhammadesanāyā’ti maṁ abhivādetvā padakkhiṇaṁ katvā tatthevantaradhāyi.</span><br />
<span class="sujato m-text">Then Brahmā Sahampati, knowing that his request for me to teach the Dhamma had been granted, bowed and respectfully circled me, keeping me on his right, before vanishing right there.</span><br />
</p>
<p id="mn26c22p1">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then I thought,</span><br />
</p>
<p id="mn26c22p2">
<span class="pali m-text">‘kassa nu kho ahaṁ paṭhamaṁ dhammaṁ deseyyaṁ;</span><br />
<span class="sujato m-text">‘Who should I teach first of all?</span><br />
</p>
<p id="mn26c22p3">
<span class="pali m-text">ko imaṁ dhammaṁ khippameva ājānissatī’ti?</span><br />
<span class="sujato m-text">Who will quickly understand this teaching?’</span><br />
</p>
<p id="mn26c22p4">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c22p5">
<span class="pali m-text">‘ayaṁ kho āḷāro kālāmo paṇḍito viyatto medhāvī dīgharattaṁ apparajakkhajātiko.</span><br />
<span class="sujato m-text">‘That Āḷāra Kālāma is astute, competent, clever, and has long had little dust in his eyes.</span><br />
</p>
<p id="mn26c22p6">
<span class="pali m-text">Yannūnāhaṁ āḷārassa kālāmassa paṭhamaṁ dhammaṁ deseyyaṁ.</span><br />
<span class="sujato m-text">Why don’t I teach him first of all?</span><br />
</p>
<p id="mn26c22p7">
<span class="pali m-text">So imaṁ dhammaṁ khippameva ājānissatī’ti.</span><br />
<span class="sujato m-text">He’ll quickly understand the teaching.’</span><br />
</p>
<p id="mn26c22p8">
<span class="pali m-text">Atha kho maṁ, bhikkhave, devatā upasaṅkamitvā etadavoca:</span><br />
<span class="sujato m-text">But a deity came to me and said,</span><br />
</p>
<p id="mn26c22p9">
<span class="pali m-text">‘sattāhakālaṅkato, bhante, āḷāro kālāmo’ti.</span><br />
<span class="sujato m-text">‘Sir, Āḷāra Kālāma passed away seven days ago.’</span><br />
</p>
<p id="mn26c22p10">
<span class="pali m-text">Ñāṇañca pana me dassanaṁ udapādi:</span><br />
<span class="sujato m-text">And knowledge and vision arose in me,</span><br />
</p>
<p id="mn26c22p11">
<span class="pali m-text">‘sattāhakālaṅkato āḷāro kālāmo’ti.</span><br />
<span class="sujato m-text">‘Āḷāra Kālāma passed away seven days ago.’</span><br />
</p>
<p id="mn26c22p12">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">I thought,</span><br />
</p>
<p id="mn26c22p13">
<span class="pali m-text">‘mahājāniyo kho āḷāro kālāmo.</span><br />
<span class="sujato m-text">‘This is a great loss for Āḷāra Kālāma.</span><br />
</p>
<p id="mn26c22p14">
<span class="pali m-text">Sace hi so imaṁ dhammaṁ suṇeyya, khippameva ājāneyyā’ti.</span><br />
<span class="sujato m-text">If he had heard the teaching, he would have understood it quickly.’</span><br />
</p>
<p id="mn26c23p1">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then I thought,</span><br />
</p>
<p id="mn26c23p2">
<span class="pali m-text">‘kassa nu kho ahaṁ paṭhamaṁ dhammaṁ deseyyaṁ;</span><br />
<span class="sujato m-text">‘Who should I teach first of all?</span><br />
</p>
<p id="mn26c23p3">
<span class="pali m-text">ko imaṁ dhammaṁ khippameva ājānissatī’ti?</span><br />
<span class="sujato m-text">Who will quickly understand this teaching?’</span><br />
</p>
<p id="mn26c23p4">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c23p5">
<span class="pali m-text">‘ayaṁ kho udako rāmaputto paṇḍito viyatto medhāvī dīgharattaṁ apparajakkhajātiko.</span><br />
<span class="sujato m-text">‘That Uddaka, son of Rāma, is astute, competent, clever, and has long had little dust in his eyes.</span><br />
</p>
<p id="mn26c23p6">
<span class="pali m-text">Yannūnāhaṁ udakassa rāmaputtassa paṭhamaṁ dhammaṁ deseyyaṁ.</span><br />
<span class="sujato m-text">Why don’t I teach him first of all?</span><br />
</p>
<p id="mn26c23p7">
<span class="pali m-text">So imaṁ dhammaṁ khippameva ājānissatī’ti.</span><br />
<span class="sujato m-text">He’ll quickly understand the teaching.’</span><br />
</p>
<p id="mn26c23p8">
<span class="pali m-text">Atha kho maṁ, bhikkhave, devatā upasaṅkamitvā etadavoca:</span><br />
<span class="sujato m-text">But a deity came to me and said,</span><br />
</p>
<p id="mn26c23p9">
<span class="pali m-text">‘abhidosakālaṅkato, bhante, udako rāmaputto’ti.</span><br />
<span class="sujato m-text">‘Sir, Uddaka, son of Rāma, passed away just last night.’</span><br />
</p>
<p id="mn26c23p10">
<span class="pali m-text">Ñāṇañca pana me dassanaṁ udapādi:</span><br />
<span class="sujato m-text">And knowledge and vision arose in me,</span><br />
</p>
<p id="mn26c23p11">
<span class="pali m-text">‘abhidosakālaṅkato udako rāmaputto’ti.</span><br />
<span class="sujato m-text">‘Uddaka, son of Rāma, passed away just last night.’</span><br />
</p>
<p id="mn26c23p12">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">I thought,</span><br />
</p>
<p id="mn26c23p13">
<span class="pali m-text">‘mahājāniyo kho udako rāmaputto.</span><br />
<span class="sujato m-text">‘This is a great loss for Uddaka.</span><br />
</p>
<p id="mn26c23p14">
<span class="pali m-text">Sace hi so imaṁ dhammaṁ suṇeyya, khippameva ājāneyyā’ti.</span><br />
<span class="sujato m-text">If he had heard the teaching, he would have understood it quickly.’</span><br />
</p>
<p id="mn26c24p1">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then I thought,</span><br />
</p>
<p id="mn26c24p2">
<span class="pali m-text">‘kassa nu kho ahaṁ paṭhamaṁ dhammaṁ deseyyaṁ;</span><br />
<span class="sujato m-text">‘Who should I teach first of all?</span><br />
</p>
<p id="mn26c24p3">
<span class="pali m-text">ko imaṁ dhammaṁ khippameva ājānissatī’ti?</span><br />
<span class="sujato m-text">Who will quickly understand this teaching?’</span><br />
</p>
<p id="mn26c24p4">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then it occurred to me,</span><br />
</p>
<p id="mn26c24p5">
<span class="pali m-text">‘bahukārā kho me pañcavaggiyā bhikkhū, ye maṁ padhānapahitattaṁ upaṭṭhahiṁsu.</span><br />
<span class="sujato m-text">‘The group of five mendicants were very helpful to me. They looked after me during my time of resolute striving.</span><br />
</p>
<p id="mn26c24p6">
<span class="pali m-text">Yannūnāhaṁ pañcavaggiyānaṁ bhikkhūnaṁ paṭhamaṁ dhammaṁ deseyyan’ti.</span><br />
<span class="sujato m-text">Why don’t I teach them first of all?’</span><br />
</p>
<p id="mn26c24p7">
<span class="pali m-text">Tassa mayhaṁ, bhikkhave, etadahosi:</span><br />
<span class="sujato m-text">Then I thought,</span><br />
</p>
<p id="mn26c24p8">
<span class="pali m-text">‘kahaṁ nu kho etarahi pañcavaggiyā bhikkhū viharantī’ti?</span><br />
<span class="sujato m-text">‘Where are the group of five mendicants staying these days?’</span><br />
</p>
<p id="mn26c24p9">
<span class="pali m-text">Addasaṁ kho ahaṁ, bhikkhave, dibbena cakkhunā visuddhena atikkantamānusakena pañcavaggiye bhikkhū bārāṇasiyaṁ viharante isipatane migadāye.</span><br />
<span class="sujato m-text">With clairvoyance that is purified and superhuman I saw that the group of five mendicants were staying near Benares, in the deer park at Isipatana.</span><br />
</p>
<p id="mn26c24p10">
<span class="pali m-text">Atha khvāhaṁ, bhikkhave, uruvelāyaṁ yathābhirantaṁ viharitvā yena bārāṇasī tena cārikaṁ pakkamiṁ.</span><br />
<span class="sujato m-text">So, when I had stayed in Uruvelā as long as I wished, I set out for Benares.</span><br />
</p>
<p id="mn26c25p1">
<span class="pali m-text">Addasā kho maṁ, bhikkhave, upako ājīvako antarā ca gayaṁ antarā ca bodhiṁ addhānamaggappaṭipannaṁ.</span><br />
<span class="sujato m-text">While I was traveling along the road between Gayā and Bodhgaya, the Ājīvaka ascetic Upaka saw me</span><br />
</p>
<p id="mn26c25p2">
<span class="pali m-text">Disvāna maṁ etadavoca:</span><br />
<span class="sujato m-text">and said,</span><br />
</p>
<p id="mn26c25p3">
<span class="pali m-text">‘vippasannāni kho te, āvuso, indriyāni, parisuddho chavivaṇṇo pariyodāto.</span><br />
<span class="sujato m-text">‘Reverend, your faculties are so very clear, and your complexion is pure and bright.</span><br />
</p>
<p id="mn26c25p4">
<span class="pali m-text">Kaṁsi tvaṁ, āvuso, uddissa pabbajito, ko vā te satthā, kassa vā tvaṁ dhammaṁ rocesī’ti?</span><br />
<span class="sujato m-text">In whose name have you gone forth, reverend? Who is your Teacher? Whose teaching do you believe in?’</span><br />
</p>
<p id="mn26c25p5">
<span class="pali m-text">Evaṁ vutte, ahaṁ, bhikkhave, upakaṁ ājīvakaṁ gāthāhi ajjhabhāsiṁ:</span><br />
<span class="sujato m-text">I replied to Upaka in verse:</span><br />
</p>
<p id="mn26c25p6">
<span class="pali m-text">‘Sabbābhibhū sabbavidūhamasmi,</span><br />
<span class="sujato m-text">‘I am the champion, the knower of all,</span><br />
</p>
<p id="mn26c25p7">
<span class="pali m-text">Sabbesu dhammesu anūpalitto;</span><br />
<span class="sujato m-text">unsullied in the midst of all things.</span><br />
</p>
<p id="mn26c25p8">
<span class="pali m-text">Sabbañjaho taṇhākkhaye vimutto,</span><br />
<span class="sujato m-text">I’ve given up all, freed through the ending of craving.</span><br />
</p>
<p id="mn26c25p9">
<span class="pali m-text">Sayaṁ abhiññāya kamuddiseyyaṁ.</span><br />
<span class="sujato m-text">Since I know for myself, whose follower should I be?</span><br />
</p>
<p id="mn26c25p10">
<span class="pali m-text">Na me ācariyo atthi,</span><br />
<span class="sujato m-text">I have no teacher.</span><br />
</p>
<p id="mn26c25p11">
<span class="pali m-text">sadiso me na vijjati;</span><br />
<span class="sujato m-text">There is no-one like me.</span><br />
</p>
<p id="mn26c25p12">
<span class="pali m-text">Sadevakasmiṁ lokasmiṁ,</span><br />
<span class="sujato m-text">In the world with its gods,</span><br />
</p>
<p id="mn26c25p13">
<span class="pali m-text">natthi me paṭipuggalo.</span><br />
<span class="sujato m-text">I have no counterpart.</span><br />
</p>
<p id="mn26c25p14">
<span class="pali m-text">Ahañhi arahā loke,</span><br />
<span class="sujato m-text">For in this world, I am the perfected one;</span><br />
</p>
<p id="mn26c25p15">
<span class="pali m-text">ahaṁ satthā anuttaro;</span><br />
<span class="sujato m-text">I am the supreme Teacher.</span><br />
</p>
<p id="mn26c25p16">
<span class="pali m-text">Ekomhi sammāsambuddho,</span><br />
<span class="sujato m-text">I alone am fully awakened,</span><br />
</p>
<p id="mn26c25p17">
<span class="pali m-text">sītibhūtosmi nibbuto.</span><br />
<span class="sujato m-text">cooled, extinguished.</span><br />
</p>
<p id="mn26c25p18">
<span class="pali m-text">Dhammacakkaṁ pavattetuṁ,</span><br />
<span class="sujato m-text">I am going to the city of Kāsi</span><br />
</p>
<p id="mn26c25p19">
<span class="pali m-text">Gacchāmi kāsinaṁ puraṁ;</span><br />
<span class="sujato m-text">to roll forth the Wheel of Dhamma.</span><br />
</p>
<p id="mn26c25p20">
<span class="pali m-text">Andhībhūtasmiṁ lokasmiṁ,</span><br />
<span class="sujato m-text">In this world that is so blind,</span><br />
</p>
<p id="mn26c25p21">
<span class="pali m-text">Āhañchaṁ amatadundubhin’ti.</span><br />
<span class="sujato m-text">I’ll beat the deathless drum!’</span><br />
</p>
<p id="mn26c25p22">
<span class="pali m-text">‘Yathā kho tvaṁ, āvuso, paṭijānāsi, arahasi anantajino’ti.</span><br />
<span class="sujato m-text">‘According to what you claim, reverend, you ought to be the Infinite Victor.’</span><br />
</p>
<p id="mn26c25p23">
<span class="pali m-text">‘Mādisā ve jinā honti,</span><br />
<span class="sujato m-text">‘The victors are those who, like me,</span><br />
</p>
<p id="mn26c25p24">
<span class="pali m-text">ye pattā āsavakkhayaṁ;</span><br />
<span class="sujato m-text">have reached the ending of defilements.</span><br />
</p>
<p id="mn26c25p25">
<span class="pali m-text">Jitā me pāpakā dhammā,</span><br />
<span class="sujato m-text">I have conquered bad qualities, Upaka—</span><br />
</p>
<p id="mn26c25p26">
<span class="pali m-text">tasmāhamupaka jino’ti.</span><br />
<span class="sujato m-text">that’s why I’m a victor.’</span><br />
</p>
<p id="mn26c25p27">
<span class="pali m-text">Evaṁ vutte, bhikkhave, upako ājīvako ‘hupeyyapāvuso’ti vatvā sīsaṁ okampetvā ummaggaṁ gahetvā pakkāmi.</span><br />
<span class="sujato m-text">When I had spoken, Upaka said: ‘If you say so, reverend.’ Shaking his head, he took a wrong turn and left.</span><br />
</p>
<p id="mn26c26p1">
<span class="pali m-text">Atha khvāhaṁ, bhikkhave, anupubbena cārikaṁ caramāno yena bārāṇasī isipatanaṁ migadāyo yena pañcavaggiyā bhikkhū tenupasaṅkamiṁ.</span><br />
<span class="sujato m-text">Traveling stage by stage, I arrived at Benares, and went to see the group of five mendicants in the deer park at Isipatana.</span><br />
</p>
<p id="mn26c26p2">
<span class="pali m-text">Addasaṁsu kho maṁ, bhikkhave, pañcavaggiyā bhikkhū dūrato āgacchantaṁ.</span><br />
<span class="sujato m-text">The group of five mendicants saw me coming off in the distance</span><br />
</p>
<p id="mn26c26p3">
<span class="pali m-text">Disvāna aññamaññaṁ saṇṭhapesuṁ:</span><br />
<span class="sujato m-text">and stopped each other, saying,</span><br />
</p>
<p id="mn26c26p4">
<span class="pali m-text">‘ayaṁ kho, āvuso, samaṇo gotamo āgacchati bāhulliko padhānavibbhanto āvatto bāhullāya.</span><br />
<span class="sujato m-text">‘Here comes the ascetic Gotama. He’s so indulgent; he strayed from the struggle and returned to indulgence.</span><br />
</p>
<p id="mn26c26p5">
<span class="pali m-text">So neva abhivādetabbo, na paccuṭṭhātabbo; nāssa pattacīvaraṁ paṭiggahetabbaṁ.</span><br />
<span class="sujato m-text">We shouldn’t bow to him or rise for him or receive his bowl and robe.</span><br />
</p>
<p id="mn26c26p6">
<span class="pali m-text">Api ca kho āsanaṁ ṭhapetabbaṁ, sace ākaṅkhissati nisīdissatī’ti.</span><br />
<span class="sujato m-text">But we can set out a seat; he can sit if he likes.’</span><br />
</p>
<p id="mn26c26p7">
<span class="pali m-text">Yathā yathā kho ahaṁ, bhikkhave, upasaṅkamiṁ tathā tathā pañcavaggiyā bhikkhū nāsakkhiṁsu sakāya katikāya saṇṭhātuṁ.</span><br />
<span class="sujato m-text">Yet as I drew closer, the group of five mendicants were unable to stop themselves as they had agreed.</span><br />
</p>
<p id="mn26c26p8">
<span class="pali m-text">Appekacce maṁ paccuggantvā pattacīvaraṁ paṭiggahesuṁ, appekacce āsanaṁ paññapesuṁ, appekacce pādodakaṁ upaṭṭhapesuṁ.</span><br />
<span class="sujato m-text">Some came out to greet me and receive my bowl and robe, some spread out a seat, while others set out water for washing my feet.</span><br />
</p>
<p id="mn26c26p9">
<span class="pali m-text">Api ca kho maṁ nāmena ca āvusovādena ca samudācaranti.</span><br />
<span class="sujato m-text">But they still addressed me by name and as ‘reverend’.</span><br />
</p>
<p id="mn26c27p1">
<span class="pali m-text">Evaṁ vutte, ahaṁ, bhikkhave, pañcavaggiye bhikkhū etadavocaṁ:</span><br />
<span class="sujato m-text">So I said to them,</span><br />
</p>
<p id="mn26c27p2">
<span class="pali m-text">‘mā, bhikkhave, tathāgataṁ nāmena ca āvusovādena ca samudācaratha.</span><br />
<span class="sujato m-text">‘Mendicants, don’t address me by name and as ‘reverend’.</span><br />
</p>
<p id="mn26c27p3">
<span class="pali m-text">Arahaṁ, bhikkhave, tathāgato sammāsambuddho.</span><br />
<span class="sujato m-text">The Realized One is perfected, a fully awakened Buddha.</span><br />
</p>
<p id="mn26c27p4">
<span class="pali m-text">Odahatha, bhikkhave, sotaṁ, amatamadhigataṁ, ahamanusāsāmi, ahaṁ dhammaṁ desemi.</span><br />
<span class="sujato m-text">Listen up, mendicants: I have achieved the Deathless! I shall instruct you, I will teach you the Dhamma.</span><br />
</p>
<p id="mn26c27p5">
<span class="pali m-text">Yathānusiṭṭhaṁ tathā paṭipajjamānā nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharissathā’ti.</span><br />
<span class="sujato m-text">By practicing as instructed you will soon realize the supreme end of the spiritual path in this very life. You will live having achieved with your own insight the goal for which gentlemen rightly go forth from the lay life to homelessness.’</span><br />
</p>
<p id="mn26c27p6">
<span class="pali m-text">Evaṁ vutte, bhikkhave, pañcavaggiyā bhikkhū maṁ etadavocuṁ:</span><br />
<span class="sujato m-text">But they said to me,</span><br />
</p>
<p id="mn26c27p7">
<span class="pali m-text">‘tāyapi kho tvaṁ, āvuso gotama, iriyāya tāya paṭipadāya tāya dukkarakārikāya nājjhagamā uttari manussadhammā alamariyañāṇadassanavisesaṁ, kiṁ pana tvaṁ etarahi bāhulliko padhānavibbhanto āvatto bāhullāya adhigamissasi uttari manussadhammā alamariyañāṇadassanavisesan’ti?</span><br />
<span class="sujato m-text">‘Reverend Gotama, even by that conduct, that practice, that grueling work you did not achieve any superhuman distinction in knowledge and vision worthy of the noble ones. How could you have achieved such a state now that you’ve become indulgent, strayed from the struggle and returned to indulgence?’</span><br />
</p>
<p id="mn26c27p8">
<span class="pali m-text">Evaṁ vutte, ahaṁ, bhikkhave, pañcavaggiye bhikkhū etadavocaṁ:</span><br />
<span class="sujato m-text">So I said to them,</span><br />
</p>
<p id="mn26c27p9">
<span class="pali m-text">‘na, bhikkhave, tathāgato bāhulliko, na padhānavibbhanto, na āvatto bāhullāya.</span><br />
<span class="sujato m-text">‘The Realized One has not become indulgent, strayed from the struggle and returned to indulgence.</span><br />
</p>
<p id="mn26c27p10">
<span class="pali m-text">Arahaṁ, bhikkhave, tathāgato sammāsambuddho.</span><br />
<span class="sujato m-text">The Realized One is perfected, a fully awakened Buddha.</span><br />
</p>
<p id="mn26c27p11">
<span class="pali m-text">Odahatha, bhikkhave, sotaṁ, amatamadhigataṁ, ahamanusāsāmi, ahaṁ dhammaṁ desemi.</span><br />
<span class="sujato m-text">Listen up, mendicants: I have achieved the Deathless! I shall instruct you, I will teach you the Dhamma.</span><br />
</p>
<p id="mn26c27p12">
<span class="pali m-text">Yathānusiṭṭhaṁ tathā paṭipajjamānā nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharissathā’ti.</span><br />
<span class="sujato m-text">By practicing as instructed you will soon realize the supreme end of the spiritual path in this very life.’</span><br />
</p>
<p id="mn26c27p13">
<span class="pali m-text">Dutiyampi kho, bhikkhave, pañcavaggiyā bhikkhū maṁ etadavocuṁ:</span><br />
<span class="sujato m-text">But for a second time they said to me,</span><br />
</p>
<p id="mn26c27p14">
<span class="pali m-text">‘tāyapi kho tvaṁ, āvuso gotama, iriyāya tāya paṭipadāya tāya dukkarakārikāya nājjhagamā uttari manussadhammā alamariyañāṇadassanavisesaṁ, kiṁ pana tvaṁ etarahi bāhulliko padhānavibbhanto āvatto bāhullāya adhigamissasi uttari manussadhammā alamariyañāṇadassanavisesan’ti?</span><br />
<span class="sujato m-text">‘Reverend Gotama … you’ve returned to indulgence.’</span><br />
</p>
<p id="mn26c27p15">
<span class="pali m-text">Dutiyampi kho ahaṁ, bhikkhave, pañcavaggiye bhikkhū etadavocaṁ:</span><br />
<span class="sujato m-text">So for a second time I said to them,</span><br />
</p>
<p id="mn26c27p16">
<span class="pali m-text">‘na, bhikkhave, tathāgato bāhulliko …pe…</span><br />
<span class="sujato m-text">‘The Realized One has not become indulgent …’</span><br />
</p>
<p id="mn26c27p17">
<span class="pali m-text">upasampajja viharissathā’ti.</span><br />
</p>
<p id="mn26c27p18">
<span class="pali m-text">Tatiyampi kho, bhikkhave, pañcavaggiyā bhikkhū maṁ etadavocuṁ:</span><br />
<span class="sujato m-text">But for a third time they said to me,</span><br />
</p>
<p id="mn26c27p19">
<span class="pali m-text">‘tāyapi kho tvaṁ, āvuso gotama, iriyāya tāya paṭipadāya tāya dukkarakārikāya nājjhagamā uttari manussadhammā alamariyañāṇadassanavisesaṁ, kiṁ pana tvaṁ etarahi bāhulliko padhānavibbhanto āvatto bāhullāya adhigamissasi uttari manussadhammā alamariyañāṇadassanavisesan’ti?</span><br />
<span class="sujato m-text">‘Reverend Gotama, even by that conduct, that practice, that grueling work you did not achieve any superhuman distinction in knowledge and vision worthy of the noble ones. How could you have achieved such a state now that you’ve become indulgent, strayed from the struggle and returned to indulgence?’</span><br />
</p>
<p id="mn26c28p1">
<span class="pali m-text">Evaṁ vutte, ahaṁ, bhikkhave, pañcavaggiye bhikkhū etadavocaṁ:</span><br />
<span class="sujato m-text">So I said to them,</span><br />
</p>
<p id="mn26c28p2">
<span class="pali m-text">‘abhijānātha me no tumhe, bhikkhave, ito pubbe evarūpaṁ pabhāvitametan’ti?</span><br />
<span class="sujato m-text">‘Mendicants, have you ever known me to speak like this before?’</span><br />
</p>
<p id="mn26c28p3">
<span class="pali m-text">‘No hetaṁ, bhante’.</span><br />
<span class="sujato m-text">‘No sir, we have not.’</span><br />
</p>
<p id="mn26c28p4">
<span class="pali m-text">‘Arahaṁ, bhikkhave, tathāgato sammāsambuddho.</span><br />
<span class="sujato m-text">‘The Realized One is perfected, a fully awakened Buddha.</span><br />
</p>
<p id="mn26c28p5">
<span class="pali m-text">Odahatha, bhikkhave, sotaṁ, amatamadhigataṁ, ahamanusāsāmi, ahaṁ dhammaṁ desemi.</span><br />
<span class="sujato m-text">Listen up, mendicants: I have achieved the Deathless! I shall instruct you, I will teach you the Dhamma.</span><br />
</p>
<p id="mn26c28p6">
<span class="pali m-text">Yathānusiṭṭhaṁ tathā paṭipajjamānā nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharissathā’ti.</span><br />
<span class="sujato m-text">By practicing as instructed you will soon realize the supreme end of the spiritual path in this very life. You will live having achieved with your own insight the goal for which gentlemen rightly go forth from the lay life to homelessness.’</span><br />
</p>
<p id="mn26c29p1">
<span class="pali m-text">Asakkhiṁ kho ahaṁ, bhikkhave, pañcavaggiye bhikkhū saññāpetuṁ.</span><br />
<span class="sujato m-text">I was able to persuade the group of five mendicants.</span><br />
</p>
<p id="mn26c29p2">
<span class="pali m-text">Dvepi sudaṁ, bhikkhave, bhikkhū ovadāmi, tayo bhikkhū piṇḍāya caranti.</span><br />
<span class="sujato m-text">Then sometimes I advised two mendicants, while the other three went for alms.</span><br />
</p>
<p id="mn26c29p3">
<span class="pali m-text">Yaṁ tayo bhikkhū piṇḍāya caritvā āharanti tena chabbaggiyā yāpema.</span><br />
<span class="sujato m-text">Then those three would feed all six of us with what they brought back.</span><br />
</p>
<p id="mn26c29p4">
<span class="pali m-text">Tayopi sudaṁ, bhikkhave, bhikkhū ovadāmi, dve bhikkhū piṇḍāya caranti.</span><br />
<span class="sujato m-text">Sometimes I advised three mendicants, while the other two went for alms.</span><br />
</p>
<p id="mn26c29p5">
<span class="pali m-text">Yaṁ dve bhikkhū piṇḍāya caritvā āharanti tena chabbaggiyā yāpema.</span><br />
<span class="sujato m-text">Then those two would feed all six of us with what they brought back.</span><br />
</p>
<p id="mn26c30p1">
<span class="pali m-text">Atha kho, bhikkhave, pañcavaggiyā bhikkhū mayā evaṁ ovadiyamānā evaṁ anusāsiyamānā attanā jātidhammā samānā jātidhamme ādīnavaṁ viditvā ajātaṁ anuttaraṁ yogakkhemaṁ nibbānaṁ pariyesamānā ajātaṁ anuttaraṁ yogakkhemaṁ nibbānaṁ ajjhagamaṁsu, attanā jarādhammā samānā jarādhamme ādīnavaṁ viditvā ajaraṁ anuttaraṁ yogakkhemaṁ nibbānaṁ pariyesamānā ajaraṁ anuttaraṁ yogakkhemaṁ nibbānaṁ ajjhagamaṁsu, attanā byādhidhammā samānā …pe… attanā maraṇadhammā samānā … attanā sokadhammā samānā … attanā saṅkilesadhammā samānā saṅkilesadhamme ādīnavaṁ viditvā asaṅkiliṭṭhaṁ anuttaraṁ yogakkhemaṁ nibbānaṁ pariyesamānā asaṅkiliṭṭhaṁ anuttaraṁ yogakkhemaṁ nibbānaṁ ajjhagamaṁsu.</span><br />
<span class="sujato m-text">As the group of five mendicants were being advised and instructed by me like this, being themselves liable to be reborn, understanding the drawbacks in being liable to be reborn, they sought the unborn supreme sanctuary, extinguishment—and they found it. Being themselves liable to grow old, fall sick, die, sorrow, and become corrupted, understanding the drawbacks in these things, they sought the unaging, unailing, undying, sorrowless, uncorrupted supreme sanctuary, extinguishment—and they found it.</span><br />
</p>
<p id="mn26c30p2">
<span class="pali m-text">Ñāṇañca pana nesaṁ dassanaṁ udapādi:</span><br />
<span class="sujato m-text">Knowledge and vision arose in them:</span><br />
</p>
<p id="mn26c30p3">
<span class="pali m-text">‘akuppā no vimutti, ayamantimā jāti, natthi dāni punabbhavo’ti.</span><br />
<span class="sujato m-text">‘Our freedom is unshakable; this is our last rebirth; now there are no more future lives.’</span><br />
</p>
<p id="mn26c31p1">
<span class="pali m-text">Pañcime, bhikkhave, kāmaguṇā.</span><br />
<span class="sujato m-text">Mendicants, there are these five kinds of sensual stimulation.</span><br />
</p>
<p id="mn26c31p2">
<span class="pali m-text">Katame pañca?</span><br />
<span class="sujato m-text">What five?</span><br />
</p>
<p id="mn26c31p3">
<span class="pali m-text">Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā,</span><br />
<span class="sujato m-text">Sights known by the eye that are likable, desirable, agreeable, pleasant, sensual, and arousing.</span><br />
</p>
<p id="mn26c31p4">
<span class="pali m-text">sotaviññeyyā saddā …pe…</span><br />
<span class="sujato m-text">Sounds known by the ear …</span><br />
</p>
<p id="mn26c31p5">
<span class="pali m-text">ghānaviññeyyā gandhā …</span><br />
<span class="sujato m-text">Smells known by the nose …</span><br />
</p>
<p id="mn26c31p6">
<span class="pali m-text">jivhāviññeyyā rasā …</span><br />
<span class="sujato m-text">Tastes known by the tongue …</span><br />
</p>
<p id="mn26c31p7">
<span class="pali m-text">kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā.</span><br />
<span class="sujato m-text">Touches known by the body that are likable, desirable, agreeable, pleasant, sensual, and arousing.</span><br />
</p>
<p id="mn26c31p8">
<span class="pali m-text">Ime kho, bhikkhave, pañca kāmaguṇā.</span><br />
<span class="sujato m-text">These are the five kinds of sensual stimulation.</span><br />
</p>
<p id="mn26c32p1">
<span class="pali m-text">Ye hi keci, bhikkhave, samaṇā vā brāhmaṇā vā ime pañca kāmaguṇe gathitā mucchitā ajjhopannā anādīnavadassāvino anissaraṇapaññā paribhuñjanti, te evamassu veditabbā:</span><br />
<span class="sujato m-text">There are ascetics and brahmins who enjoy these five kinds of sensual stimulation tied, infatuated, attached, blind to the drawbacks, and not understanding the escape. You should understand that they</span><br />
</p>
<p id="mn26c32p2">
<span class="pali m-text">‘anayamāpannā byasanamāpannā yathākāmakaraṇīyā pāpimato’.</span><br />
<span class="sujato m-text">have met with calamity and disaster, and the Wicked One can do with them what he wants.</span><br />
</p>
<p id="mn26c32p3">
<span class="pali m-text">Seyyathāpi, bhikkhave, āraññako mago baddho pāsarāsiṁ adhisayeyya.</span><br />
<span class="sujato m-text">Suppose a deer in the wilderness was lying caught on a pile of snares.</span><br />
</p>
<p id="mn26c32p4">
<span class="pali m-text">So evamassa veditabbo:</span><br />
<span class="sujato m-text">You’d know that it</span><br />
</p>
<p id="mn26c32p5">
<span class="pali m-text">‘anayamāpanno byasanamāpanno yathākāmakaraṇīyo luddassa.</span><br />
<span class="sujato m-text">has met with calamity and disaster, and the hunter can do with them what he wants.</span><br />
</p>
<p id="mn26c32p6">
<span class="pali m-text">Āgacchante ca pana ludde yena kāmaṁ na pakkamissatī’ti.</span><br />
<span class="sujato m-text">And when the hunter comes, it cannot flee where it wants.</span><br />
</p>
<p id="mn26c32p7">
<span class="pali m-text">Evameva kho, bhikkhave, ye hi keci samaṇā vā brāhmaṇā vā ime pañca kāmaguṇe gathitā mucchitā ajjhopannā anādīnavadassāvino anissaraṇapaññā paribhuñjanti, te evamassu veditabbā:</span><br />
<span class="sujato m-text">In the same way, there are ascetics and brahmins who enjoy these five kinds of sensual stimulation tied, infatuated, attached, blind to the drawbacks, and not understanding the escape. You should understand that they</span><br />
</p>
<p id="mn26c32p8">
<span class="pali m-text">‘anayamāpannā byasanamāpannā yathākāmakaraṇīyā pāpimato’.</span><br />
<span class="sujato m-text">have met with calamity and disaster, and the Wicked One can do with them what he wants.</span><br />
</p>
<p id="mn26c33p1">
<span class="pali m-text">Ye ca kho keci, bhikkhave, samaṇā vā brāhmaṇā vā ime pañca kāmaguṇe agathitā amucchitā anajjhopannā ādīnavadassāvino nissaraṇapaññā paribhuñjanti, te evamassu veditabbā:</span><br />
<span class="sujato m-text">There are ascetics and brahmins who enjoy these five kinds of sensual stimulation without being tied, infatuated, or attached, seeing the drawbacks, and understanding the escape. You should understand that they</span><br />
</p>
<p id="mn26c33p2">
<span class="pali m-text">‘na anayamāpannā na byasanamāpannā na yathākāmakaraṇīyā pāpimato’.</span><br />
<span class="sujato m-text">haven’t met with calamity and disaster, and the Wicked One cannot do what he wants with them.</span><br />
</p>
<p id="mn26c33p3">
<span class="pali m-text">Seyyathāpi, bhikkhave, āraññako mago abaddho pāsarāsiṁ adhisayeyya.</span><br />
<span class="sujato m-text">Suppose a deer in the wilderness was lying on a pile of snares without being caught.</span><br />
</p>
<p id="mn26c33p4">
<span class="pali m-text">So evamassa veditabbo:</span><br />
<span class="sujato m-text">You’d know that it</span><br />
</p>
<p id="mn26c33p5">
<span class="pali m-text">‘na anayamāpanno na byasanamāpanno na yathākāmakaraṇīyo luddassa.</span><br />
<span class="sujato m-text">hasn’t met with calamity and disaster, and the hunter cannot do what he wants with them.</span><br />
</p>
<p id="mn26c33p6">
<span class="pali m-text">Āgacchante ca pana ludde yena kāmaṁ pakkamissatī’ti.</span><br />
<span class="sujato m-text">And when the hunter comes, it can flee where it wants.</span><br />
</p>
<p id="mn26c33p7">
<span class="pali m-text">Evameva kho, bhikkhave, ye hi keci samaṇā vā brāhmaṇā vā ime pañca kāmaguṇe agathitā amucchitā anajjhopannā ādīnavadassāvino nissaraṇapaññā paribhuñjanti, te evamassu veditabbā:</span><br />
<span class="sujato m-text">In the same way, there are ascetics and brahmins who enjoy these five kinds of sensual stimulation without being tied, infatuated, or attached, seeing the drawbacks, and understanding the escape. You should understand that they</span><br />
</p>
<p id="mn26c33p8">
<span class="pali m-text">‘na anayamāpannā na byasanamāpannā na yathākāmakaraṇīyā pāpimato’.</span><br />
<span class="sujato m-text">haven’t met with calamity and disaster, and the Wicked One cannot do what he wants with them.</span><br />
</p>
<p id="mn26c34p1">
<span class="pali m-text">Seyyathāpi, bhikkhave, āraññako mago araññe pavane caramāno vissattho gacchati, vissattho tiṭṭhati, vissattho nisīdati, vissattho seyyaṁ kappeti.</span><br />
<span class="sujato m-text">Suppose there was a wild deer wandering in the forest that walked, stood, sat, and laid down in confidence.</span><br />
</p>
<p id="mn26c34p2">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn26c34p3">
<span class="pali m-text">Anāpāthagato, bhikkhave, luddassa.</span><br />
<span class="sujato m-text">Because it’s out of the hunter’s range.</span><br />
</p>
<p id="mn26c34p4">
<span class="pali m-text">Evameva kho, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.</span><br />
<span class="sujato m-text">In the same way, a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected.</span><br />
</p>
<p id="mn26c34p5">
<span class="pali m-text">Ayaṁ vuccati, bhikkhave, bhikkhu andhamakāsi māraṁ apadaṁ, vadhitvā māracakkhuṁ adassanaṁ gato pāpimato.</span><br />
<span class="sujato m-text">This is called a mendicant who has blinded Māra, put out his eyes without a trace, and gone where the Wicked One cannot see.</span><br />
</p>
<p id="mn26c35p1">
<span class="pali m-text">Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.</span><br />
<span class="sujato m-text">Furthermore, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected.</span><br />
</p>
<p id="mn26c35p2">
<span class="pali m-text">Ayaṁ vuccati, bhikkhave …pe… pāpimato.</span><br />
<span class="sujato m-text">This is called a mendicant who has blinded Māra …</span><br />
</p>
<p id="mn26c36p1">
<span class="pali m-text">Puna caparaṁ, bhikkhave, bhikkhu pītiyā ca virāgā upekkhako ca viharati, sato ca sampajāno, sukhañca kāyena paṭisaṁvedeti yaṁ taṁ ariyā ācikkhanti ‘upekkhako satimā sukhavihārī’ti tatiyaṁ jhānaṁ upasampajja viharati.</span><br />
<span class="sujato m-text">Furthermore, with the fading away of rapture, a mendicant enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’</span><br />
</p>
<p id="mn26c36p2">
<span class="pali m-text">Ayaṁ vuccati, bhikkhave …pe… pāpimato.</span><br />
<span class="sujato m-text">This is called a mendicant who has blinded Māra …</span><br />
</p>
<p id="mn26c37p1">
<span class="pali m-text">Puna caparaṁ, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.</span><br />
<span class="sujato m-text">Furthermore, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness.</span><br />
</p>
<p id="mn26c37p2">
<span class="pali m-text">Ayaṁ vuccati, bhikkhave …pe… pāpimato.</span><br />
<span class="sujato m-text">This is called a mendicant who has blinded Māra …</span><br />
</p>
<p id="mn26c38p1">
<span class="pali m-text">Puna caparaṁ, bhikkhave, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.</span><br />
<span class="sujato m-text">Furthermore, a mendicant, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space.</span><br />
</p>
<p id="mn26c38p2">
<span class="pali m-text">Ayaṁ vuccati, bhikkhave …pe… pāpimato.</span><br />
<span class="sujato m-text">This is called a mendicant who has blinded Māra …</span><br />
</p>
<p id="mn26c39p1">
<span class="pali m-text">Puna caparaṁ, bhikkhave, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati.</span><br />
<span class="sujato m-text">Furthermore, a mendicant, going totally beyond the dimension of infinite space, aware that ‘consciousness is infinite’, enters and remains in the dimension of infinite consciousness.</span><br />
</p>
<p id="mn26c39p2">
<span class="pali m-text">Ayaṁ vuccati, bhikkhave …pe… pāpimato.</span><br />
<span class="sujato m-text">This is called a mendicant who has blinded Māra …</span><br />
</p>
<p id="mn26c40p1">
<span class="pali m-text">Puna caparaṁ, bhikkhave, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati.</span><br />
<span class="sujato m-text">Furthermore, a mendicant, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness.</span><br />
</p>
<p id="mn26c40p2">
<span class="pali m-text">Ayaṁ vuccati, bhikkhave …pe… pāpimato.</span><br />
<span class="sujato m-text">This is called a mendicant who has blinded Māra …</span><br />
</p>
<p id="mn26c41p1">
<span class="pali m-text">Puna caparaṁ, bhikkhave, bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati.</span><br />
<span class="sujato m-text">Furthermore, a mendicant, going totally beyond the dimension of nothingness, enters and remains in the dimension of neither perception nor non-perception.</span><br />
</p>
<p id="mn26c41p2">
<span class="pali m-text">Ayaṁ vuccati, bhikkhave …pe… pāpimato.</span><br />
<span class="sujato m-text">This is called a mendicant who has blinded Māra …</span><br />
</p>
<p id="mn26c42p1">
<span class="pali m-text">Puna caparaṁ, bhikkhave, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati, paññāya cassa disvā āsavā parikkhīṇā honti.</span><br />
<span class="sujato m-text">Furthermore, a mendicant, going totally beyond the dimension of neither perception nor non-perception, enters and remains in the cessation of perception and feeling. And, having seen with wisdom, their defilements come to an end.</span><br />
</p>
<p id="mn26c42p2">
<span class="pali m-text">Ayaṁ vuccati, bhikkhave, bhikkhu andhamakāsi māraṁ apadaṁ, vadhitvā māracakkhuṁ adassanaṁ gato pāpimato.</span><br />
<span class="sujato m-text">This is called a mendicant who has blinded Māra, put out his eyes without a trace, and gone where the Wicked One cannot see.</span><br />
</p>
<p id="mn26c42p3">
<span class="pali m-text">Tiṇṇo loke visattikaṁ vissattho gacchati, vissattho tiṭṭhati, vissattho nisīdati, vissattho seyyaṁ kappeti.</span><br />
<span class="sujato m-text">They’ve crossed over clinging to the world. And they walk, stand, sit, and lie down in confidence.</span><br />
</p>
<p id="mn26c42p4">
<span class="pali m-text">Taṁ kissa hetu?</span><br />
<span class="sujato m-text">Why is that?</span><br />
</p>
<p id="mn26c42p5">
<span class="pali m-text">Anāpāthagato, bhikkhave, pāpimato”ti.</span><br />
<span class="sujato m-text">Because they’re out of the Wicked One’s range.”</span><br />
</p>
<p id="mn26c42p6">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="mn26c42p7">
<span class="pali m-text">Attamanā te bhikkhū bhagavato bhāsitaṁ abhinandunti.</span><br />
<span class="sujato m-text">Satisfied, the mendicants were happy with what the Buddha said.</span><br />
</p>
<p id="mn26c42p8">
<span class="pali m-text">Pāsarāsisuttaṁ niṭṭhitaṁ chaṭṭhaṁ.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/mn0025.html">Previous</a></div>
<div class="m-col-t-6 m-text-right">
<a href="https://theravadan.org/pages/mn0027.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>