<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; bv &raquo; Buddhavaṁsa | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/bv0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://theravadan.org/pages/search">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-bv-index.html">bv</a> &raquo;
          </span>
          Buddhavaṁsa
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/bv0007.html">Previous</a></div>
<div class="m-col-t-6 m-text-right">
<a href="https://theravadan.org/pages/bv0009.html">Next</a></div>
</div>
<section id="sobhitabuddhavamsa">
<span id="bv8c0p2"></span><h2><span class="pali m-text">8. Sobhitabuddhavaṁsa</span></h2>
<p id="bv8c1p1">
<span class="pali m-text">“Revatassa aparena,</span><br />
</p>
<p id="bv8c1p2">
<span class="pali m-text">sobhito nāma nāyako;</span><br />
</p>
<p id="bv8c1p3">
<span class="pali m-text">Samāhito santacitto,</span><br />
</p>
<p id="bv8c1p4">
<span class="pali m-text">asamo appaṭipuggalo.</span><br />
</p>
<p id="bv8c2p1">
<span class="pali m-text">So jino sakagehamhi,</span><br />
</p>
<p id="bv8c2p2">
<span class="pali m-text">mānasaṁ vinivattayi;</span><br />
</p>
<p id="bv8c2p3">
<span class="pali m-text">Patvāna kevalaṁ bodhiṁ,</span><br />
</p>
<p id="bv8c2p4">
<span class="pali m-text">dhammacakkaṁ pavattayi.</span><br />
</p>
<p id="bv8c3p1">
<span class="pali m-text">Yāva heṭṭhā avīcito,</span><br />
</p>
<p id="bv8c3p2">
<span class="pali m-text">bhavaggā cāpi uddhato;</span><br />
</p>
<p id="bv8c3p3">
<span class="pali m-text">Etthantare ekaparisā,</span><br />
</p>
<p id="bv8c3p4">
<span class="pali m-text">ahosi dhammadesane.</span><br />
</p>
<p id="bv8c4p1">
<span class="pali m-text">Tāya parisāya sambuddho,</span><br />
</p>
<p id="bv8c4p2">
<span class="pali m-text">dhammacakkaṁ pavattayi;</span><br />
</p>
<p id="bv8c4p3">
<span class="pali m-text">Gaṇanāya na vattabbo,</span><br />
</p>
<p id="bv8c4p4">
<span class="pali m-text">paṭhamābhisamayo ahu.</span><br />
</p>
<p id="bv8c5p1">
<span class="pali m-text">Tato parampi desente,</span><br />
</p>
<p id="bv8c5p2">
<span class="pali m-text">marūnañca samāgame;</span><br />
</p>
<p id="bv8c5p3">
<span class="pali m-text">Navutikoṭisahassānaṁ,</span><br />
</p>
<p id="bv8c5p4">
<span class="pali m-text">dutiyābhisamayo ahu.</span><br />
</p>
<p id="bv8c6p1">
<span class="pali m-text">Punāparaṁ rājaputto,</span><br />
</p>
<p id="bv8c6p2">
<span class="pali m-text">jayaseno nāma khattiyo;</span><br />
</p>
<p id="bv8c6p3">
<span class="pali m-text">Ārāmaṁ ropayitvāna,</span><br />
</p>
<p id="bv8c6p4">
<span class="pali m-text">buddhe niyyādayī tadā.</span><br />
</p>
<p id="bv8c7p1">
<span class="pali m-text">Tassa yāgaṁ pakittento,</span><br />
</p>
<p id="bv8c7p2">
<span class="pali m-text">dhammaṁ desesi cakkhumā;</span><br />
</p>
<p id="bv8c7p3">
<span class="pali m-text">Tadā koṭisahassānaṁ,</span><br />
</p>
<p id="bv8c7p4">
<span class="pali m-text">tatiyābhisamayo ahu.</span><br />
</p>
<p id="bv8c8p1">
<span class="pali m-text">Sannipātā tayo āsuṁ,</span><br />
</p>
<p id="bv8c8p2">
<span class="pali m-text">sobhitassa mahesino;</span><br />
</p>
<p id="bv8c8p3">
<span class="pali m-text">Khīṇāsavānaṁ vimalānaṁ,</span><br />
</p>
<p id="bv8c8p4">
<span class="pali m-text">santacittāna tādinaṁ.</span><br />
</p>
<p id="bv8c9p1">
<span class="pali m-text">Uggato nāma so rājā,</span><br />
</p>
<p id="bv8c9p2">
<span class="pali m-text">dānaṁ deti naruttame;</span><br />
</p>
<p id="bv8c9p3">
<span class="pali m-text">Tamhi dāne samāgañchuṁ,</span><br />
</p>
<p id="bv8c9p4">
<span class="pali m-text">arahantā satakoṭiyo.</span><br />
</p>
<p id="bv8c10p1">
<span class="pali m-text">Punāparaṁ puragaṇo,</span><br />
</p>
<p id="bv8c10p2">
<span class="pali m-text">deti dānaṁ naruttame;</span><br />
</p>
<p id="bv8c10p3">
<span class="pali m-text">Tadā navutikoṭīnaṁ,</span><br />
</p>
<p id="bv8c10p4">
<span class="pali m-text">dutiyo āsi samāgamo.</span><br />
</p>
<p id="bv8c11p1">
<span class="pali m-text">Devaloke vasitvāna,</span><br />
</p>
<p id="bv8c11p2">
<span class="pali m-text">yadā orohatī jino;</span><br />
</p>
<p id="bv8c11p3">
<span class="pali m-text">Tadā asītikoṭīnaṁ,</span><br />
</p>
<p id="bv8c11p4">
<span class="pali m-text">tatiyo āsi samāgamo.</span><br />
</p>
<p id="bv8c12p1">
<span class="pali m-text">Ahaṁ tena samayena,</span><br />
</p>
<p id="bv8c12p2">
<span class="pali m-text">sujāto nāma brāhmaṇo;</span><br />
</p>
<p id="bv8c12p3">
<span class="pali m-text">Tadā sasāvakaṁ buddhaṁ,</span><br />
</p>
<p id="bv8c12p4">
<span class="pali m-text">annapānena tappayiṁ.</span><br />
</p>
<p id="bv8c13p1">
<span class="pali m-text">Sopi maṁ buddho byākāsi,</span><br />
</p>
<p id="bv8c13p2">
<span class="pali m-text">sobhito lokanāyako;</span><br />
</p>
<p id="bv8c13p3">
<span class="pali m-text">‘Aparimeyyito kappe,</span><br />
</p>
<p id="bv8c13p4">
<span class="pali m-text">ayaṁ buddho bhavissati.</span><br />
</p>
<p id="bv8c14p1">
<span class="pali m-text">Padhānaṁ padahitvāna,</span><br />
</p>
<p id="bv8c14p2">
<span class="pali m-text">…pe…</span><br />
</p>
<p id="bv8c14p3">
<span class="pali m-text">hessāma sammukhā imaṁ’.</span><br />
</p>
<p id="bv8c15p1">
<span class="pali m-text">Tassāpi vacanaṁ sutvā,</span><br />
</p>
<p id="bv8c15p2">
<span class="pali m-text">haṭṭho saṁviggamānaso;</span><br />
</p>
<p id="bv8c15p3">
<span class="pali m-text">Tamevatthamanuppattiyā,</span><br />
</p>
<p id="bv8c15p4">
<span class="pali m-text">uggaṁ dhitimakāsahaṁ.</span><br />
</p>
<p id="bv8c16p1">
<span class="pali m-text">Sudhammaṁ nāma nagaraṁ,</span><br />
</p>
<p id="bv8c16p2">
<span class="pali m-text">sudhammo nāma khattiyo;</span><br />
</p>
<p id="bv8c16p3">
<span class="pali m-text">Sudhammā nāma janikā,</span><br />
</p>
<p id="bv8c16p4">
<span class="pali m-text">sobhitassa mahesino.</span><br />
</p>
<p id="bv8c17p1">
<span class="pali m-text">Navavassasahassāni,</span><br />
</p>
<p id="bv8c17p2">
<span class="pali m-text">agāraṁ ajjha so vasi;</span><br />
</p>
<p id="bv8c17p3">
<span class="pali m-text">Kumudo nāḷino padumo,</span><br />
</p>
<p id="bv8c17p4">
<span class="pali m-text">tayo pāsādamuttamā.</span><br />
</p>
<p id="bv8c18p1">
<span class="pali m-text">Sattatiṁsasahassāni,</span><br />
</p>
<p id="bv8c18p2">
<span class="pali m-text">nāriyo samalaṅkatā;</span><br />
</p>
<p id="bv8c18p3">
<span class="pali m-text">Maṇilā nāma sā nārī,</span><br />
</p>
<p id="bv8c18p4">
<span class="pali m-text">sīho nāmāsi atrajo.</span><br />
</p>
<p id="bv8c19p1">
<span class="pali m-text">Nimitte caturo disvā,</span><br />
</p>
<p id="bv8c19p2">
<span class="pali m-text">pāsādenābhinikkhami;</span><br />
</p>
<p id="bv8c19p3">
<span class="pali m-text">Sattāhaṁ padhānacāraṁ,</span><br />
</p>
<p id="bv8c19p4">
<span class="pali m-text">caritvā purisuttamo.</span><br />
</p>
<p id="bv8c20p1">
<span class="pali m-text">Brahmunā yācito santo,</span><br />
</p>
<p id="bv8c20p2">
<span class="pali m-text">sobhito lokanāyako;</span><br />
</p>
<p id="bv8c20p3">
<span class="pali m-text">Vatti cakkaṁ mahāvīro,</span><br />
</p>
<p id="bv8c20p4">
<span class="pali m-text">sudhammuyyānamuttame.</span><br />
</p>
<p id="bv8c21p1">
<span class="pali m-text">Asamo ca sunetto ca,</span><br />
</p>
<p id="bv8c21p2">
<span class="pali m-text">ahesuṁ aggasāvakā;</span><br />
</p>
<p id="bv8c21p3">
<span class="pali m-text">Anomo nāmupaṭṭhāko,</span><br />
</p>
<p id="bv8c21p4">
<span class="pali m-text">sobhitassa mahesino.</span><br />
</p>
<p id="bv8c22p1">
<span class="pali m-text">Nakulā ca sujātā ca,</span><br />
</p>
<p id="bv8c22p2">
<span class="pali m-text">ahesuṁ aggasāvikā;</span><br />
</p>
<p id="bv8c22p3">
<span class="pali m-text">Bujjhamāno ca so buddho,</span><br />
</p>
<p id="bv8c22p4">
<span class="pali m-text">nāgamūle abujjhatha.</span><br />
</p>
<p id="bv8c23p1">
<span class="pali m-text">Rammo ceva sudatto ca,</span><br />
</p>
<p id="bv8c23p2">
<span class="pali m-text">ahesuṁ aggupaṭṭhakā;</span><br />
</p>
<p id="bv8c23p3">
<span class="pali m-text">Nakulā ceva cittā ca,</span><br />
</p>
<p id="bv8c23p4">
<span class="pali m-text">ahesuṁ aggupaṭṭhikā.</span><br />
</p>
<p id="bv8c24p1">
<span class="pali m-text">Aṭṭhapaṇṇāsaratanaṁ,</span><br />
</p>
<p id="bv8c24p2">
<span class="pali m-text">accuggato mahāmuni;</span><br />
</p>
<p id="bv8c24p3">
<span class="pali m-text">Obhāseti disā sabbā,</span><br />
</p>
<p id="bv8c24p4">
<span class="pali m-text">sataraṁsīva uggato.</span><br />
</p>
<p id="bv8c25p1">
<span class="pali m-text">Yathā suphullaṁ pavanaṁ,</span><br />
</p>
<p id="bv8c25p2">
<span class="pali m-text">nānāgandhehi dhūpitaṁ;</span><br />
</p>
<p id="bv8c25p3">
<span class="pali m-text">Tatheva tassa pāvacanaṁ,</span><br />
</p>
<p id="bv8c25p4">
<span class="pali m-text">sīlagandhehi dhūpitaṁ.</span><br />
</p>
<p id="bv8c26p1">
<span class="pali m-text">Yathāpi sāgaro nāma,</span><br />
</p>
<p id="bv8c26p2">
<span class="pali m-text">dassanena atappiyo;</span><br />
</p>
<p id="bv8c26p3">
<span class="pali m-text">Tatheva tassa pāvacanaṁ,</span><br />
</p>
<p id="bv8c26p4">
<span class="pali m-text">savanena atappiyaṁ.</span><br />
</p>
<p id="bv8c27p1">
<span class="pali m-text">Navutivassasahassāni,</span><br />
</p>
<p id="bv8c27p2">
<span class="pali m-text">āyu vijjati tāvade;</span><br />
</p>
<p id="bv8c27p3">
<span class="pali m-text">Tāvatā tiṭṭhamāno so,</span><br />
</p>
<p id="bv8c27p4">
<span class="pali m-text">tāresi janataṁ bahuṁ.</span><br />
</p>
<p id="bv8c28p1">
<span class="pali m-text">Ovādaṁ anusiṭṭhiñca,</span><br />
</p>
<p id="bv8c28p2">
<span class="pali m-text">datvāna sesake jane;</span><br />
</p>
<p id="bv8c28p3">
<span class="pali m-text">Hutāsanova tāpetvā,</span><br />
</p>
<p id="bv8c28p4">
<span class="pali m-text">nibbuto so sasāvako.</span><br />
</p>
<p id="bv8c29p1">
<span class="pali m-text">So ca buddho asamasamo,</span><br />
</p>
<p id="bv8c29p2">
<span class="pali m-text">tepi sāvakā balappattā;</span><br />
</p>
<p id="bv8c29p3">
<span class="pali m-text">Sabbaṁ tamantarahitaṁ,</span><br />
</p>
<p id="bv8c29p4">
<span class="pali m-text">nanu rittā sabbasaṅkhārā.</span><br />
</p>
<p id="bv8c30p1">
<span class="pali m-text">Sobhito varasambuddho,</span><br />
</p>
<p id="bv8c30p2">
<span class="pali m-text">Sīhārāmamhi nibbuto;</span><br />
</p>
<p id="bv8c30p3">
<span class="pali m-text">Dhātuvitthārikaṁ āsi,</span><br />
</p>
<p id="bv8c30p4">
<span class="pali m-text">Tesu tesu padesato”ti.</span><br />
</p>
<p id="bv8c31p1">
<span class="pali m-text">Sobhitassa bhagavato vaṁso chaṭṭho.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/bv0007.html">Previous</a></div>
<div class="m-col-t-6 m-text-right">
<a href="https://theravadan.org/pages/bv0009.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>