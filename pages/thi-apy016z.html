<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-apy016z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://theravadan.org/pages/thi-apy016z.html" />
  <meta property="og:description" content="Khattiyāvagga 4 Siṅgālamātutherīapadāna “Padumuttaro nāma jino, sabbadhammāna pāragū; Ito satasahassamhi, kappe uppajji nāyako. Tadāhaṁ haṁsavatiyaṁ, jātāmaccakule ahuṁ; Nānāratanapajjote, iddhe phīte mahaddhane. Pitunā saha gantvāna, mahājanapurakkhatā; Dhammaṁ buddhassa sutvāna, pabbajiṁ anagāriyaṁ. Pabbajitvāna kāyena, pāpakammaṁ vivajjayiṁ; Vacīduccaritaṁ hitvā, ājīvaṁ parisodhayiṁ. Buddhe pasannā dhamme ca, saṅghe ca tibbagāravā; Saddhammassavane yuttā …" />
  <meta name="twitter:description" content="Khattiyāvagga 4 Siṅgālamātutherīapadāna “Padumuttaro nāma jino, sabbadhammāna pāragū; Ito satasahassamhi, kappe uppajji nāyako. Tadāhaṁ haṁsavatiyaṁ, jātāmaccakule ahuṁ; Nānāratanapajjote, iddhe phīte mahaddhane. Pitunā saha gantvāna, mahājanapurakkhatā; Dhammaṁ buddhassa sutvāna, pabbajiṁ anagāriyaṁ. Pabbajitvāna kāyena, pāpakammaṁ vivajjayiṁ; Vacīduccaritaṁ hitvā, ājīvaṁ parisodhayiṁ. Buddhe pasannā dhamme ca, saṅghe ca tibbagāravā; Saddhammassavane yuttā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<section id="khattiyavagga">
<h2><a href="#khattiyavagga">Khattiyāvagga</a></h2>
<section id="singalamatutheriapadana">
<h3><a href="#singalamatutheriapadana">4 Siṅgālamātutherīapadāna</a></h3>
<p id="thi-ap34c1p1">
<span class="m-text m-primary">“Padumuttaro nāma jino,</span><br />
</p>
<p id="thi-ap34c1p2">
<span class="m-text m-primary">sabbadhammāna pāragū;</span><br />
</p>
<p id="thi-ap34c1p3">
<span class="m-text m-primary">Ito satasahassamhi,</span><br />
</p>
<p id="thi-ap34c1p4">
<span class="m-text m-primary">kappe uppajji nāyako.</span><br />
</p>
<p id="thi-ap34c2p1">
<span class="m-text m-primary">Tadāhaṁ haṁsavatiyaṁ,</span><br />
</p>
<p id="thi-ap34c2p2">
<span class="m-text m-primary">jātāmaccakule ahuṁ;</span><br />
</p>
<p id="thi-ap34c2p3">
<span class="m-text m-primary">Nānāratanapajjote,</span><br />
</p>
<p id="thi-ap34c2p4">
<span class="m-text m-primary">iddhe phīte mahaddhane.</span><br />
</p>
<p id="thi-ap34c3p1">
<span class="m-text m-primary">Pitunā saha gantvāna,</span><br />
</p>
<p id="thi-ap34c3p2">
<span class="m-text m-primary">mahājanapurakkhatā;</span><br />
</p>
<p id="thi-ap34c3p3">
<span class="m-text m-primary">Dhammaṁ buddhassa sutvāna,</span><br />
</p>
<p id="thi-ap34c3p4">
<span class="m-text m-primary">pabbajiṁ anagāriyaṁ.</span><br />
</p>
<p id="thi-ap34c4p1">
<span class="m-text m-primary">Pabbajitvāna kāyena,</span><br />
</p>
<p id="thi-ap34c4p2">
<span class="m-text m-primary">pāpakammaṁ vivajjayiṁ;</span><br />
</p>
<p id="thi-ap34c4p3">
<span class="m-text m-primary">Vacīduccaritaṁ hitvā,</span><br />
</p>
<p id="thi-ap34c4p4">
<span class="m-text m-primary">ājīvaṁ parisodhayiṁ.</span><br />
</p>
<p id="thi-ap34c5p1">
<span class="m-text m-primary">Buddhe pasannā dhamme ca,</span><br />
</p>
<p id="thi-ap34c5p2">
<span class="m-text m-primary">saṅghe ca tibbagāravā;</span><br />
</p>
<p id="thi-ap34c5p3">
<span class="m-text m-primary">Saddhammassavane yuttā,</span><br />
</p>
<p id="thi-ap34c5p4">
<span class="m-text m-primary">buddhadassanalālasā.</span><br />
</p>
<p id="thi-ap34c6p1">
<span class="m-text m-primary">Aggaṁ saddhādhimuttānaṁ,</span><br />
</p>
<p id="thi-ap34c6p2">
<span class="m-text m-primary">assosiṁ bhikkhuniṁ tadā;</span><br />
</p>
<p id="thi-ap34c6p3">
<span class="m-text m-primary">Taṁ ṭhānaṁ patthayitvāna,</span><br />
</p>
<p id="thi-ap34c6p4">
<span class="m-text m-primary">tisso sikkhā apūrayiṁ.</span><br />
</p>
<p id="thi-ap34c7p1">
<span class="m-text m-primary">Tato maṁ sugato āha,</span><br />
</p>
<p id="thi-ap34c7p2">
<span class="m-text m-primary">karuṇānugatāsayo;</span><br />
</p>
<p id="thi-ap34c7p3">
<span class="m-text m-primary">‘Yassa saddhā tathāgate,</span><br />
</p>
<p id="thi-ap34c7p4">
<span class="m-text m-primary">acalā suppatiṭṭhitā;</span><br />
</p>
<p id="thi-ap34c7p5">
<span class="m-text m-primary">Sīlañca yassa kalyāṇaṁ,</span><br />
</p>
<p id="thi-ap34c7p6">
<span class="m-text m-primary">ariyakantaṁ pasaṁsitaṁ.</span><br />
</p>
<p id="thi-ap34c8p1">
<span class="m-text m-primary">Saṅghe pasādo yassatthi,</span><br />
</p>
<p id="thi-ap34c8p2">
<span class="m-text m-primary">ujubhūtañca dassanaṁ;</span><br />
</p>
<p id="thi-ap34c8p3">
<span class="m-text m-primary">Adaliddoti taṁ āhu,</span><br />
</p>
<p id="thi-ap34c8p4">
<span class="m-text m-primary">amoghaṁ tassa jīvitaṁ.</span><br />
</p>
<p id="thi-ap34c9p1">
<span class="m-text m-primary">Tasmā saddhañca sīlañca,</span><br />
</p>
<p id="thi-ap34c9p2">
<span class="m-text m-primary">pasādaṁ dhammadassanaṁ;</span><br />
</p>
<p id="thi-ap34c9p3">
<span class="m-text m-primary">Anuyuñjetha medhāvī,</span><br />
</p>
<p id="thi-ap34c9p4">
<span class="m-text m-primary">saraṁ buddhāna sāsanaṁ’.</span><br />
</p>
<p id="thi-ap34c10p1">
<span class="m-text m-primary">Taṁ sutvāhaṁ pamuditā,</span><br />
</p>
<p id="thi-ap34c10p2">
<span class="m-text m-primary">apucchiṁ paṇidhiṁ mama;</span><br />
</p>
<p id="thi-ap34c10p3">
<span class="m-text m-primary">Tadā anomo amito,</span><br />
</p>
<p id="thi-ap34c10p4">
<span class="m-text m-primary">byākarittha vināyako;</span><br />
</p>
<p id="thi-ap34c10p5">
<span class="m-text m-primary">‘Buddhe pasannā kalyāṇī,</span><br />
</p>
<p id="thi-ap34c10p6">
<span class="m-text m-primary">lacchase taṁ supatthitaṁ.</span><br />
</p>
<p id="thi-ap34c11p1">
<span class="m-text m-primary">Satasahassito kappe,</span><br />
</p>
<p id="thi-ap34c11p2">
<span class="m-text m-primary">okkākakulasambhavo;</span><br />
</p>
<p id="thi-ap34c11p3">
<span class="m-text m-primary">Gotamo nāma gottena,</span><br />
</p>
<p id="thi-ap34c11p4">
<span class="m-text m-primary">satthā loke bhavissati.</span><br />
</p>
<p id="thi-ap34c12p1">
<span class="m-text m-primary">Tassa dhammesu dāyādā,</span><br />
</p>
<p id="thi-ap34c12p2">
<span class="m-text m-primary">orasā dhammanimmitā;</span><br />
</p>
<p id="thi-ap34c12p3">
<span class="m-text m-primary">Siṅgālakassa mātāti,</span><br />
</p>
<p id="thi-ap34c12p4">
<span class="m-text m-primary">hessati satthu sāvikā’.</span><br />
</p>
<p id="thi-ap34c13p1">
<span class="m-text m-primary">Taṁ sutvā muditā hutvā,</span><br />
</p>
<p id="thi-ap34c13p2">
<span class="m-text m-primary">yāvajīvaṁ tadā jinaṁ;</span><br />
</p>
<p id="thi-ap34c13p3">
<span class="m-text m-primary">Mettacittā paricariṁ,</span><br />
</p>
<p id="thi-ap34c13p4">
<span class="m-text m-primary">paṭipattīhi nāyakaṁ.</span><br />
</p>
<p id="thi-ap34c14p1">
<span class="m-text m-primary">Tena kammena sukatena,</span><br />
</p>
<p id="thi-ap34c14p2">
<span class="m-text m-primary">cetanāpaṇidhīhi ca;</span><br />
</p>
<p id="thi-ap34c14p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="thi-ap34c14p4">
<span class="m-text m-primary">tāvatiṁsamagacchahaṁ.</span><br />
</p>
<p id="thi-ap34c15p1">
<span class="m-text m-primary">Pacchime ca bhave dāni,</span><br />
</p>
<p id="thi-ap34c15p2">
<span class="m-text m-primary">giribbajapuruttame;</span><br />
</p>
<p id="thi-ap34c15p3">
<span class="m-text m-primary">Jātā seṭṭhikule phīte,</span><br />
</p>
<p id="thi-ap34c15p4">
<span class="m-text m-primary">mahāratanasañcaye.</span><br />
</p>
<p id="thi-ap34c16p1">
<span class="m-text m-primary">Putto siṅgālako nāma,</span><br />
</p>
<p id="thi-ap34c16p2">
<span class="m-text m-primary">mamāsi vipathe rato;</span><br />
</p>
<p id="thi-ap34c16p3">
<span class="m-text m-primary">Diṭṭhigahanapakkhando,</span><br />
</p>
<p id="thi-ap34c16p4">
<span class="m-text m-primary">disāpūjanatapparo.</span><br />
</p>
<p id="thi-ap34c17p1">
<span class="m-text m-primary">Nānādisā namassantaṁ,</span><br />
</p>
<p id="thi-ap34c17p2">
<span class="m-text m-primary">piṇḍāya nagaraṁ vajaṁ;</span><br />
</p>
<p id="thi-ap34c17p3">
<span class="m-text m-primary">Taṁ disvā ovadī buddho,</span><br />
</p>
<p id="thi-ap34c17p4">
<span class="m-text m-primary">magge ṭhatvā vināyako.</span><br />
</p>
<p id="thi-ap34c18p1">
<span class="m-text m-primary">Tassa desayato dhammaṁ,</span><br />
</p>
<p id="thi-ap34c18p2">
<span class="m-text m-primary">panādo vimhayo ahu;</span><br />
</p>
<p id="thi-ap34c18p3">
<span class="m-text m-primary">Dvekoṭinaranārīnaṁ,</span><br />
</p>
<p id="thi-ap34c18p4">
<span class="m-text m-primary">dhammābhisamayo ahu.</span><br />
</p>
<p id="thi-ap34c19p1">
<span class="m-text m-primary">Tadāhaṁ parisaṁ gantvā,</span><br />
</p>
<p id="thi-ap34c19p2">
<span class="m-text m-primary">sutvā sugatabhāsitaṁ;</span><br />
</p>
<p id="thi-ap34c19p3">
<span class="m-text m-primary">Sotāpattiphalaṁ pattā,</span><br />
</p>
<p id="thi-ap34c19p4">
<span class="m-text m-primary">pabbajiṁ anagāriyaṁ.</span><br />
</p>
<p id="thi-ap34c20p1">
<span class="m-text m-primary">Na cireneva kālena,</span><br />
</p>
<p id="thi-ap34c20p2">
<span class="m-text m-primary">buddhadassanalālasā;</span><br />
</p>
<p id="thi-ap34c20p3">
<span class="m-text m-primary">Anussatiṁ taṁ bhāvetvā,</span><br />
</p>
<p id="thi-ap34c20p4">
<span class="m-text m-primary">arahattamapāpuṇiṁ.</span><br />
</p>
<p id="thi-ap34c21p1">
<span class="m-text m-primary">Dassanatthāya buddhassa,</span><br />
</p>
<p id="thi-ap34c21p2">
<span class="m-text m-primary">sabbadā ca vajāmahaṁ;</span><br />
</p>
<p id="thi-ap34c21p3">
<span class="m-text m-primary">Atittāyeva passāmi,</span><br />
</p>
<p id="thi-ap34c21p4">
<span class="m-text m-primary">rūpaṁ nayananandanaṁ.</span><br />
</p>
<p id="thi-ap34c22p1">
<span class="m-text m-primary">Sabbapāramisambhūtaṁ,</span><br />
</p>
<p id="thi-ap34c22p2">
<span class="m-text m-primary">lakkhīnilayanaṁ varaṁ;</span><br />
</p>
<p id="thi-ap34c22p3">
<span class="m-text m-primary">Rūpaṁ sabbasubhākiṇṇaṁ,</span><br />
</p>
<p id="thi-ap34c22p4">
<span class="m-text m-primary">atittā viharāmahaṁ.</span><br />
</p>
<p id="thi-ap34c23p1">
<span class="m-text m-primary">Jino tasmiṁ guṇe tuṭṭho,</span><br />
</p>
<p id="thi-ap34c23p2">
<span class="m-text m-primary">etadagge ṭhapesi maṁ;</span><br />
</p>
<p id="thi-ap34c23p3">
<span class="m-text m-primary">‘Siṅgālakassa yā mātā,</span><br />
</p>
<p id="thi-ap34c23p4">
<span class="m-text m-primary">aggā saddhādhimuttikā’.</span><br />
</p>
<p id="thi-ap34c24p1">
<span class="m-text m-primary">Iddhīsu ca vasī homi,</span><br />
</p>
<p id="thi-ap34c24p2">
<span class="m-text m-primary">dibbāya sotadhātuyā;</span><br />
</p>
<p id="thi-ap34c24p3">
<span class="m-text m-primary">Cetopariyañāṇassa,</span><br />
</p>
<p id="thi-ap34c24p4">
<span class="m-text m-primary">vasī homi mahāmuni.</span><br />
</p>
<p id="thi-ap34c25p1">
<span class="m-text m-primary">Pubbenivāsaṁ jānāmi,</span><br />
</p>
<p id="thi-ap34c25p2">
<span class="m-text m-primary">dibbacakkhu visodhitaṁ;</span><br />
</p>
<p id="thi-ap34c25p3">
<span class="m-text m-primary">Sabbāsavā parikkhīṇā,</span><br />
</p>
<p id="thi-ap34c25p4">
<span class="m-text m-primary">natthi dāni punabbhavo.</span><br />
</p>
<p id="thi-ap34c26p1">
<span class="m-text m-primary">Atthadhammaniruttīsu,</span><br />
</p>
<p id="thi-ap34c26p2">
<span class="m-text m-primary">paṭibhāne tatheva ca;</span><br />
</p>
<p id="thi-ap34c26p3">
<span class="m-text m-primary">Ñāṇaṁ mama mahāvīra,</span><br />
</p>
<p id="thi-ap34c26p4">
<span class="m-text m-primary">uppannaṁ tava santike.</span><br />
</p>
<p id="thi-ap34c27p1">
<span class="m-text m-primary">Kilesā jhāpitā mayhaṁ,</span><br />
</p>
<p id="thi-ap34c27p2">
<span class="m-text m-primary">…pe…</span><br />
</p>
<p id="thi-ap34c27p3">
<span class="m-text m-primary">viharāmi anāsavā.</span><br />
</p>
<p id="thi-ap34c28p1">
<span class="m-text m-primary">Svāgataṁ vata me āsi,</span><br />
</p>
<p id="thi-ap34c28p2">
<span class="m-text m-primary">…pe…</span><br />
</p>
<p id="thi-ap34c28p3">
<span class="m-text m-primary">kataṁ buddhassa sāsanaṁ.</span><br />
</p>
<p id="thi-ap34c29p1">
<span class="m-text m-primary">Paṭisambhidā catasso,</span><br />
</p>
<p id="thi-ap34c29p2">
<span class="m-text m-primary">…pe…</span><br />
</p>
<p id="thi-ap34c29p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="thi-ap34c30p1">
<span class="m-text m-primary">Itthaṁ sudaṁ siṅgālamātā bhikkhunī imā gāthāyo abhāsitthāti.</span><br />
</p>
<p id="thi-ap34c31p1">
<span class="m-text m-primary">Siṅgālamātutheriyāpadānaṁ catutthaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>