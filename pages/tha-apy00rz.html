<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy00rz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy00rz.html" />
  <meta property="og:description" content="Sīhāsaniyavagga 10. Sumaṅgalattheraapadāna “Āhutiṁ yiṭṭhukāmohaṁ, paṭiyādetvāna bhojanaṁ; Brāhmaṇe paṭimānento, visāle māḷake ṭhito. Athaddasāsiṁ sambuddhaṁ, piyadassiṁ mahāyasaṁ; Sabbalokavinetāraṁ, sayambhuṁ aggapuggalaṁ. Bhagavantaṁ jutimantaṁ, sāvakehi purakkhataṁ; Ādiccamiva rocantaṁ, rathiyaṁ paṭipannakaṁ. Añjaliṁ paggahetvāna, sakaṁ cittaṁ pasādayiṁ; Manasāva nimantesiṁ, ‘āgacchatu mahāmuni’. Mama saṅkappamaññāya, satthā loke anuttaro; Khī …" />
  <meta name="twitter:description" content="Sīhāsaniyavagga 10. Sumaṅgalattheraapadāna “Āhutiṁ yiṭṭhukāmohaṁ, paṭiyādetvāna bhojanaṁ; Brāhmaṇe paṭimānento, visāle māḷake ṭhito. Athaddasāsiṁ sambuddhaṁ, piyadassiṁ mahāyasaṁ; Sabbalokavinetāraṁ, sayambhuṁ aggapuggalaṁ. Bhagavantaṁ jutimantaṁ, sāvakehi purakkhataṁ; Ādiccamiva rocantaṁ, rathiyaṁ paṭipannakaṁ. Añjaliṁ paggahetvāna, sakaṁ cittaṁ pasādayiṁ; Manasāva nimantesiṁ, ‘āgacchatu mahāmuni’. Mama saṅkappamaññāya, satthā loke anuttaro; Khī …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="sihasaniyavagga">
<h2><a href="#sihasaniyavagga">Sīhāsaniyavagga</a></h2>
<section id="sumangalattheraapadana">
<h3><a href="#sumangalattheraapadana">10. Sumaṅgalattheraapadāna</a></h3>
<p id="tha-ap22c1p1">
<span class="m-text m-primary">“Āhutiṁ yiṭṭhukāmohaṁ,</span><br />
</p>
<p id="tha-ap22c1p2">
<span class="m-text m-primary">paṭiyādetvāna bhojanaṁ;</span><br />
</p>
<p id="tha-ap22c1p3">
<span class="m-text m-primary">Brāhmaṇe paṭimānento,</span><br />
</p>
<p id="tha-ap22c1p4">
<span class="m-text m-primary">visāle māḷake ṭhito.</span><br />
</p>
<p id="tha-ap22c2p1">
<span class="m-text m-primary">Athaddasāsiṁ sambuddhaṁ,</span><br />
</p>
<p id="tha-ap22c2p2">
<span class="m-text m-primary">piyadassiṁ mahāyasaṁ;</span><br />
</p>
<p id="tha-ap22c2p3">
<span class="m-text m-primary">Sabbalokavinetāraṁ,</span><br />
</p>
<p id="tha-ap22c2p4">
<span class="m-text m-primary">sayambhuṁ aggapuggalaṁ.</span><br />
</p>
<p id="tha-ap22c3p1">
<span class="m-text m-primary">Bhagavantaṁ jutimantaṁ,</span><br />
</p>
<p id="tha-ap22c3p2">
<span class="m-text m-primary">sāvakehi purakkhataṁ;</span><br />
</p>
<p id="tha-ap22c3p3">
<span class="m-text m-primary">Ādiccamiva rocantaṁ,</span><br />
</p>
<p id="tha-ap22c3p4">
<span class="m-text m-primary">rathiyaṁ paṭipannakaṁ.</span><br />
</p>
<p id="tha-ap22c4p1">
<span class="m-text m-primary">Añjaliṁ paggahetvāna,</span><br />
</p>
<p id="tha-ap22c4p2">
<span class="m-text m-primary">sakaṁ cittaṁ pasādayiṁ;</span><br />
</p>
<p id="tha-ap22c4p3">
<span class="m-text m-primary">Manasāva nimantesiṁ,</span><br />
</p>
<p id="tha-ap22c4p4">
<span class="m-text m-primary">‘āgacchatu mahāmuni’.</span><br />
</p>
<p id="tha-ap22c5p1">
<span class="m-text m-primary">Mama saṅkappamaññāya,</span><br />
</p>
<p id="tha-ap22c5p2">
<span class="m-text m-primary">satthā loke anuttaro;</span><br />
</p>
<p id="tha-ap22c5p3">
<span class="m-text m-primary">Khīṇāsavasahassehi,</span><br />
</p>
<p id="tha-ap22c5p4">
<span class="m-text m-primary">mama dvāraṁ upāgami.</span><br />
</p>
<p id="tha-ap22c6p1">
<span class="m-text m-primary">Namo te purisājañña,</span><br />
</p>
<p id="tha-ap22c6p2">
<span class="m-text m-primary">namo te purisuttama;</span><br />
</p>
<p id="tha-ap22c6p3">
<span class="m-text m-primary">Pāsādaṁ abhirūhitvā,</span><br />
</p>
<p id="tha-ap22c6p4">
<span class="m-text m-primary">sīhāsane nisīdataṁ.</span><br />
</p>
<p id="tha-ap22c7p1">
<span class="m-text m-primary">Danto dantaparivāro,</span><br />
</p>
<p id="tha-ap22c7p2">
<span class="m-text m-primary">tiṇṇo tārayataṁ varo;</span><br />
</p>
<p id="tha-ap22c7p3">
<span class="m-text m-primary">Pāsādaṁ abhirūhitvā,</span><br />
</p>
<p id="tha-ap22c7p4">
<span class="m-text m-primary">nisīdi pavarāsane.</span><br />
</p>
<p id="tha-ap22c8p1">
<span class="m-text m-primary">Yaṁ me atthi sake gehe,</span><br />
</p>
<p id="tha-ap22c8p2">
<span class="m-text m-primary">āmisaṁ paccupaṭṭhitaṁ;</span><br />
</p>
<p id="tha-ap22c8p3">
<span class="m-text m-primary">Tāhaṁ buddhassa pādāsiṁ,</span><br />
</p>
<p id="tha-ap22c8p4">
<span class="m-text m-primary">pasanno sehi pāṇibhi.</span><br />
</p>
<p id="tha-ap22c9p1">
<span class="m-text m-primary">Pasannacitto sumano,</span><br />
</p>
<p id="tha-ap22c9p2">
<span class="m-text m-primary">vedajāto katañjalī;</span><br />
</p>
<p id="tha-ap22c9p3">
<span class="m-text m-primary">Buddhaseṭṭhaṁ namassāmi,</span><br />
</p>
<p id="tha-ap22c9p4">
<span class="m-text m-primary">aho buddhassuḷāratā.</span><br />
</p>
<p id="tha-ap22c10p1">
<span class="m-text m-primary">Aṭṭhannaṁ payirūpāsataṁ,</span><br />
</p>
<p id="tha-ap22c10p2">
<span class="m-text m-primary">bhuñjaṁ khīṇāsavā bahū;</span><br />
</p>
<p id="tha-ap22c10p3">
<span class="m-text m-primary">Tuyheveso ānubhāvo,</span><br />
</p>
<p id="tha-ap22c10p4">
<span class="m-text m-primary">saraṇaṁ taṁ upemahaṁ.</span><br />
</p>
<p id="tha-ap22c11p1">
<span class="m-text m-primary">Piyadassī ca bhagavā,</span><br />
</p>
<p id="tha-ap22c11p2">
<span class="m-text m-primary">lokajeṭṭho narāsabho;</span><br />
</p>
<p id="tha-ap22c11p3">
<span class="m-text m-primary">Bhikkhusaṅghe nisīditvā,</span><br />
</p>
<p id="tha-ap22c11p4">
<span class="m-text m-primary">imā gāthā abhāsatha.</span><br />
</p>
<p id="tha-ap22c12p1">
<span class="m-text m-primary">‘Yo so saṅghaṁ abhojesi,</span><br />
</p>
<p id="tha-ap22c12p2">
<span class="m-text m-primary">ujubhūtaṁ samāhitaṁ;</span><br />
</p>
<p id="tha-ap22c12p3">
<span class="m-text m-primary">Tathāgatañca sambuddhaṁ,</span><br />
</p>
<p id="tha-ap22c12p4">
<span class="m-text m-primary">suṇātha mama bhāsato.</span><br />
</p>
<p id="tha-ap22c13p1">
<span class="m-text m-primary">Sattavīsatikkhattuṁ so,</span><br />
</p>
<p id="tha-ap22c13p2">
<span class="m-text m-primary">devarajjaṁ karissati;</span><br />
</p>
<p id="tha-ap22c13p3">
<span class="m-text m-primary">Sakakammābhiraddho so,</span><br />
</p>
<p id="tha-ap22c13p4">
<span class="m-text m-primary">devaloke ramissati.</span><br />
</p>
<p id="tha-ap22c14p1">
<span class="m-text m-primary">Dasa aṭṭha cakkhattuṁ so,</span><br />
</p>
<p id="tha-ap22c14p2">
<span class="m-text m-primary">cakkavattī bhavissati;</span><br />
</p>
<p id="tha-ap22c14p3">
<span class="m-text m-primary">Pathabyā rajjaṁ pañcasataṁ,</span><br />
</p>
<p id="tha-ap22c14p4">
<span class="m-text m-primary">vasudhaṁ āvasissati’.</span><br />
</p>
<p id="tha-ap22c15p1">
<span class="m-text m-primary">Araññavanamoggayha,</span><br />
</p>
<p id="tha-ap22c15p2">
<span class="m-text m-primary">kānanaṁ byagghasevitaṁ;</span><br />
</p>
<p id="tha-ap22c15p3">
<span class="m-text m-primary">Padhānaṁ padahitvāna,</span><br />
</p>
<p id="tha-ap22c15p4">
<span class="m-text m-primary">kilesā jhāpitā mayā.</span><br />
</p>
<p id="tha-ap22c16p1">
<span class="m-text m-primary">Aṭṭhārase kappasate,</span><br />
</p>
<p id="tha-ap22c16p2">
<span class="m-text m-primary">yaṁ dānamadadiṁ tadā;</span><br />
</p>
<p id="tha-ap22c16p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap22c16p4">
<span class="m-text m-primary">bhattadānassidaṁ phalaṁ.</span><br />
</p>
<p id="tha-ap22c17p1">
<span class="m-text m-primary">Paṭisambhidā catasso,</span><br />
</p>
<p id="tha-ap22c17p2">
<span class="m-text m-primary">Vimokkhāpi ca aṭṭhime;</span><br />
</p>
<p id="tha-ap22c17p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap22c17p4">
<span class="m-text m-primary">Kataṁ buddhassa sāsanaṁ”.</span><br />
</p>
<p id="tha-ap22c18p1">
<span class="m-text m-primary">Itthaṁ sudaṁ āyasmā sumaṅgalo thero imā gāthāyo abhāsitthāti.</span><br />
</p>
<p id="tha-ap22c19p1">
<span class="m-text m-primary">Sumaṅgalattherassāpadānaṁ dasamaṁ.</span><br />
</p>
<p id="tha-ap22c20p1">
<span class="m-text m-primary">Tassuddānaṁ</span><br />
</p>
<p id="tha-ap22c21p1">
<span class="m-text m-primary">Sīhāsanī ekathambhī,</span><br />
</p>
<p id="tha-ap22c21p2">
<span class="m-text m-primary">nando ca cūḷapanthako;</span><br />
</p>
<p id="tha-ap22c21p3">
<span class="m-text m-primary">Pilindarāhulo ceva,</span><br />
</p>
<p id="tha-ap22c21p4">
<span class="m-text m-primary">vaṅganto raṭṭhapālako.</span><br />
</p>
<p id="tha-ap22c22p1">
<span class="m-text m-primary">Sopāko maṅgalo ceva,</span><br />
</p>
<p id="tha-ap22c22p2">
<span class="m-text m-primary">daseva dutiye vagge;</span><br />
</p>
<p id="tha-ap22c22p3">
<span class="m-text m-primary">Satañca aṭṭhatiṁsa ca,</span><br />
</p>
<p id="tha-ap22c22p4">
<span class="m-text m-primary">gāthā cettha pakāsitā.</span><br />
</p>
<p id="tha-ap22c23p1">
<span class="m-text m-primary">Sīhāsaniyavaggo dutiyo.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>