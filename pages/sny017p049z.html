<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; sn &raquo; sn35 &raquo; Saṁyutta Nikāya 35 | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/sny017p049z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Saṁyutta Nikāya 35" />
  <meta name="twitter:title" content="Saṁyutta Nikāya 35" />
  <meta property="og:url" content="/pages/sny017p049z.html" />
  <meta property="og:description" content="Translators: sujato Linked Discourses 35.121 12. Lokakāmaguṇavagga 12. The World and the Kinds of Sensual Stimulation 121. Rāhulovādasutta Advice to Rāhula Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha …" />
  <meta name="twitter:description" content="Translators: sujato Linked Discourses 35.121 12. Lokakāmaguṇavagga 12. The World and the Kinds of Sensual Stimulation 121. Rāhulovādasutta Advice to Rāhula Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. At one time the Buddha was staying near Sāvatthī in Jeta’s Grove, Anāthapiṇḍika’s monastery. Atha …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-sn-index.html">sn</a> &raquo;
            <a href="/pages/ms-sutta-sn-sn35-index.html">sn35</a> &raquo;
          </span>
          Saṁyutta Nikāya 35
        </h1>
<!-- content -->
<p>Translators: <span class="sujato m-text">sujato</span></p>
<p><span class="sujato m-text">Linked Discourses 35.121</span></p>
<section id="lokakamagunavagga">
<h2><a href="#lokakamagunavagga">12. Lokakāmaguṇavagga</a></h2>
<p><span class="sujato m-text">12. The World and the Kinds of Sensual Stimulation</span></p>
<section id="rahulovadasutta">
<h3><a href="#rahulovadasutta">121. Rāhulovādasutta</a></h3>
<p><span class="sujato m-text">Advice to Rāhula</span></p>
<p id="sn35p121c1p1">
<span class="pali m-text">Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.</span><br />
<span class="sujato m-text">At one time the Buddha was staying near Sāvatthī in Jeta’s Grove, Anāthapiṇḍika’s monastery.</span><br />
</p>
<p id="sn35p121c1p2">
<span class="pali m-text">Atha kho bhagavato rahogatassa paṭisallīnassa evaṁ cetaso parivitakko udapādi:</span><br />
<span class="sujato m-text">Then as he was in private retreat this thought came to his mind,</span><br />
</p>
<p id="sn35p121c1p3">
<span class="pali m-text">“paripakkā kho rāhulassa vimuttiparipācaniyā dhammā;</span><br />
<span class="sujato m-text">“The qualities that ripen in freedom have ripened in Rāhula.</span><br />
</p>
<p id="sn35p121c1p4">
<span class="pali m-text">yannūnāhaṁ rāhulaṁ uttariṁ āsavānaṁ khaye vineyyan”ti.</span><br />
<span class="sujato m-text">Why don’t I lead him further to the ending of defilements?”</span><br />
</p>
<p id="sn35p121c1p5">
<span class="pali m-text">Atha kho bhagavā pubbaṇhasamayaṁ nivāsetvā pattacīvaramādāya sāvatthiyaṁ piṇḍāya caritvā</span><br />
<span class="sujato m-text">Then the Buddha robed up in the morning and, taking his bowl and robe, wandered for alms in Sāvatthī.</span><br />
</p>
<p id="sn35p121c1p6">
<span class="pali m-text">pacchābhattaṁ piṇḍapātapaṭikkanto āyasmantaṁ rāhulaṁ āmantesi:</span><br />
<span class="sujato m-text">After the meal, on his return from almsround, he addressed Venerable Rāhula,</span><br />
</p>
<p id="sn35p121c1p7">
<span class="pali m-text">“gaṇhāhi, rāhula, nisīdanaṁ.</span><br />
<span class="sujato m-text">“Rāhula, get your sitting cloth.</span><br />
</p>
<p id="sn35p121c1p8">
<span class="pali m-text">Yena andhavanaṁ tenupasaṅkamissāma divāvihārāyā”ti.</span><br />
<span class="sujato m-text">Let’s go to the Dark Forest for the day’s meditation.”</span><br />
</p>
<p id="sn35p121c1p9">
<span class="pali m-text">“Evaṁ, bhante”ti kho āyasmā rāhulo bhagavato paṭissutvā nisīdanaṁ ādāya bhagavantaṁ piṭṭhito piṭṭhito anubandhi.</span><br />
<span class="sujato m-text">“Yes, sir,” replied Rāhula. Taking his sitting cloth he followed behind the Buddha.</span><br />
</p>
<p id="sn35p121c2p1">
<span class="pali m-text">Tena kho pana samayena anekāni devatāsahassāni bhagavantaṁ anubandhāni honti:</span><br />
<span class="sujato m-text">Now at that time many thousands of deities followed the Buddha, thinking,</span><br />
</p>
<p id="sn35p121c2p2">
<span class="pali m-text">“ajja bhagavā āyasmantaṁ rāhulaṁ uttariṁ āsavānaṁ khaye vinessatī”ti.</span><br />
<span class="sujato m-text">“Today the Buddha will lead Rāhula further to the ending of defilements!”</span><br />
</p>
<p id="sn35p121c2p3">
<span class="pali m-text">Atha kho bhagavā andhavanaṁ ajjhogāhetvā aññatarasmiṁ rukkhamūle paññatte āsane nisīdi.</span><br />
<span class="sujato m-text">Then the Buddha plunged deep into the Dark Forest and sat at the root of a tree on the seat spread out.</span><br />
</p>
<p id="sn35p121c2p4">
<span class="pali m-text">Āyasmāpi kho rāhulo bhagavantaṁ abhivādetvā ekamantaṁ nisīdi.</span><br />
<span class="sujato m-text">Rāhula bowed to the Buddha and sat down to one side.</span><br />
</p>
<p id="sn35p121c2p5">
<span class="pali m-text">Ekamantaṁ nisinnaṁ kho āyasmantaṁ rāhulaṁ bhagavā etadavoca:</span><br />
<span class="sujato m-text">The Buddha said to him:</span><br />
</p>
<p id="sn35p121c3p1">
<span class="pali m-text">“Taṁ kiṁ maññasi, rāhula,</span><br />
<span class="sujato m-text">“What do you think, Rāhula?</span><br />
</p>
<p id="sn35p121c3p2">
<span class="pali m-text">cakkhu niccaṁ vā aniccaṁ vā”ti?</span><br />
<span class="sujato m-text">Is the eye permanent or impermanent?”</span><br />
</p>
<p id="sn35p121c4p1">
<span class="pali m-text">“Aniccaṁ, bhante”.</span><br />
<span class="sujato m-text">“Impermanent, sir.”</span><br />
</p>
<p id="sn35p121c5p1">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
<span class="sujato m-text">“But if it’s impermanent, is it suffering or happiness?”</span><br />
</p>
<p id="sn35p121c6p1">
<span class="pali m-text">“Dukkhaṁ, bhante”.</span><br />
<span class="sujato m-text">“Suffering, sir.”</span><br />
</p>
<p id="sn35p121c7p1">
<span class="pali m-text">“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:</span><br />
<span class="sujato m-text">“But if it’s impermanent, suffering, and liable to fall apart, is it fit to be regarded thus:</span><br />
</p>
<p id="sn35p121c7p2">
<span class="pali m-text">‘etaṁ mama, esohamasmi, eso me attā’”ti?</span><br />
<span class="sujato m-text">‘This is mine, I am this, this is my self’?”</span><br />
</p>
<p id="sn35p121c8p1">
<span class="pali m-text">“No hetaṁ, bhante”. (…)</span><br />
<span class="sujato m-text">“No, sir.”</span><br />
</p>
<p id="sn35p121c9p1">
<span class="pali m-text">“Rūpā niccā vā aniccā vā”ti?</span><br />
<span class="sujato m-text">“Are sights …</span><br />
</p>
<p id="sn35p121c10p1">
<span class="pali m-text">“Aniccā, bhante” …pe….</span><br />
</p>
<p id="sn35p121c11p1">
<span class="pali m-text">“Cakkhuviññāṇaṁ niccaṁ vā aniccaṁ vā”ti?</span><br />
<span class="sujato m-text">eye consciousness …</span><br />
</p>
<p id="sn35p121c12p1">
<span class="pali m-text">“Aniccaṁ, bhante” …pe….</span><br />
</p>
<p id="sn35p121c13p1">
<span class="pali m-text">“Cakkhusamphasso nicco vā anicco vā”ti?</span><br />
<span class="sujato m-text">eye contact permanent or impermanent?”</span><br />
</p>
<p id="sn35p121c14p1">
<span class="pali m-text">“Anicco, bhante” …pe….</span><br />
<span class="sujato m-text">“Impermanent, sir.” …</span><br />
</p>
<p id="sn35p121c15p1">
<span class="pali m-text">“Yampidaṁ cakkhusamphassapaccayā uppajjati vedanāgataṁ, saññāgataṁ, saṅkhāragataṁ, viññāṇagataṁ, tampi niccaṁ vā aniccaṁ vā”ti?</span><br />
<span class="sujato m-text">“Anything included in feeling, perception, choices, and consciousness that arises conditioned by eye contact: is that permanent or impermanent?”</span><br />
</p>
<p id="sn35p121c16p1">
<span class="pali m-text">“Aniccaṁ, bhante”.</span><br />
<span class="sujato m-text">“Impermanent, sir.”</span><br />
</p>
<p id="sn35p121c17p1">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
<span class="sujato m-text">“But if it’s impermanent, is it suffering or happiness?”</span><br />
</p>
<p id="sn35p121c18p1">
<span class="pali m-text">“Dukkhaṁ, bhante”.</span><br />
<span class="sujato m-text">“Suffering, sir.”</span><br />
</p>
<p id="sn35p121c19p1">
<span class="pali m-text">“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:</span><br />
<span class="sujato m-text">“But if it’s impermanent, suffering, and liable to fall apart, is it fit to be regarded thus:</span><br />
</p>
<p id="sn35p121c19p2">
<span class="pali m-text">‘etaṁ mama, esohamasmi, eso me attā’”ti?</span><br />
<span class="sujato m-text">‘This is mine, I am this, this is my self’?”</span><br />
</p>
<p id="sn35p121c20p1">
<span class="pali m-text">“No hetaṁ, bhante” …pe….</span><br />
<span class="sujato m-text">“No, sir.”</span><br />
</p>
<p id="sn35p121c21p1">
<span class="pali m-text">“Jivhā niccā vā aniccā vā”ti?</span><br />
<span class="sujato m-text">“Is the ear … nose … tongue … body …</span><br />
</p>
<p id="sn35p121c22p1">
<span class="pali m-text">“Aniccā, bhante” …pe….</span><br />
</p>
<p id="sn35p121c23p1">
<span class="pali m-text">“Jivhāviññāṇaṁ niccaṁ vā aniccaṁ vā”ti?</span><br />
</p>
<p id="sn35p121c24p1">
<span class="pali m-text">“Aniccaṁ, bhante” …pe….</span><br />
</p>
<p id="sn35p121c25p1">
<span class="pali m-text">“Jivhāsamphasso nicco vā anicco vā”ti?</span><br />
</p>
<p id="sn35p121c26p1">
<span class="pali m-text">“Anicco, bhante” …pe….</span><br />
</p>
<p id="sn35p121c27p1">
<span class="pali m-text">“Yampidaṁ jivhāsamphassapaccayā uppajjati vedanāgataṁ, saññāgataṁ, saṅkhāragataṁ, viññāṇagataṁ, tampi niccaṁ vā aniccaṁ vā”ti?</span><br />
</p>
<p id="sn35p121c28p1">
<span class="pali m-text">“Aniccaṁ, bhante”.</span><br />
</p>
<p id="sn35p121c29p1">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
</p>
<p id="sn35p121c30p1">
<span class="pali m-text">“Dukkhaṁ, bhante”.</span><br />
</p>
<p id="sn35p121c31p1">
<span class="pali m-text">“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:</span><br />
</p>
<p id="sn35p121c31p2">
<span class="pali m-text">‘etaṁ mama, esohamasmi, eso me attā’”ti?</span><br />
</p>
<p id="sn35p121c32p1">
<span class="pali m-text">“No hetaṁ, bhante” …pe….</span><br />
</p>
<p id="sn35p121c33p1">
<span class="pali m-text">“Mano nicco vā anicco vā”ti?</span><br />
<span class="sujato m-text">mind permanent or impermanent?”</span><br />
</p>
<p id="sn35p121c34p1">
<span class="pali m-text">“Anicco, bhante”.</span><br />
<span class="sujato m-text">“Impermanent, sir.”</span><br />
</p>
<p id="sn35p121c35p1">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
<span class="sujato m-text">“But if it’s impermanent, is it suffering or happiness?”</span><br />
</p>
<p id="sn35p121c36p1">
<span class="pali m-text">“Dukkhaṁ, bhante”.</span><br />
<span class="sujato m-text">“Suffering, sir.”</span><br />
</p>
<p id="sn35p121c37p1">
<span class="pali m-text">“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ</span><br />
<span class="sujato m-text">“But if it’s impermanent, suffering, and liable to fall apart, is it fit to be regarded thus:</span><br />
</p>
<p id="sn35p121c37p2">
<span class="pali m-text">‘etaṁ mama, esohamasmi, eso me attā’”ti?</span><br />
<span class="sujato m-text">‘This is mine, I am this, this is my self’?”</span><br />
</p>
<p id="sn35p121c38p1">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn35p121c39p1">
<span class="pali m-text">“Dhammā niccā vā aniccā vā”ti?</span><br />
<span class="sujato m-text">“Are thoughts …</span><br />
</p>
<p id="sn35p121c40p1">
<span class="pali m-text">“Aniccā, bhante” …pe….</span><br />
</p>
<p id="sn35p121c41p1">
<span class="pali m-text">“Manoviññāṇaṁ niccaṁ vā aniccaṁ vā”ti?</span><br />
<span class="sujato m-text">mind consciousness …</span><br />
</p>
<p id="sn35p121c42p1">
<span class="pali m-text">“Aniccaṁ, bhante” …pe….</span><br />
</p>
<p id="sn35p121c43p1">
<span class="pali m-text">“Manosamphasso nicco vā anicco vā”ti?</span><br />
<span class="sujato m-text">mind contact permanent or impermanent?”</span><br />
</p>
<p id="sn35p121c44p1">
<span class="pali m-text">“Anicco, bhante” …pe….</span><br />
<span class="sujato m-text">“Impermanent, sir.” …</span><br />
</p>
<p id="sn35p121c45p1">
<span class="pali m-text">“Yampidaṁ manosamphassapaccayā uppajjati vedanāgataṁ, saññāgataṁ, saṅkhāragataṁ, viññāṇagataṁ, tampi niccaṁ vā aniccaṁ vā”ti?</span><br />
<span class="sujato m-text">“Anything included in feeling, perception, choices, and consciousness that arises conditioned by mind contact: is that permanent or impermanent?”</span><br />
</p>
<p id="sn35p121c46p1">
<span class="pali m-text">“Aniccaṁ, bhante”.</span><br />
<span class="sujato m-text">“Impermanent, sir.”</span><br />
</p>
<p id="sn35p121c47p1">
<span class="pali m-text">“Yaṁ panāniccaṁ dukkhaṁ vā taṁ sukhaṁ vā”ti?</span><br />
<span class="sujato m-text">“But if it’s impermanent, is it suffering or happiness?”</span><br />
</p>
<p id="sn35p121c48p1">
<span class="pali m-text">“Dukkhaṁ, bhante”.</span><br />
<span class="sujato m-text">“Suffering, sir.”</span><br />
</p>
<p id="sn35p121c49p1">
<span class="pali m-text">“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:</span><br />
<span class="sujato m-text">“But if it’s impermanent, suffering, and liable to fall apart, is it fit to be regarded thus:</span><br />
</p>
<p id="sn35p121c49p2">
<span class="pali m-text">‘etaṁ mama, esohamasmi, eso me attā’”ti?</span><br />
<span class="sujato m-text">‘This is mine, I am this, this is my self’?”</span><br />
</p>
<p id="sn35p121c50p1">
<span class="pali m-text">“No hetaṁ, bhante”.</span><br />
<span class="sujato m-text">“No, sir.”</span><br />
</p>
<p id="sn35p121c51p1">
<span class="pali m-text">“Evaṁ passaṁ, rāhula, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati, yampidaṁ cakkhusamphassapaccayā uppajjati vedanāgataṁ saññāgataṁ saṅkhāragataṁ viññāṇagataṁ tasmimpi nibbindati …pe…</span><br />
<span class="sujato m-text">“Seeing this, a learned noble disciple grows disillusioned with the eye, sights, eye consciousness, and eye contact. And they become disillusioned with anything included in feeling, perception, choices, and consciousness that arises conditioned by eye contact.</span><br />
</p>
<p id="sn35p121c51p2">
<span class="pali m-text">jivhāyapi nibbindati, rasesupi nibbindati, jivhāviññāṇepi nibbindati, jivhāsamphassepi nibbindati, yampidaṁ jivhāsamphassapaccayā uppajjati vedanāgataṁ saññāgataṁ saṅkhāragataṁ viññāṇagataṁ tasmimpi nibbindati …pe….</span><br />
<span class="sujato m-text">They grow disillusioned with the ear … nose … tongue … body …</span><br />
</p>
<p id="sn35p121c52p1">
<span class="pali m-text">Manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati, yampidaṁ manosamphassapaccayā uppajjati vedanāgataṁ saññāgataṁ saṅkhāragataṁ viññāṇagataṁ tasmimpi nibbindati.</span><br />
<span class="sujato m-text">They grow disillusioned with the mind, thoughts, mind consciousness, and mind contact. And they grow disillusioned with anything included in feeling, perception, choices, and consciousness that arises conditioned by mind contact.</span><br />
</p>
<p id="sn35p121c52p2">
<span class="pali m-text">Nibbindaṁ virajjati; virāgā vimuccati; vimuttasmiṁ vimuttamiti ñāṇaṁ hoti.</span><br />
<span class="sujato m-text">Being disillusioned, desire fades away. When desire fades away they’re freed. When they’re freed, they know they’re freed.</span><br />
</p>
<p id="sn35p121c52p3">
<span class="pali m-text">‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti.</span><br />
<span class="sujato m-text">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’”</span><br />
</p>
<p id="sn35p121c53p1">
<span class="pali m-text">Idamavoca bhagavā.</span><br />
<span class="sujato m-text">That is what the Buddha said.</span><br />
</p>
<p id="sn35p121c53p2">
<span class="pali m-text">Attamano āyasmā rāhulo bhagavato bhāsitaṁ abhinandi.</span><br />
<span class="sujato m-text">Satisfied, Venerable Rāhula was happy with what the Buddha said.</span><br />
</p>
<p id="sn35p121c53p3">
<span class="pali m-text">Imasmiñca pana veyyākaraṇasmiṁ bhaññamāne āyasmato rāhulassa anupādāya āsavehi cittaṁ vimucci.</span><br />
<span class="sujato m-text">And while this discourse was being spoken, Rāhula’s mind was freed from defilements by not grasping.</span><br />
</p>
<p id="sn35p121c53p4">
<span class="pali m-text">Anekānañca devatāsahassānaṁ virajaṁ vītamalaṁ dhammacakkhuṁ udapādi:</span><br />
<span class="sujato m-text">And the stainless, immaculate vision of the Dhamma arose in those thousands of deities:</span><br />
</p>
<p id="sn35p121c53p5">
<span class="pali m-text">“yaṁ kiñci samudayadhammaṁ sabbaṁ taṁ nirodhadhamman”ti.</span><br />
<span class="sujato m-text">“Everything that has a beginning has an end.”</span><br />
</p>
<p id="sn35p121c53p6">
<span class="pali m-text">Aṭṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>