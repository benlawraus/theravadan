<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; vb &raquo; Vibhaṅga | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/vby003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Vibhaṅga" />
  <meta name="twitter:title" content="Vibhaṅga" />
  <meta property="og:url" content="https://www.theravadan.org/pages/vby003z.html" />
  <meta property="og:description" content="Dhātuvibhaṅga 1. Suttantabhājanīya Cha dhātuyo— pathavīdhātu, āpodhātu, tejodhātu, vāyodhātu, ākāsadhātu, viññāṇadhātu. Tattha katamā pathavīdhātu? Pathavīdhātudvayaṁ— atthi ajjhattikā, atthi bāhirā. Tattha katamā ajjhattikā pathavīdhātu? Yaṁ ajjhattaṁ paccattaṁ kakkhaḷaṁ kharigataṁ kakkhaḷattaṁ kakkhaḷabhāvo ajjhattaṁ upādinnaṁ, seyyathidaṁ— kesā lomā nakhā dantā taco maṁsaṁ nhāru aṭṭhi aṭṭhimiñja …" />
  <meta name="twitter:description" content="Dhātuvibhaṅga 1. Suttantabhājanīya Cha dhātuyo— pathavīdhātu, āpodhātu, tejodhātu, vāyodhātu, ākāsadhātu, viññāṇadhātu. Tattha katamā pathavīdhātu? Pathavīdhātudvayaṁ— atthi ajjhattikā, atthi bāhirā. Tattha katamā ajjhattikā pathavīdhātu? Yaṁ ajjhattaṁ paccattaṁ kakkhaḷaṁ kharigataṁ kakkhaḷattaṁ kakkhaḷabhāvo ajjhattaṁ upādinnaṁ, seyyathidaṁ— kesā lomā nakhā dantā taco maṁsaṁ nhāru aṭṭhi aṭṭhimiñja …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-vb-index.html">vb</a> &raquo;
          </span>
          Vibhaṅga
        </h1>
<!-- content -->
<section id="dhatuvibhanga">
<span id="vb3c0p2"></span><h2><span class="pali m-text">Dhātuvibhaṅga</span></h2>
<p id="vb3c1p0">
<span class="pali m-text">1. Suttantabhājanīya</span><br />
</p>
<p id="vb3c1p1">
<span class="pali m-text">Cha dhātuyo—</span><br />
</p>
<p id="vb3c1p2">
<span class="pali m-text">pathavīdhātu, āpodhātu, tejodhātu, vāyodhātu, ākāsadhātu, viññāṇadhātu.</span><br />
</p>
<p id="vb3c2p1">
<span class="pali m-text">Tattha katamā pathavīdhātu?</span><br />
</p>
<p id="vb3c2p2">
<span class="pali m-text">Pathavīdhātudvayaṁ—</span><br />
</p>
<p id="vb3c2p3">
<span class="pali m-text">atthi ajjhattikā, atthi bāhirā.</span><br />
</p>
<p id="vb3c2p4">
<span class="pali m-text">Tattha katamā ajjhattikā pathavīdhātu?</span><br />
</p>
<p id="vb3c2p5">
<span class="pali m-text">Yaṁ ajjhattaṁ paccattaṁ kakkhaḷaṁ kharigataṁ kakkhaḷattaṁ kakkhaḷabhāvo ajjhattaṁ upādinnaṁ, seyyathidaṁ—</span><br />
</p>
<p id="vb3c2p6">
<span class="pali m-text">kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ, yaṁ vā panaññampi atthi ajjhattaṁ paccattaṁ kakkhaḷaṁ kharigataṁ kakkhaḷattaṁ kakkhaḷabhāvo ajjhattaṁ upādinnaṁ—</span><br />
</p>
<p id="vb3c2p7">
<span class="pali m-text">ayaṁ vuccati “ajjhattikā pathavīdhātu”.</span><br />
</p>
<p id="vb3c3p1">
<span class="pali m-text">Tattha katamā bāhirā pathavīdhātu?</span><br />
</p>
<p id="vb3c3p2">
<span class="pali m-text">Yaṁ bāhiraṁ kakkhaḷaṁ kharigataṁ kakkhaḷattaṁ kakkhaḷabhāvo bahiddhā anupādinnaṁ, seyyathidaṁ—</span><br />
</p>
<p id="vb3c3p3">
<span class="pali m-text">ayo lohaṁ tipu sīsaṁ sajjhaṁ muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅko masāragallaṁ tiṇaṁ kaṭṭhaṁ sakkharā kaṭhalaṁ bhūmi pāsāṇo pabbato, yaṁ vā panaññampi atthi bāhiraṁ kakkhaḷaṁ kharigataṁ kakkhaḷattaṁ kakkhaḷabhāvo bahiddhā anupādinnaṁ—</span><br />
</p>
<p id="vb3c3p4">
<span class="pali m-text">ayaṁ vuccati “bāhirā pathavīdhātu”.</span><br />
</p>
<p id="vb3c3p5">
<span class="pali m-text">Yā ca ajjhattikā pathavīdhātu yā ca bāhirā pathavīdhātu, tadekajjhaṁ abhisaññūhitvā abhisaṅkhipitvā—</span><br />
</p>
<p id="vb3c3p6">
<span class="pali m-text">ayaṁ vuccati “pathavīdhātu”.</span><br />
</p>
<p id="vb3c4p1">
<span class="pali m-text">Tattha katamā āpodhātu?</span><br />
</p>
<p id="vb3c4p2">
<span class="pali m-text">Āpodhātudvayaṁ—</span><br />
</p>
<p id="vb3c4p3">
<span class="pali m-text">atthi ajjhattikā, atthi bāhirā.</span><br />
</p>
<p id="vb3c4p4">
<span class="pali m-text">Tattha katamā ajjhattikā āpodhātu?</span><br />
</p>
<p id="vb3c4p5">
<span class="pali m-text">Yaṁ ajjhattaṁ paccattaṁ āpo āpogataṁ sineho sinehagataṁ bandhanattaṁ rūpassa ajjhattaṁ upādinnaṁ, seyyathidaṁ—</span><br />
</p>
<p id="vb3c4p6">
<span class="pali m-text">pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttaṁ, yaṁ vā panaññampi atthi ajjhattaṁ paccattaṁ āpo āpogataṁ sineho sinehagataṁ bandhanattaṁ rūpassa ajjhattaṁ upādinnaṁ—</span><br />
</p>
<p id="vb3c4p7">
<span class="pali m-text">ayaṁ vuccati “ajjhattikā āpodhātu”.</span><br />
</p>
<p id="vb3c5p1">
<span class="pali m-text">Tattha katamā bāhirā āpodhātu?</span><br />
</p>
<p id="vb3c5p2">
<span class="pali m-text">Yaṁ bāhiraṁ āpo āpogataṁ sineho sinehagataṁ bandhanattaṁ rūpassa bahiddhā anupādinnaṁ, seyyathidaṁ—</span><br />
</p>
<p id="vb3c5p3">
<span class="pali m-text">mūlaraso khandharaso tacaraso pattaraso puppharaso phalaraso khīraṁ dadhi sappi navanītaṁ telaṁ madhu phāṇitaṁ bhummāni vā udakāni antalikkhāni vā, yaṁ vā panaññampi atthi bāhiraṁ āpo āpogataṁ sineho sinehagataṁ bandhanattaṁ rūpassa bahiddhā anupādinnaṁ—</span><br />
</p>
<p id="vb3c5p4">
<span class="pali m-text">ayaṁ vuccati “bāhirā āpodhātu”.</span><br />
</p>
<p id="vb3c5p5">
<span class="pali m-text">Yā ca ajjhattikā āpodhātu yā ca bāhirā āpodhātu, tadekajjhaṁ abhisaññūhitvā abhisaṅkhipitvā—</span><br />
</p>
<p id="vb3c5p6">
<span class="pali m-text">ayaṁ vuccati “āpodhātu”.</span><br />
</p>
<p id="vb3c6p1">
<span class="pali m-text">Tattha katamā tejodhātu?</span><br />
</p>
<p id="vb3c6p2">
<span class="pali m-text">Tejodhātudvayaṁ—</span><br />
</p>
<p id="vb3c6p3">
<span class="pali m-text">atthi ajjhattikā, atthi bāhirā.</span><br />
</p>
<p id="vb3c6p4">
<span class="pali m-text">Tattha katamā ajjhattikā tejodhātu?</span><br />
</p>
<p id="vb3c6p5">
<span class="pali m-text">Yaṁ ajjhattaṁ paccattaṁ tejo tejogataṁ usmā usmāgataṁ usumaṁ usumagataṁ ajjhattaṁ upādinnaṁ, seyyathidaṁ—</span><br />
</p>
<p id="vb3c6p6">
<span class="pali m-text">yena ca santappati yena ca jīrīyati yena ca pariḍayhati yena ca asitapītakhāyitasāyitaṁ sammā pariṇāmaṁ gacchati, yaṁ vā panaññampi atthi ajjhattaṁ paccattaṁ tejo tejogataṁ usmā usmāgataṁ usumaṁ usumagataṁ ajjhattaṁ upādinnaṁ—</span><br />
</p>
<p id="vb3c6p7">
<span class="pali m-text">ayaṁ vuccati “ajjhattikā tejodhātu”.</span><br />
</p>
<p id="vb3c7p1">
<span class="pali m-text">Tattha katamā bāhirā tejodhātu?</span><br />
</p>
<p id="vb3c7p2">
<span class="pali m-text">Yaṁ bāhiraṁ tejo tejogataṁ usmā usmāgataṁ usumaṁ usumagataṁ bahiddhā anupādinnaṁ, seyyathidaṁ—</span><br />
</p>
<p id="vb3c7p3">
<span class="pali m-text">kaṭṭhaggi palālaggi tiṇaggi gomayaggi thusaggi saṅkāraggi indaggi aggisantāpo sūriyasantāpo kaṭṭhasannicayasantāpo tiṇasannicayasantāpo dhaññasannicayasantāpo bhaṇḍasannicayasantāpo, yaṁ vā panaññampi atthi bāhiraṁ tejo tejogataṁ usmā usmāgataṁ usumaṁ usumagataṁ bahiddhā anupādinnaṁ—</span><br />
</p>
<p id="vb3c7p4">
<span class="pali m-text">ayaṁ vuccati “bāhirā tejodhātu”.</span><br />
</p>
<p id="vb3c7p5">
<span class="pali m-text">Yā ca ajjhattikā tejodhātu yā ca bāhirā tejodhātu, tadekajjhaṁ abhisaññūhitvā abhisaṅkhipitvā—</span><br />
</p>
<p id="vb3c7p6">
<span class="pali m-text">ayaṁ vuccati “tejodhātu”.</span><br />
</p>
<p id="vb3c8p1">
<span class="pali m-text">Tattha katamā vāyodhātu?</span><br />
</p>
<p id="vb3c8p2">
<span class="pali m-text">Vāyodhātudvayaṁ—</span><br />
</p>
<p id="vb3c8p3">
<span class="pali m-text">atthi ajjhattikā, atthi bāhirā.</span><br />
</p>
<p id="vb3c8p4">
<span class="pali m-text">Tattha katamā ajjhattikā vāyodhātu?</span><br />
</p>
<p id="vb3c8p5">
<span class="pali m-text">Yaṁ ajjhattaṁ paccattaṁ vāyo vāyogataṁ thambhitattaṁ rūpassa ajjhattaṁ upādinnaṁ, seyyathidaṁ—</span><br />
</p>
<p id="vb3c8p6">
<span class="pali m-text">uddhaṅgamā vātā adhogamā vātā kucchisayā vātā koṭṭhāsayā vātā aṅgamaṅgānusārino vātā satthakavātā khurakavātā uppalakavātā assāso passāso iti vā, yaṁ vā panaññampi atthi ajjhattaṁ paccattaṁ vāyo vāyogataṁ thambhitattaṁ rūpassa ajjhattaṁ upādinnaṁ—</span><br />
</p>
<p id="vb3c8p7">
<span class="pali m-text">ayaṁ vuccati “ajjhattikā vāyodhātu”.</span><br />
</p>
<p id="vb3c9p1">
<span class="pali m-text">Tattha katamā bāhirā vāyodhātu?</span><br />
</p>
<p id="vb3c9p2">
<span class="pali m-text">Yaṁ bāhiraṁ vāyo vāyogataṁ thambhitattaṁ rūpassa bahiddhā anupādinnaṁ, seyyathidaṁ—</span><br />
</p>
<p id="vb3c9p3">
<span class="pali m-text">puratthimā vātā pacchimā vātā uttarā vātā dakkhiṇā vātā sarajā vātā arajā vātā sītā vātā uṇhā vātā parittā vātā adhimattā vātā kāḷavātā verambhavātā pakkhavātā supaṇṇavātā tālavaṇṭavātā vidhūpanavātā, yaṁ vā panaññampi atthi bāhiraṁ vāyo vāyogataṁ thambhitattaṁ rūpassa bahiddhā anupādinnaṁ—</span><br />
</p>
<p id="vb3c9p4">
<span class="pali m-text">ayaṁ vuccati “bāhirā vāyodhātu”.</span><br />
</p>
<p id="vb3c9p5">
<span class="pali m-text">Yā ca ajjhattikā vāyodhātu yā ca bāhirā vāyodhātu, tadekajjhaṁ abhisaññūhitvā abhisaṅkhipitvā—</span><br />
</p>
<p id="vb3c9p6">
<span class="pali m-text">ayaṁ vuccati “vāyodhātu”.</span><br />
</p>
<p id="vb3c10p1">
<span class="pali m-text">Tattha katamā ākāsadhātu?</span><br />
</p>
<p id="vb3c10p2">
<span class="pali m-text">Ākāsadhātudvayaṁ—</span><br />
</p>
<p id="vb3c10p3">
<span class="pali m-text">atthi ajjhattikā, atthi bāhirā.</span><br />
</p>
<p id="vb3c10p4">
<span class="pali m-text">Tattha katamā ajjhattikā ākāsadhātu?</span><br />
</p>
<p id="vb3c10p5">
<span class="pali m-text">Yaṁ ajjhattaṁ paccattaṁ ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ maṁsalohitehi ajjhattaṁ upādinnaṁ, seyyathidaṁ—</span><br />
</p>
<p id="vb3c10p6">
<span class="pali m-text">kaṇṇacchiddaṁ nāsacchiddaṁ mukhadvāraṁ, yena ca asitapītakhāyitasāyitaṁ ajjhoharati, yattha ca asitapītakhāyitasāyitaṁ santiṭṭhati, yena ca asitapītakhāyitasāyitaṁ adhobhāgaṁ nikkhamati, yaṁ vā panaññampi atthi ajjhattaṁ paccattaṁ ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ maṁsalohitehi ajjhattaṁ upādinnaṁ—</span><br />
</p>
<p id="vb3c10p7">
<span class="pali m-text">ayaṁ vuccati “ajjhattikā ākāsadhātu”.</span><br />
</p>
<p id="vb3c11p1">
<span class="pali m-text">Tattha katamā bāhirā ākāsadhātu?</span><br />
</p>
<p id="vb3c11p2">
<span class="pali m-text">Yaṁ bāhiraṁ ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ catūhi mahābhūtehi bahiddhā anupādinnaṁ—</span><br />
</p>
<p id="vb3c11p3">
<span class="pali m-text">ayaṁ vuccati “bāhirā ākāsadhātu”.</span><br />
</p>
<p id="vb3c11p4">
<span class="pali m-text">Yā ca ajjhattikā ākāsadhātu yā ca bāhirā ākāsadhātu, tadekajjhaṁ abhisaññūhitvā abhisaṅkhipitvā—</span><br />
</p>
<p id="vb3c11p5">
<span class="pali m-text">ayaṁ vuccati “ākāsadhātu”.</span><br />
</p>
<p id="vb3c12p1">
<span class="pali m-text">Tattha katamā viññāṇadhātu?</span><br />
</p>
<p id="vb3c12p2">
<span class="pali m-text">Cakkhuviññāṇadhātu, sotaviññāṇadhātu, ghānaviññāṇadhātu, jivhāviññāṇadhātu, kāyaviññāṇadhātu, manoviññāṇadhātu—</span><br />
</p>
<p id="vb3c12p3">
<span class="pali m-text">ayaṁ vuccati “viññāṇadhātu”.</span><br />
</p>
<p id="vb3c13p1">
<span class="pali m-text">Imā cha dhātuyo.</span><br />
</p>
<p id="vb3c14p1">
<span class="pali m-text">Aparāpi cha dhātuyo—</span><br />
</p>
<p id="vb3c14p2">
<span class="pali m-text">sukhadhātu, dukkhadhātu, somanassadhātu, domanassadhātu, upekkhādhātu, avijjādhātu.</span><br />
</p>
<p id="vb3c15p1">
<span class="pali m-text">Tattha katamā sukhadhātu?</span><br />
</p>
<p id="vb3c15p2">
<span class="pali m-text">Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span><br />
</p>
<p id="vb3c15p3">
<span class="pali m-text">ayaṁ vuccati “sukhadhātu”.</span><br />
</p>
<p id="vb3c16p1">
<span class="pali m-text">Tattha katamā dukkhadhātu?</span><br />
</p>
<p id="vb3c16p2">
<span class="pali m-text">Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—</span><br />
</p>
<p id="vb3c16p3">
<span class="pali m-text">ayaṁ vuccati “dukkhadhātu”.</span><br />
</p>
<p id="vb3c17p1">
<span class="pali m-text">Tattha katamā somanassadhātu?</span><br />
</p>
<p id="vb3c17p2">
<span class="pali m-text">Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br />
</p>
<p id="vb3c17p3">
<span class="pali m-text">ayaṁ vuccati “somanassadhātu”.</span><br />
</p>
<p id="vb3c18p1">
<span class="pali m-text">Tattha katamā domanassadhātu?</span><br />
</p>
<p id="vb3c18p2">
<span class="pali m-text">Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span><br />
</p>
<p id="vb3c18p3">
<span class="pali m-text">ayaṁ vuccati “domanassadhātu”.</span><br />
</p>
<p id="vb3c19p1">
<span class="pali m-text">Tattha katamā upekkhādhātu?</span><br />
</p>
<p id="vb3c19p2">
<span class="pali m-text">Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span><br />
</p>
<p id="vb3c19p3">
<span class="pali m-text">ayaṁ vuccati “upekkhādhātu”.</span><br />
</p>
<p id="vb3c20p1">
<span class="pali m-text">Tattha katamā avijjādhātu?</span><br />
</p>
<p id="vb3c20p2">
<span class="pali m-text">Yaṁ aññāṇaṁ adassanaṁ anabhisamayo ananubodho asambodho appaṭivedho asaṅgāhaṇā apariyogāhaṇā asamapekkhanā apaccavekkhaṇā apaccakkhakammaṁ dummejjhaṁ bālyaṁ asampajaññaṁ moho pamoho sammoho avijjā avijjogho avijjāyogo avijjānusayo avijjāpariyuṭṭhānaṁ avijjālaṅgī moho akusalamūlaṁ—</span><br />
</p>
<p id="vb3c20p3">
<span class="pali m-text">ayaṁ vuccati “avijjādhātu”.</span><br />
</p>
<p id="vb3c21p1">
<span class="pali m-text">Imā cha dhātuyo.</span><br />
</p>
<p id="vb3c22p1">
<span class="pali m-text">Aparāpi cha dhātuyo—</span><br />
</p>
<p id="vb3c22p2">
<span class="pali m-text">kāmadhātu, byāpādadhātu, vihiṁsādhātu, nekkhammadhātu, abyāpādadhātu, avihiṁsādhātu.</span><br />
</p>
<p id="vb3c23p1">
<span class="pali m-text">Tattha katamā kāmadhātu?</span><br />
</p>
<p id="vb3c23p2">
<span class="pali m-text">Kāmapaṭisaṁyutto takko vitakko saṅkappo appanā byappanā cetaso abhiniropanā micchāsaṅkappo—</span><br />
</p>
<p id="vb3c23p3">
<span class="pali m-text">ayaṁ vuccati kāmadhātu.</span><br />
</p>
<p id="vb3c23p4">
<span class="pali m-text">Heṭṭhato avīcinirayaṁ pariyantaṁ karitvā uparito paranimmitavasavattī deve anto karitvā yaṁ etasmiṁ antare etthāvacarā ettha pariyāpannā khandhadhātuāyatanā rūpā vedanā saññā saṅkhārā viññāṇaṁ—</span><br />
</p>
<p id="vb3c23p5">
<span class="pali m-text">ayaṁ vuccati “kāmadhātu”.</span><br />
</p>
<p id="vb3c24p1">
<span class="pali m-text">Tattha katamā byāpādadhātu?</span><br />
</p>
<p id="vb3c24p2">
<span class="pali m-text">Byāpādapaṭisaṁyutto takko vitakko …pe… micchāsaṅkappo—</span><br />
</p>
<p id="vb3c24p3">
<span class="pali m-text">ayaṁ vuccati “byāpādadhātu”.</span><br />
</p>
<p id="vb3c24p4">
<span class="pali m-text">Dasasu vā āghātavatthūsu cittassa āghāto paṭighāto paṭighaṁ paṭivirodho kopo pakopo sampakopo doso padoso sampadoso cittassa byāpatti manopadoso kodho kujjhanā kujjhitattaṁ doso dussanā dussitattaṁ byāpatti byāpajjanā virodho paṭivirodho caṇḍikkaṁ asuropo anattamanatā cittassa—</span><br />
</p>
<p id="vb3c24p5">
<span class="pali m-text">ayaṁ vuccati “byāpādadhātu”.</span><br />
</p>
<p id="vb3c25p1">
<span class="pali m-text">Tattha katamā vihiṁsādhātu?</span><br />
</p>
<p id="vb3c25p2">
<span class="pali m-text">Vihiṁsāpaṭisaṁyutto takko vitakko …pe… micchāsaṅkappo—</span><br />
</p>
<p id="vb3c25p3">
<span class="pali m-text">ayaṁ vuccati “vihiṁsādhātu”.</span><br />
</p>
<p id="vb3c25p4">
<span class="pali m-text">Idhekacco pāṇinā vā leḍḍunā vā daṇḍena vā satthena vā rajjuyā vā aññataraññatarena satte viheṭheti, yā evarūpā heṭhanā viheṭhanā hiṁsanā vihiṁsanā rosanā virosanā parūpaghāto—</span><br />
</p>
<p id="vb3c25p5">
<span class="pali m-text">ayaṁ vuccati “vihiṁsādhātu”.</span><br />
</p>
<p id="vb3c26p1">
<span class="pali m-text">Tattha katamā nekkhammadhātu?</span><br />
</p>
<p id="vb3c26p2">
<span class="pali m-text">Nekkhammapaṭisaṁyutto takko vitakko …pe… sammāsaṅkappo—</span><br />
</p>
<p id="vb3c26p3">
<span class="pali m-text">ayaṁ vuccati “nekkhammadhātu”.</span><br />
</p>
<p id="vb3c26p4">
<span class="pali m-text">Sabbepi kusalā dhammā “nekkhammadhātu”.</span><br />
</p>
<p id="vb3c27p1">
<span class="pali m-text">Tattha katamā abyāpādadhātu?</span><br />
</p>
<p id="vb3c27p2">
<span class="pali m-text">Abyāpādapaṭisaṁyutto takko vitakko …pe… sammāsaṅkappo—</span><br />
</p>
<p id="vb3c27p3">
<span class="pali m-text">ayaṁ vuccati “abyāpādadhātu”.</span><br />
</p>
<p id="vb3c27p4">
<span class="pali m-text">Yā sattesu metti mettāyanā mettāyitattaṁ mettācetovimutti—</span><br />
</p>
<p id="vb3c27p5">
<span class="pali m-text">ayaṁ vuccati “abyāpādadhātu”.</span><br />
</p>
<p id="vb3c28p1">
<span class="pali m-text">Tattha katamā avihiṁsādhātu?</span><br />
</p>
<p id="vb3c28p2">
<span class="pali m-text">Avihiṁsāpaṭisaṁyutto takko vitakko saṅkappo appanā byappanā cetaso abhiniropanā sammāsaṅkappo—</span><br />
</p>
<p id="vb3c28p3">
<span class="pali m-text">ayaṁ vuccati “avihiṁsādhātu”.</span><br />
</p>
<p id="vb3c28p4">
<span class="pali m-text">Yā sattesu karuṇā karuṇāyanā karuṇāyitattaṁ karuṇācetovimutti—</span><br />
</p>
<p id="vb3c28p5">
<span class="pali m-text">ayaṁ vuccati “avihiṁsādhātu”.</span><br />
</p>
<p id="vb3c29p1">
<span class="pali m-text">Imā cha dhātuyo.</span><br />
</p>
<p id="vb3c30p1">
<span class="pali m-text">Iti imāni tīṇi chakkāni tadekajjhaṁ abhisaññūhitvā abhisaṅkhipitvā aṭṭhārasa dhātuyo honti.</span><br />
</p>
<p id="vb3c31p1">
<span class="pali m-text">Suttantabhājanīyaṁ.</span><br />
</p>
<p id="vb3c32p0">
<span class="pali m-text">2. Abhidhammabhājanīya</span><br />
</p>
<p id="vb3c32p1">
<span class="pali m-text">Aṭṭhārasa dhātuyo—</span><br />
</p>
<p id="vb3c32p2">
<span class="pali m-text">cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu.</span><br />
</p>
<p id="vb3c33p1">
<span class="pali m-text">Tattha katamā cakkhudhātu?</span><br />
</p>
<p id="vb3c33p2">
<span class="pali m-text">Yaṁ cakkhu catunnaṁ mahābhūtānaṁ upādāya pasādo …pe… suñño gāmopeso—</span><br />
</p>
<p id="vb3c33p3">
<span class="pali m-text">ayaṁ vuccati “cakkhudhātu”.</span><br />
</p>
<p id="vb3c34p1">
<span class="pali m-text">Tattha katamā rūpadhātu?</span><br />
</p>
<p id="vb3c34p2">
<span class="pali m-text">Yaṁ rūpaṁ catunnaṁ mahābhūtānaṁ upādāya vaṇṇanibhā …pe… rūpadhātupesā—</span><br />
</p>
<p id="vb3c34p3">
<span class="pali m-text">ayaṁ vuccati “rūpadhātu”.</span><br />
</p>
<p id="vb3c35p1">
<span class="pali m-text">Tattha katamā cakkhuviññāṇadhātu?</span><br />
</p>
<p id="vb3c35p2">
<span class="pali m-text">Cakkhuñca paṭicca rūpe ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjācakkhuviññāṇadhātu—</span><br />
</p>
<p id="vb3c35p3">
<span class="pali m-text">ayaṁ vuccati “cakkhuviññāṇadhātu”.</span><br />
</p>
<p id="vb3c36p1">
<span class="pali m-text">Tattha katamā sotadhātu?</span><br />
</p>
<p id="vb3c36p2">
<span class="pali m-text">Yaṁ sotaṁ catunnaṁ mahābhūtānaṁ upādāya pasādo …pe… suñño gāmopeso—</span><br />
</p>
<p id="vb3c36p3">
<span class="pali m-text">ayaṁ vuccati “sotadhātu”.</span><br />
</p>
<p id="vb3c37p1">
<span class="pali m-text">Tattha katamā saddadhātu?</span><br />
</p>
<p id="vb3c37p2">
<span class="pali m-text">Yo saddo catunnaṁ mahābhūtānaṁ upādāya anidassano sappaṭigho …pe… saddadhātupesā—</span><br />
</p>
<p id="vb3c37p3">
<span class="pali m-text">ayaṁ vuccati “saddadhātu”.</span><br />
</p>
<p id="vb3c38p1">
<span class="pali m-text">Tattha katamā sotaviññāṇadhātu?</span><br />
</p>
<p id="vb3c38p2">
<span class="pali m-text">Sotañca paṭicca sadde ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāsotaviññāṇadhātu—</span><br />
</p>
<p id="vb3c38p3">
<span class="pali m-text">ayaṁ vuccati “sotaviññāṇadhātu”.</span><br />
</p>
<p id="vb3c39p1">
<span class="pali m-text">Tattha katamā ghānadhātu?</span><br />
</p>
<p id="vb3c39p2">
<span class="pali m-text">Yaṁ ghānaṁ catunnaṁ mahābhūtānaṁ upādāya pasādo …pe… suñño gāmopeso—</span><br />
</p>
<p id="vb3c39p3">
<span class="pali m-text">ayaṁ vuccati “ghānadhātu”.</span><br />
</p>
<p id="vb3c40p1">
<span class="pali m-text">Tattha katamā gandhadhātu?</span><br />
</p>
<p id="vb3c40p2">
<span class="pali m-text">Yo gandho catunnaṁ mahābhūtānaṁ upādāya anidassano sappaṭigho …pe… gandhadhātupesā—</span><br />
</p>
<p id="vb3c40p3">
<span class="pali m-text">ayaṁ vuccati “gandhadhātu”.</span><br />
</p>
<p id="vb3c41p1">
<span class="pali m-text">Tattha katamā ghānaviññāṇadhātu?</span><br />
</p>
<p id="vb3c41p2">
<span class="pali m-text">Ghānañca paṭicca gandhe ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāghānaviññāṇadhātu—</span><br />
</p>
<p id="vb3c41p3">
<span class="pali m-text">ayaṁ vuccati “ghānaviññāṇadhātu”.</span><br />
</p>
<p id="vb3c42p1">
<span class="pali m-text">Tattha katamā jivhādhātu?</span><br />
</p>
<p id="vb3c42p2">
<span class="pali m-text">Yā jivhā catunnaṁ mahābhūtānaṁ upādāya pasādo …pe… suñño gāmopeso—</span><br />
</p>
<p id="vb3c42p3">
<span class="pali m-text">ayaṁ vuccati “jivhādhātu”.</span><br />
</p>
<p id="vb3c43p1">
<span class="pali m-text">Tattha katamā rasadhātu?</span><br />
</p>
<p id="vb3c43p2">
<span class="pali m-text">Yo raso catunnaṁ mahābhūtānaṁ upādāya anidassano sappaṭigho …pe… rasadhātupesā—</span><br />
</p>
<p id="vb3c43p3">
<span class="pali m-text">ayaṁ vuccati “rasadhātu”.</span><br />
</p>
<p id="vb3c44p1">
<span class="pali m-text">Tattha katamā jivhāviññāṇadhātu?</span><br />
</p>
<p id="vb3c44p2">
<span class="pali m-text">Jivhañca paṭicca rase ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjājivhāviññāṇadhātu—</span><br />
</p>
<p id="vb3c44p3">
<span class="pali m-text">ayaṁ vuccati “jivhāviññāṇadhātu”.</span><br />
</p>
<p id="vb3c45p1">
<span class="pali m-text">Tattha katamā kāyadhātu?</span><br />
</p>
<p id="vb3c45p2">
<span class="pali m-text">Yo kāyo catunnaṁ mahābhūtānaṁ upādāya pasādo …pe… suñño gāmopeso—</span><br />
</p>
<p id="vb3c45p3">
<span class="pali m-text">ayaṁ vuccati “kāyadhātu”.</span><br />
</p>
<p id="vb3c46p1">
<span class="pali m-text">Tattha katamā phoṭṭhabbadhātu?</span><br />
</p>
<p id="vb3c46p2">
<span class="pali m-text">Pathavīdhātu …pe… phoṭṭhabbadhātupesā—</span><br />
</p>
<p id="vb3c46p3">
<span class="pali m-text">ayaṁ vuccati “phoṭṭhabbadhātu”.</span><br />
</p>
<p id="vb3c47p1">
<span class="pali m-text">Tattha katamā kāyaviññāṇadhātu?</span><br />
</p>
<p id="vb3c47p2">
<span class="pali m-text">Kāyañca paṭicca phoṭṭhabbe ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjākāyaviññāṇadhātu—</span><br />
</p>
<p id="vb3c47p3">
<span class="pali m-text">ayaṁ vuccati “kāyaviññāṇadhātu”.</span><br />
</p>
<p id="vb3c48p1">
<span class="pali m-text">Tattha katamā manodhātu?</span><br />
</p>
<p id="vb3c48p2">
<span class="pali m-text">Cakkhuviññāṇadhātuyā uppajjitvā niruddhasamanantarā uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu;</span><br />
</p>
<p id="vb3c48p3">
<span class="pali m-text">sotaviññāṇadhātuyā …pe…</span><br />
</p>
<p id="vb3c48p4">
<span class="pali m-text">ghānaviññāṇadhātuyā …pe…</span><br />
</p>
<p id="vb3c48p5">
<span class="pali m-text">jivhāviññāṇadhātuyā …pe…</span><br />
</p>
<p id="vb3c48p6">
<span class="pali m-text">kāyaviññāṇadhātuyā uppajjitvā niruddhasamanantarā uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu sabbadhammesu vā pana paṭhamasamannāhāro uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu—</span><br />
</p>
<p id="vb3c48p7">
<span class="pali m-text">ayaṁ vuccati “manodhātu”.</span><br />
</p>
<p id="vb3c49p1">
<span class="pali m-text">Tattha katamā dhammadhātu?</span><br />
</p>
<p id="vb3c49p2">
<span class="pali m-text">Vedanākkhandho, saññākkhandho, saṅkhārakkhandho, yañca rūpaṁ anidassanaappaṭighaṁ dhammāyatanapariyāpannaṁ, asaṅkhatā ca dhātu.</span><br />
</p>
<p id="vb3c50p1">
<span class="pali m-text">Tattha katamo vedanākkhandho?</span><br />
</p>
<p id="vb3c50p2">
<span class="pali m-text">Ekavidhena vedanākkhandho—</span><br />
</p>
<p id="vb3c50p3">
<span class="pali m-text">phassasampayutto.</span><br />
</p>
<p id="vb3c50p4">
<span class="pali m-text">Duvidhena vedanākkhandho—</span><br />
</p>
<p id="vb3c50p5">
<span class="pali m-text">atthi sahetuko, atthi ahetuko.</span><br />
</p>
<p id="vb3c50p6">
<span class="pali m-text">Tividhena vedanākkhandho—</span><br />
</p>
<p id="vb3c50p7">
<span class="pali m-text">atthi kusalo, atthi akusalo, atthi abyākato …pe…</span><br />
</p>
<p id="vb3c50p8">
<span class="pali m-text">evaṁ dasavidhena vedanākkhandho …pe…</span><br />
</p>
<p id="vb3c50p9">
<span class="pali m-text">evaṁ bahuvidhena vedanākkhandho.</span><br />
</p>
<p id="vb3c50p10">
<span class="pali m-text">Ayaṁ vuccati “vedanākkhandho”.</span><br />
</p>
<p id="vb3c51p1">
<span class="pali m-text">Tattha katamo saññākkhandho?</span><br />
</p>
<p id="vb3c51p2">
<span class="pali m-text">Ekavidhena saññākkhandho—</span><br />
</p>
<p id="vb3c51p3">
<span class="pali m-text">phassasampayutto.</span><br />
</p>
<p id="vb3c51p4">
<span class="pali m-text">Duvidhena saññākkhandho—</span><br />
</p>
<p id="vb3c51p5">
<span class="pali m-text">atthi sahetuko, atthi ahetuko.</span><br />
</p>
<p id="vb3c51p6">
<span class="pali m-text">Tividhena saññākkhandho—</span><br />
</p>
<p id="vb3c51p7">
<span class="pali m-text">atthi kusalo, atthi akusalo, atthi abyākato …pe…</span><br />
</p>
<p id="vb3c51p8">
<span class="pali m-text">evaṁ dasavidhena saññākkhandho …pe…</span><br />
</p>
<p id="vb3c51p9">
<span class="pali m-text">evaṁ bahuvidhena saññākkhandho.</span><br />
</p>
<p id="vb3c51p10">
<span class="pali m-text">Ayaṁ vuccati “saññākkhandho”.</span><br />
</p>
<p id="vb3c52p1">
<span class="pali m-text">Tattha katamo saṅkhārakkhandho?</span><br />
</p>
<p id="vb3c52p2">
<span class="pali m-text">Ekavidhena saṅkhārakkhandho—</span><br />
</p>
<p id="vb3c52p3">
<span class="pali m-text">cittasampayutto.</span><br />
</p>
<p id="vb3c52p4">
<span class="pali m-text">Duvidhena saṅkhārakkhandho—</span><br />
</p>
<p id="vb3c52p5">
<span class="pali m-text">atthi hetu, atthi ahetu.</span><br />
</p>
<p id="vb3c52p6">
<span class="pali m-text">Tividhena saṅkhārakkhandho—</span><br />
</p>
<p id="vb3c52p7">
<span class="pali m-text">atthi kusalo, atthi akusalo, atthi abyākato …pe…</span><br />
</p>
<p id="vb3c52p8">
<span class="pali m-text">evaṁ dasavidhena saṅkhārakkhandho …pe…</span><br />
</p>
<p id="vb3c52p9">
<span class="pali m-text">evaṁ bahuvidhena saṅkhārakkhandho—</span><br />
</p>
<p id="vb3c52p10">
<span class="pali m-text">ayaṁ vuccati “saṅkhārakkhandho”.</span><br />
</p>
<p id="vb3c53p1">
<span class="pali m-text">Tattha katamaṁ rūpaṁ anidassanaappaṭighaṁ dhammāyatanapariyāpannaṁ?</span><br />
</p>
<p id="vb3c53p2">
<span class="pali m-text">Itthindriyaṁ …pe… kabaḷīkāro āhāro—</span><br />
</p>
<p id="vb3c53p3">
<span class="pali m-text">idaṁ vuccati rūpaṁ “anidassanaappaṭighaṁ dhammāyatanapariyāpannaṁ”.</span><br />
</p>
<p id="vb3c54p1">
<span class="pali m-text">Tattha katamā asaṅkhatā dhātu?</span><br />
</p>
<p id="vb3c54p2">
<span class="pali m-text">Rāgakkhayo, dosakkhayo, mohakkhayo—</span><br />
</p>
<p id="vb3c54p3">
<span class="pali m-text">ayaṁ vuccati “asaṅkhatā dhātu”.</span><br />
</p>
<p id="vb3c54p4">
<span class="pali m-text">Ayaṁ vuccati “dhammadhātu”. –17</span><br />
</p>
<p id="vb3c55p1">
<span class="pali m-text">Tattha katamā manoviññāṇadhātu?</span><br />
</p>
<p id="vb3c55p2">
<span class="pali m-text">Cakkhuviññāṇadhātuyā uppajjitvā niruddhasamanantarā uppajjati manodhātu, manodhātuyā uppajjitvā niruddhasamanantarā uppajjati cittaṁ mano mānasaṁ …pe… tajjāmanoviññāṇadhātu;</span><br />
</p>
<p id="vb3c55p3">
<span class="pali m-text">sotaviññāṇadhātuyā …pe…</span><br />
</p>
<p id="vb3c55p4">
<span class="pali m-text">ghānaviññāṇadhātuyā …pe…</span><br />
</p>
<p id="vb3c55p5">
<span class="pali m-text">jivhāviññāṇadhātuyā …pe…</span><br />
</p>
<p id="vb3c55p6">
<span class="pali m-text">kāyaviññāṇadhātuyā uppajjitvā niruddhasamanantarā uppajjati manodhātu, manodhātuyāpi uppajjitvā niruddhasamanantarā uppajjati cittaṁ mano mānasaṁ …pe… tajjāmanoviññāṇadhātu manañca paṭicca dhamme ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span><br />
</p>
<p id="vb3c55p7">
<span class="pali m-text">ayaṁ vuccati “manoviññāṇadhātu”.</span><br />
</p>
<p id="vb3c56p1">
<span class="pali m-text">Abhidhammabhājanīyaṁ.</span><br />
</p>
<p id="vb3c57p0">
<span class="pali m-text">3. Pañhāpucchaka</span><br />
</p>
<p id="vb3c57p1">
<span class="pali m-text">Aṭṭhārasa dhātuyo—</span><br />
</p>
<p id="vb3c57p2">
<span class="pali m-text">cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu.</span><br />
</p>
<p id="vb3c58p1">
<span class="pali m-text">Aṭṭhārasannaṁ dhātūnaṁ kati kusalā, kati akusalā, kati abyākatā …pe… kati saraṇā, kati araṇā?</span><br />
</p>
<p id="vb3c59p0">
<span class="pali m-text">3.1. Tika</span><br />
</p>
<p id="vb3c59p1">
<span class="pali m-text">Soḷasa dhātuyo abyākatā.</span><br />
</p>
<p id="vb3c59p2">
<span class="pali m-text">Dve dhātuyo siyā kusalā, siyā akusalā, siyā abyākatā.</span><br />
</p>
<p id="vb3c60p1">
<span class="pali m-text">Dasa dhātuyo na vattabbā—</span><br />
</p>
<p id="vb3c60p2">
<span class="pali m-text">“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.</span><br />
</p>
<p id="vb3c60p3">
<span class="pali m-text">Pañca dhātuyo adukkhamasukhāya vedanāya sampayuttā.</span><br />
</p>
<p id="vb3c60p4">
<span class="pali m-text">Kāyaviññāṇadhātu siyā sukhāya vedanāya sampayuttā, siyā dukkhāya vedanāya sampayuttā.</span><br />
</p>
<p id="vb3c60p5">
<span class="pali m-text">Manoviññāṇadhātu siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.</span><br />
</p>
<p id="vb3c60p6">
<span class="pali m-text">Dhammadhātu siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā, siyā na vattabbā—“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.</span><br />
</p>
<p id="vb3c61p1">
<span class="pali m-text">Dasa dhātuyo nevavipākanavipākadhammadhammā.</span><br />
</p>
<p id="vb3c61p2">
<span class="pali m-text">Pañca dhātuyo vipākā.</span><br />
</p>
<p id="vb3c61p3">
<span class="pali m-text">Manodhātu siyā vipākā, siyā nevavipākanavipākadhammadhammā.</span><br />
</p>
<p id="vb3c61p4">
<span class="pali m-text">Dve dhātuyo siyā vipākā, siyā vipākadhammadhammā, siyā nevavipākanavipākadhammadhammā.</span><br />
</p>
<p id="vb3c62p1">
<span class="pali m-text">Dasa dhātuyo upādinnupādāniyā.</span><br />
</p>
<p id="vb3c62p2">
<span class="pali m-text">Saddadhātu anupādinnupādāniyā.</span><br />
</p>
<p id="vb3c62p3">
<span class="pali m-text">Pañca dhātuyo siyā upādinnupādāniyā, siyā anupādinnupādāniyā.</span><br />
</p>
<p id="vb3c62p4">
<span class="pali m-text">Dve dhātuyo siyā upādinnupādāniyā, siyā anupādinnupādāniyā, siyā anupādinnaanupādāniyā.</span><br />
</p>
<p id="vb3c63p1">
<span class="pali m-text">Soḷasa dhātuyo asaṅkiliṭṭhasaṅkilesikā.</span><br />
</p>
<p id="vb3c63p2">
<span class="pali m-text">Dve dhātuyo siyā saṅkiliṭṭhasaṅkilesikā, siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā.</span><br />
</p>
<p id="vb3c64p1">
<span class="pali m-text">Pannarasa dhātuyo avitakkaavicārā.</span><br />
</p>
<p id="vb3c64p2">
<span class="pali m-text">Manodhātu savitakkasavicārā.</span><br />
</p>
<p id="vb3c64p3">
<span class="pali m-text">Manoviññāṇadhātu siyā savitakkasavicārā, siyā avitakkavicāramattā, siyā avitakkaavicārā.</span><br />
</p>
<p id="vb3c64p4">
<span class="pali m-text">Dhammadhātu siyā savitakkasavicārā, siyā avitakkavicāramattā, siyā avitakkaavicārā, siyā na vattabbā—“savitakkasavicārā”tipi, “avitakkavicāramattā”tipi, “avitakkaavicārā”tipi.</span><br />
</p>
<p id="vb3c65p1">
<span class="pali m-text">Dasa dhātuyo na vattabbā—</span><br />
</p>
<p id="vb3c65p2">
<span class="pali m-text">“pītisahagatā”tipi, “sukhasahagatā”tipi, “upekkhāsahagatā”tipi.</span><br />
</p>
<p id="vb3c65p3">
<span class="pali m-text">Pañca dhātuyo upekkhāsahagatā.</span><br />
</p>
<p id="vb3c65p4">
<span class="pali m-text">Kāyaviññāṇadhātu na pītisahagatā, siyā sukhasahagatā, na upekkhāsahagatā, siyā na vattabbā—“sukhasahagatā”ti.</span><br />
</p>
<p id="vb3c65p5">
<span class="pali m-text">Dve dhātuyo siyā pītisahagatā, siyā sukhasahagatā, siyā upekkhāsahagatā, siyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi.</span><br />
</p>
<p id="vb3c66p1">
<span class="pali m-text">Soḷasa dhātuyo neva dassanena na bhāvanāya pahātabbā.</span><br />
</p>
<p id="vb3c66p2">
<span class="pali m-text">Dve dhātuyo siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā.</span><br />
</p>
<p id="vb3c67p1">
<span class="pali m-text">Soḷasa dhātuyo neva dassanena na bhāvanāya pahātabbahetukā.</span><br />
</p>
<p id="vb3c67p2">
<span class="pali m-text">Dve dhātuyo siyā dassanena pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā.</span><br />
</p>
<p id="vb3c68p1">
<span class="pali m-text">Soḷasa dhātuyo nevācayagāmināpacayagāmino.</span><br />
</p>
<p id="vb3c68p2">
<span class="pali m-text">Dve dhātuyo siyā ācayagāmino, siyā apacayagāmino, siyā nevācayagāmināpacayagāmino.</span><br />
</p>
<p id="vb3c69p1">
<span class="pali m-text">Soḷasa dhātuyo nevasekkhanāsekkhā.</span><br />
</p>
<p id="vb3c69p2">
<span class="pali m-text">Dve dhātuyo siyā sekkhā, siyā asekkhā, siyā nevasekkhanāsekkhā.</span><br />
</p>
<p id="vb3c70p1">
<span class="pali m-text">Soḷasa dhātuyo parittā.</span><br />
</p>
<p id="vb3c70p2">
<span class="pali m-text">Dve dhātuyo siyā parittā, siyā mahaggatā, siyā appamāṇā.</span><br />
</p>
<p id="vb3c71p1">
<span class="pali m-text">Dasa dhātuyo anārammaṇā.</span><br />
</p>
<p id="vb3c71p2">
<span class="pali m-text">Cha dhātuyo parittārammaṇā.</span><br />
</p>
<p id="vb3c71p3">
<span class="pali m-text">Dve dhātuyo siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—“parittārammaṇā”tipi, “mahaggatārammaṇā”tipi, “appamāṇārammaṇā”tipi.</span><br />
</p>
<p id="vb3c72p1">
<span class="pali m-text">Soḷasa dhātuyo majjhimā.</span><br />
</p>
<p id="vb3c72p2">
<span class="pali m-text">Dve dhātuyo siyā hīnā, siyā majjhimā, siyā paṇītā.</span><br />
</p>
<p id="vb3c73p1">
<span class="pali m-text">Soḷasa dhātuyo aniyatā.</span><br />
</p>
<p id="vb3c73p2">
<span class="pali m-text">Dve dhātuyo siyā micchattaniyatā, siyā sammattaniyatā, siyā aniyatā.</span><br />
</p>
<p id="vb3c74p1">
<span class="pali m-text">Dasa dhātuyo anārammaṇā.</span><br />
</p>
<p id="vb3c74p2">
<span class="pali m-text">Cha dhātuyo na vattabbā—</span><br />
</p>
<p id="vb3c74p3">
<span class="pali m-text">“maggārammaṇā”tipi, “maggahetukā”tipi, “maggādhipatino”tipi.</span><br />
</p>
<p id="vb3c74p4">
<span class="pali m-text">Dve dhātuyo siyā maggārammaṇā, siyā maggahetukā, siyā maggādhipatino, siyā na vattabbā—“maggārammaṇā”tipi, “maggahetukā”tipi, “maggādhipatino”tipi.</span><br />
</p>
<p id="vb3c75p1">
<span class="pali m-text">Dasa dhātuyo siyā uppannā, siyā uppādino, siyā na vattabbā—“anuppannā”ti.</span><br />
</p>
<p id="vb3c75p2">
<span class="pali m-text">Saddadhātu siyā uppannā, siyā anuppannā, siyā na vattabbā—“uppādinī”ti.</span><br />
</p>
<p id="vb3c75p3">
<span class="pali m-text">Cha dhātuyo siyā uppannā, siyā anuppannā, siyā uppādino.</span><br />
</p>
<p id="vb3c75p4">
<span class="pali m-text">Dhammadhātu siyā uppannā, siyā anuppannā, siyā uppādinī, siyā na vattabbā—“uppannā”tipi, “anuppannā”tipi, “uppādinī”tipi.</span><br />
</p>
<p id="vb3c76p1">
<span class="pali m-text">Sattarasa dhātuyo siyā atītā, siyā anāgatā, siyā paccuppannā.</span><br />
</p>
<p id="vb3c76p2">
<span class="pali m-text">Dhammadhātu siyā atītā, siyā anāgatā, siyā paccuppannā, siyā na vattabbā—“atītā”tipi, “anāgatā”tipi, “paccuppannā”tipi.</span><br />
</p>
<p id="vb3c77p1">
<span class="pali m-text">Dasa dhātuyo anārammaṇā.</span><br />
</p>
<p id="vb3c77p2">
<span class="pali m-text">Cha dhātuyo paccuppannārammaṇā.</span><br />
</p>
<p id="vb3c77p3">
<span class="pali m-text">Dve dhātuyo siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.</span><br />
</p>
<p id="vb3c78p1">
<span class="pali m-text">Siyā ajjhattā, siyā bahiddhā, siyā ajjhattabahiddhā.</span><br />
</p>
<p id="vb3c79p1">
<span class="pali m-text">Dasa dhātuyo anārammaṇā.</span><br />
</p>
<p id="vb3c79p2">
<span class="pali m-text">Cha dhātuyo siyā ajjhattārammaṇā, siyā bahiddhārammaṇā, siyā ajjhattabahiddhārammaṇā.</span><br />
</p>
<p id="vb3c79p3">
<span class="pali m-text">Dve dhātuyo siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi.</span><br />
</p>
<p id="vb3c80p1">
<span class="pali m-text">Rūpadhātu sanidassanasappaṭighā.</span><br />
</p>
<p id="vb3c80p2">
<span class="pali m-text">Nava dhātuyo anidassanaappaṭighā.</span><br />
</p>
<p id="vb3c80p3">
<span class="pali m-text">Aṭṭha dhātuyo anidassanaappaṭighā.</span><br />
</p>
<p id="vb3c81p0p1">
<span class="pali m-text">3.2. 3.2 Duka</span><br />
</p>
<p id="vb3c81p0p2">
<span class="pali m-text">3.2.1. Hetugocchaka</span><br />
</p>
<p id="vb3c81p1">
<span class="pali m-text">Sattarasa dhātuyo na hetū.</span><br />
</p>
<p id="vb3c81p2">
<span class="pali m-text">Dhammadhātu siyā hetu, siyā na hetu.</span><br />
</p>
<p id="vb3c81p3">
<span class="pali m-text">Soḷasa dhātuyo ahetukā.</span><br />
</p>
<p id="vb3c81p4">
<span class="pali m-text">Dve dhātuyo siyā sahetukā, siyā ahetukā.</span><br />
</p>
<p id="vb3c81p5">
<span class="pali m-text">Soḷasa dhātuyo hetuvippayuttā.</span><br />
</p>
<p id="vb3c81p6">
<span class="pali m-text">Dve dhātuyo siyā hetusampayuttā, siyā hetuvippayuttā.</span><br />
</p>
<p id="vb3c81p7">
<span class="pali m-text">Soḷasa dhātuyo na vattabbā—</span><br />
</p>
<p id="vb3c81p8">
<span class="pali m-text">“hetu ceva sahetukā cā”tipi, “sahetukā ceva na ca hetū”tipi.</span><br />
</p>
<p id="vb3c81p9">
<span class="pali m-text">Manoviññāṇadhātu na vattabbā—</span><br />
</p>
<p id="vb3c81p10">
<span class="pali m-text">“hetu ceva sahetukā cā”ti, siyā sahetukā ceva na ca hetu, siyā na vattabbā—“sahetukā ceva na ca hetū”ti.</span><br />
</p>
<p id="vb3c81p11">
<span class="pali m-text">Dhammadhātu siyā hetu ceva sahetukā ca, siyā sahetukā ceva na ca hetu, siyā na vattabbā—“hetu ceva sahetukā cā”tipi, “sahetukā ceva na ca hetū”tipi.</span><br />
</p>
<p id="vb3c81p12">
<span class="pali m-text">Soḷasa dhātuyo na vattabbā—</span><br />
</p>
<p id="vb3c81p13">
<span class="pali m-text">“hetū ceva hetusampayuttā cā”tipi, “hetusampayuttā ceva na ca hetū”tipi.</span><br />
</p>
<p id="vb3c81p14">
<span class="pali m-text">Manoviññāṇadhātu na vattabbā—</span><br />
</p>
<p id="vb3c81p15">
<span class="pali m-text">“hetu ceva hetusampayuttā cā”ti, siyā hetusampayuttā ceva na ca hetu, siyā na vattabbā—“hetusampayuttā ceva na ca hetū”ti.</span><br />
</p>
<p id="vb3c81p16">
<span class="pali m-text">Dhammadhātu siyā hetu ceva hetusampayuttā ca, siyā hetusampayuttā ceva na ca hetu, siyā na vattabbā—“hetu ceva hetusampayuttā cā”tipi, “hetusampayuttā ceva na ca hetū”tipi.</span><br />
</p>
<p id="vb3c81p17">
<span class="pali m-text">Soḷasa dhātuyo na hetuahetukā.</span><br />
</p>
<p id="vb3c81p18">
<span class="pali m-text">Manoviññāṇadhātu siyā na hetusahetukā, siyā na hetuahetukā.</span><br />
</p>
<p id="vb3c81p19">
<span class="pali m-text">Dhammadhātu siyā na hetusahetukā, siyā na hetuahetukā, siyā na vattabbā—“na hetusahetukā”tipi, “na hetuahetukā”tipi.</span><br />
</p>
<p id="vb3c82p0">
<span class="pali m-text">3.2.2. Cūḷantaraduka</span><br />
</p>
<p id="vb3c82p1">
<span class="pali m-text">Sattarasa dhātuyo sappaccayā.</span><br />
</p>
<p id="vb3c82p2">
<span class="pali m-text">Dhammadhātu siyā sappaccayā, siyā appaccayā.</span><br />
</p>
<p id="vb3c82p3">
<span class="pali m-text">Sattarasa dhātuyo saṅkhatā.</span><br />
</p>
<p id="vb3c82p4">
<span class="pali m-text">Dhammadhātu siyā saṅkhatā, siyā asaṅkhatā.</span><br />
</p>
<p id="vb3c82p5">
<span class="pali m-text">Rūpadhātu sanidassanā.</span><br />
</p>
<p id="vb3c82p6">
<span class="pali m-text">Sattarasa dhātuyo anidassanā.</span><br />
</p>
<p id="vb3c82p7">
<span class="pali m-text">Dasa dhātuyo sappaṭighā.</span><br />
</p>
<p id="vb3c82p8">
<span class="pali m-text">Aṭṭha dhātuyo appaṭighā.</span><br />
</p>
<p id="vb3c82p9">
<span class="pali m-text">Dasa dhātuyo rūpā.</span><br />
</p>
<p id="vb3c82p10">
<span class="pali m-text">Satta dhātuyo arūpā.</span><br />
</p>
<p id="vb3c82p11">
<span class="pali m-text">Dhammadhātu siyā rūpā, siyā arūpā.</span><br />
</p>
<p id="vb3c82p12">
<span class="pali m-text">Soḷasa dhātuyo lokiyā.</span><br />
</p>
<p id="vb3c82p13">
<span class="pali m-text">Dve dhātuyo siyā lokiyā, siyā lokuttarā;</span><br />
</p>
<p id="vb3c82p14">
<span class="pali m-text">kenaci viññeyyā, kenaci na viññeyyā.</span><br />
</p>
<p id="vb3c83p0">
<span class="pali m-text">3.2.3. Āsavagocchaka</span><br />
</p>
<p id="vb3c83p1">
<span class="pali m-text">Sattarasa dhātuyo no āsavā.</span><br />
</p>
<p id="vb3c83p2">
<span class="pali m-text">Dhammadhātu siyā āsavā, siyā no āsavā.</span><br />
</p>
<p id="vb3c83p3">
<span class="pali m-text">Soḷasa dhātuyo sāsavā.</span><br />
</p>
<p id="vb3c83p4">
<span class="pali m-text">Dve dhātuyo siyā sāsavā, siyā anāsavā.</span><br />
</p>
<p id="vb3c83p5">
<span class="pali m-text">Soḷasa dhātuyo āsavavippayuttā.</span><br />
</p>
<p id="vb3c83p6">
<span class="pali m-text">Dve dhātuyo siyā āsavasampayuttā, siyā āsavavippayuttā.</span><br />
</p>
<p id="vb3c83p7">
<span class="pali m-text">Soḷasa dhātuyo na vattabbā—</span><br />
</p>
<p id="vb3c83p8">
<span class="pali m-text">“āsavā ceva sāsavā cā”ti, sāsavā ceva no ca āsavā.</span><br />
</p>
<p id="vb3c83p9">
<span class="pali m-text">Manoviññāṇadhātu na vattabbā—</span><br />
</p>
<p id="vb3c83p10">
<span class="pali m-text">“āsavo ceva sāsavā cā”ti, siyā sāsavā ceva no ca āsavo, siyā na vattabbā—“sāsavā ceva no ca āsavo”ti.</span><br />
</p>
<p id="vb3c83p11">
<span class="pali m-text">Dhammadhātu siyā āsavo ceva sāsavā ca, siyā sāsavā ceva no ca āsavo, siyā na vattabbā—“āsavo ceva sāsavā cā”tipi, “sāsavā ceva no ca āsavo”tipi.</span><br />
</p>
<p id="vb3c84p1">
<span class="pali m-text">Soḷasa dhātuyo na vattabbā—</span><br />
</p>
<p id="vb3c84p2">
<span class="pali m-text">“āsavā ceva āsavasampayuttā cā”tipi, “āsavasampayuttā ceva no ca āsavā”tipi.</span><br />
</p>
<p id="vb3c84p3">
<span class="pali m-text">Manoviññāṇadhātu na vattabbā—</span><br />
</p>
<p id="vb3c84p4">
<span class="pali m-text">“āsavo ceva āsavasampayuttā cā”ti, siyā āsavasampayuttā ceva no ca āsavo, siyā na vattabbā—“āsavasampayuttā ceva no ca āsavo”ti.</span><br />
</p>
<p id="vb3c84p5">
<span class="pali m-text">Dhammadhātu siyā āsavo ceva āsavasampayuttā ca, siyā āsavasampayuttā ceva no ca āsavo, siyā na vattabbā—“āsavo ceva āsavasampayuttā cā”tipi, “āsavasampayuttā ceva no ca āsavo”tipi.</span><br />
</p>
<p id="vb3c84p6">
<span class="pali m-text">Soḷasa dhātuyo āsavavippayuttasāsavā.</span><br />
</p>
<p id="vb3c84p7">
<span class="pali m-text">Dve dhātuyo siyā āsavavippayuttasāsavā, siyā āsavavippayuttaanāsavā, siyā na vattabbā—“āsavavippayuttasāsavā”tipi, “āsavavippayuttaanāsavā”tipi.</span><br />
</p>
<p id="vb3c85p0">
<span class="pali m-text">3.2.4. Saṁyojanagocchaka</span><br />
</p>
<p id="vb3c85p1">
<span class="pali m-text">Sattarasa dhātuyo no saṁyojanā.</span><br />
</p>
<p id="vb3c85p2">
<span class="pali m-text">Dhammadhātu siyā saṁyojanaṁ, siyā no saṁyojanaṁ.</span><br />
</p>
<p id="vb3c85p3">
<span class="pali m-text">Soḷasa dhātuyo saṁyojaniyā.</span><br />
</p>
<p id="vb3c85p4">
<span class="pali m-text">Dve dhātuyo siyā saṁyojaniyā, siyā asaṁyojaniyā.</span><br />
</p>
<p id="vb3c85p5">
<span class="pali m-text">Soḷasa dhātuyo saṁyojanavippayuttā.</span><br />
</p>
<p id="vb3c85p6">
<span class="pali m-text">Dve dhātuyo siyā saṁyojanasampayuttā, siyā saṁyojanavippayuttā.</span><br />
</p>
<p id="vb3c85p7">
<span class="pali m-text">Soḷasa dhātuyo na vattabbā—</span><br />
</p>
<p id="vb3c85p8">
<span class="pali m-text">“saṁyojanā ceva saṁyojaniyā cā”ti, saṁyojaniyā ceva no ca saṁyojanā.</span><br />
</p>
<p id="vb3c85p9">
<span class="pali m-text">Manoviññāṇadhātu na vattabbā—</span><br />
</p>
<p id="vb3c85p10">
<span class="pali m-text">“saṁyojanañceva saṁyojaniyā cā”ti, siyā saṁyojaniyā ceva no ca saṁyojanaṁ, siyā na vattabbā—“saṁyojaniyā ceva no ca saṁyojanan”ti.</span><br />
</p>
<p id="vb3c85p11">
<span class="pali m-text">Dhammadhātu siyā saṁyojanañceva saṁyojaniyā ca, siyā saṁyojaniyā ceva no ca saṁyojanaṁ, siyā na vattabbā—“saṁyojanañceva saṁyojaniyā cā”tipi, “saṁyojaniyā ceva no ca saṁyojanan”tipi.</span><br />
</p>
<p id="vb3c85p12">
<span class="pali m-text">Soḷasa dhātuyo na vattabbā—</span><br />
</p>
<p id="vb3c85p13">
<span class="pali m-text">“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi.</span><br />
</p>
<p id="vb3c85p14">
<span class="pali m-text">Manoviññāṇadhātu na vattabbā—</span><br />
</p>
<p id="vb3c85p15">
<span class="pali m-text">“saṁyojanañceva saṁyojanasampayuttā cā”ti, siyā saṁyojanasampayuttā ceva no ca saṁyojanaṁ, siyā na vattabbā—“saṁyojanasampayuttā ceva no ca saṁyojanan”ti.</span><br />
</p>
<p id="vb3c85p16">
<span class="pali m-text">Dhammadhātu siyā saṁyojanañceva saṁyojanasampayuttā ca, siyā saṁyojanasampayuttā ceva no ca saṁyojanaṁ, siyā na vattabbā—“saṁyojanañceva saṁyojanasampayuttā cā”tipi, “saṁyojanasampayuttā ceva no ca saṁyojanan”tipi.</span><br />
</p>
<p id="vb3c85p17">
<span class="pali m-text">Soḷasa dhātuyo saṁyojanavippayuttasaṁyojaniyā.</span><br />
</p>
<p id="vb3c85p18">
<span class="pali m-text">Dve dhātuyo siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā, siyā na vattabbā—“saṁyojanavippayuttasaṁyojaniyā”tipi, “saṁyojanavippayuttaasaṁyojaniyā”tipi.</span><br />
</p>
<p id="vb3c86p0">
<span class="pali m-text">3.2.5. Ganthagocchaka</span><br />
</p>
<p id="vb3c86p1">
<span class="pali m-text">Sattarasa dhātuyo no ganthā.</span><br />
</p>
<p id="vb3c86p2">
<span class="pali m-text">Dhammadhātu siyā gantho, siyā no gantho.</span><br />
</p>
<p id="vb3c86p3">
<span class="pali m-text">Soḷasa dhātuyo ganthaniyā.</span><br />
</p>
<p id="vb3c86p4">
<span class="pali m-text">Dve dhātuyo siyā ganthaniyā, siyā aganthaniyā.</span><br />
</p>
<p id="vb3c86p5">
<span class="pali m-text">Soḷasa dhātuyo ganthavippayuttā.</span><br />
</p>
<p id="vb3c86p6">
<span class="pali m-text">Dve dhātuyo siyā ganthasampayuttā, siyā ganthavippayuttā.</span><br />
</p>
<p id="vb3c86p7">
<span class="pali m-text">Soḷasa dhātuyo na vattabbā—</span><br />
</p>
<p id="vb3c86p8">
<span class="pali m-text">“ganthā ceva ganthaniyā cā”ti, ganthaniyā ceva no ca ganthā.</span><br />
</p>
<p id="vb3c86p9">
<span class="pali m-text">Manoviññāṇadhātu na vattabbā—</span><br />
</p>
<p id="vb3c86p10">
<span class="pali m-text">“gantho ceva ganthaniyā cā”ti, siyā ganthaniyā ceva no ca gantho, siyā na vattabbā—“ganthaniyā ceva no ca gantho”ti.</span><br />
</p>
<p id="vb3c86p11">
<span class="pali m-text">Dhammadhātu siyā gantho ceva ganthaniyā ca, siyā ganthaniyā ceva no ca gantho, siyā na vattabbā—“gantho ceva ganthaniyā cā”tipi, “ganthaniyā ceva no ca gantho”tipi.</span><br />
</p>
<p id="vb3c86p12">
<span class="pali m-text">Soḷasa dhātuyo na vattabbā—</span><br />
</p>
<p id="vb3c86p13">
<span class="pali m-text">“ganthā ceva ganthasampayuttā cā”tipi, “ganthasampayuttā ceva no ca ganthā”tipi.</span><br />
</p>
<p id="vb3c86p14">
<span class="pali m-text">Manoviññāṇadhātu na vattabbā—</span><br />
</p>
<p id="vb3c86p15">
<span class="pali m-text">“gantho ceva ganthasampayuttā cā”ti, siyā ganthasampayuttā ceva no ca gantho, siyā na vattabbā—“ganthasampayuttā ceva no ca gantho”ti.</span><br />
</p>
<p id="vb3c86p16">
<span class="pali m-text">Dhammadhātu siyā gantho ceva ganthasampayuttā ca, siyā ganthasampayuttā ceva no ca gantho, siyā na vattabbā—“gantho ceva ganthasampayuttā cā”tipi, “ganthasampayuttā ceva no ca gantho”tipi.</span><br />
</p>
<p id="vb3c86p17">
<span class="pali m-text">Soḷasa dhātuyo ganthavippayuttaganthaniyā.</span><br />
</p>
<p id="vb3c86p18">
<span class="pali m-text">Dve dhātuyo siyā ganthavippayuttaganthaniyā, siyā ganthavippayuttaaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi.</span><br />
</p>
<p id="vb3c87p0">
<span class="pali m-text">3.3.2.6. Oghayoganīvaraṇagocchaka</span><br />
</p>
<p id="vb3c87p1">
<span class="pali m-text">Sattarasa dhātuyo no oghā …pe…</span><br />
</p>
<p id="vb3c87p2">
<span class="pali m-text">no yogā …pe…</span><br />
</p>
<p id="vb3c87p3">
<span class="pali m-text">no nīvaraṇā.</span><br />
</p>
<p id="vb3c87p4">
<span class="pali m-text">Dhammadhātu siyā nīvaraṇaṁ, siyā no nīvaraṇaṁ.</span><br />
</p>
<p id="vb3c87p5">
<span class="pali m-text">Soḷasa dhātuyo nīvaraṇiyā.</span><br />
</p>
<p id="vb3c87p6">
<span class="pali m-text">Dve dhātuyo siyā nīvaraṇiyā, siyā anīvaraṇiyā.</span><br />
</p>
<p id="vb3c87p7">
<span class="pali m-text">Soḷasa dhātuyo nīvaraṇavippayuttā.</span><br />
</p>
<p id="vb3c87p8">
<span class="pali m-text">Dve dhātuyo siyā nīvaraṇasampayuttā, siyā nīvaraṇavippayuttā.</span><br />
</p>
<p id="vb3c87p9">
<span class="pali m-text">Soḷasa dhātuyo na vattabbā—</span><br />
</p>
<p id="vb3c87p10">
<span class="pali m-text">“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā.</span><br />
</p>
<p id="vb3c87p11">
<span class="pali m-text">Manoviññāṇadhātu na vattabbā—</span><br />
</p>
<p id="vb3c87p12">
<span class="pali m-text">“nīvaraṇañceva nīvaraṇiyā cā”ti, siyā nīvaraṇiyā ceva no ca nīvaraṇaṁ, siyā na vattabbā—“nīvaraṇiyā ceva no ca nīvaraṇan”ti.</span><br />
</p>
<p id="vb3c87p13">
<span class="pali m-text">Dhammadhātu siyā nīvaraṇañceva nīvaraṇiyā ca, siyā nīvaraṇiyā ceva no ca nīvaraṇaṁ, siyā na vattabbā—“nīvaraṇañceva nīvaraṇiyā cā”tipi, “nīvaraṇiyā ceva no ca nīvaraṇan”tipi.</span><br />
</p>
<p id="vb3c87p14">
<span class="pali m-text">Soḷasa dhātuyo na vattabbā—</span><br />
</p>
<p id="vb3c87p15">
<span class="pali m-text">“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi.</span><br />
</p>
<p id="vb3c87p16">
<span class="pali m-text">Manoviññāṇadhātu na vattabbā—</span><br />
</p>
<p id="vb3c87p17">
<span class="pali m-text">“nīvaraṇañceva nīvaraṇasampayuttā cā”ti, siyā nīvaraṇasampayuttā ceva no ca nīvaraṇaṁ, siyā na vattabbā—“nīvaraṇasampayuttā ceva no ca nīvaraṇan”ti.</span><br />
</p>
<p id="vb3c87p18">
<span class="pali m-text">Dhammadhātu siyā nīvaraṇañceva nīvaraṇasampayuttā ca, siyā nīvaraṇasampayuttā ceva no ca nīvaraṇaṁ, siyā na vattabbā—“nīvaraṇañceva nīvaraṇasampayuttā cā”tipi, “nīvaraṇasampayuttā ceva no ca nīvaraṇan”tipi.</span><br />
</p>
<p id="vb3c87p19">
<span class="pali m-text">Soḷasa dhātuyo nīvaraṇavippayuttanīvaraṇiyā.</span><br />
</p>
<p id="vb3c87p20">
<span class="pali m-text">Dve dhātuyo siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi.</span><br />
</p>
<p id="vb3c88p0">
<span class="pali m-text">3.2.9. Parāmāsagocchaka</span><br />
</p>
<p id="vb3c88p1">
<span class="pali m-text">Sattarasa dhātuyo no parāmāsā.</span><br />
</p>
<p id="vb3c88p2">
<span class="pali m-text">Dhammadhātu siyā parāmāso, siyā no parāmāso.</span><br />
</p>
<p id="vb3c88p3">
<span class="pali m-text">Soḷasa dhātuyo parāmaṭṭhā.</span><br />
</p>
<p id="vb3c88p4">
<span class="pali m-text">Dve dhātuyo siyā parāmaṭṭhā, siyā aparāmaṭṭhā.</span><br />
</p>
<p id="vb3c88p5">
<span class="pali m-text">Soḷasa dhātuyo parāmāsavippayuttā.</span><br />
</p>
<p id="vb3c88p6">
<span class="pali m-text">Manoviññāṇadhātu siyā parāmāsasampayuttā, siyā parāmāsavippayuttā.</span><br />
</p>
<p id="vb3c88p7">
<span class="pali m-text">Dhammadhātu siyā parāmāsasampayuttā, siyā parāmāsavippayuttā, siyā na vattabbā—“parāmāsasampayuttā”tipi, “parāmāsavippayuttā”tipi.</span><br />
</p>
<p id="vb3c88p8">
<span class="pali m-text">Soḷasa dhātuyo na vattabbā—</span><br />
</p>
<p id="vb3c88p9">
<span class="pali m-text">“parāmāsā ceva parāmaṭṭhā cā”ti parāmaṭṭhā ceva no ca parāmāsā.</span><br />
</p>
<p id="vb3c88p10">
<span class="pali m-text">Manoviññāṇadhātu na vattabbā—</span><br />
</p>
<p id="vb3c88p11">
<span class="pali m-text">“parāmāso ceva parāmaṭṭhā cā”ti, siyā parāmaṭṭhā ceva no ca parāmāso, siyā na vattabbā—“parāmaṭṭhā ceva no ca parāmāso”ti.</span><br />
</p>
<p id="vb3c88p12">
<span class="pali m-text">Dhammadhātu siyā parāmāso ceva parāmaṭṭhā ca, siyā parāmaṭṭhā ceva no ca parāmāso, siyā na vattabbā—“parāmāso ceva parāmaṭṭhā cā”tipi, “parāmaṭṭhā ceva no ca parāmāso”tipi.</span><br />
</p>
<p id="vb3c88p13">
<span class="pali m-text">Soḷasa dhātuyo parāmāsavippayuttaparāmaṭṭhā.</span><br />
</p>
<p id="vb3c88p14">
<span class="pali m-text">Dve dhātuyo siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi.</span><br />
</p>
<p id="vb3c89p0">
<span class="pali m-text">3.2.10. Mahantaraduka</span><br />
</p>
<p id="vb3c89p1">
<span class="pali m-text">Dasa dhātuyo anārammaṇā.</span><br />
</p>
<p id="vb3c89p2">
<span class="pali m-text">Satta dhātuyo sārammaṇā.</span><br />
</p>
<p id="vb3c89p3">
<span class="pali m-text">Dhammadhātu siyā sārammaṇā, siyā anārammaṇā.</span><br />
</p>
<p id="vb3c89p4">
<span class="pali m-text">Satta dhātuyo cittā.</span><br />
</p>
<p id="vb3c89p5">
<span class="pali m-text">Ekādasa dhātuyo no cittā.</span><br />
</p>
<p id="vb3c89p6">
<span class="pali m-text">Sattarasa dhātuyo acetasikā.</span><br />
</p>
<p id="vb3c89p7">
<span class="pali m-text">Dhammadhātu siyā cetasikā, siyā acetasikā.</span><br />
</p>
<p id="vb3c89p8">
<span class="pali m-text">Dasa dhātuyo cittavippayuttā.</span><br />
</p>
<p id="vb3c89p9">
<span class="pali m-text">Dhammadhātu siyā cittasampayuttā, siyā cittavippayuttā.</span><br />
</p>
<p id="vb3c89p10">
<span class="pali m-text">Satta dhātuyo na vattabbā—</span><br />
</p>
<p id="vb3c89p11">
<span class="pali m-text">“cittena sampayuttā”tipi, “cittena vippayuttā”tipi.</span><br />
</p>
<p id="vb3c89p12">
<span class="pali m-text">Dasa dhātuyo cittavisaṁsaṭṭhā.</span><br />
</p>
<p id="vb3c89p13">
<span class="pali m-text">Dhammadhātu siyā cittasaṁsaṭṭhā, siyā cittavisaṁsaṭṭhā.</span><br />
</p>
<p id="vb3c89p14">
<span class="pali m-text">Satta dhātuyo na vattabbā—</span><br />
</p>
<p id="vb3c89p15">
<span class="pali m-text">“cittena saṁsaṭṭhā”tipi, “cittena visaṁsaṭṭhā”tipi.</span><br />
</p>
<p id="vb3c90p1">
<span class="pali m-text">Dvādasa dhātuyo no cittasamuṭṭhānā.</span><br />
</p>
<p id="vb3c90p2">
<span class="pali m-text">Cha dhātuyo siyā cittasamuṭṭhānā, siyā no cittasamuṭṭhānā.</span><br />
</p>
<p id="vb3c90p3">
<span class="pali m-text">Sattarasa dhātuyo no cittasahabhuno.</span><br />
</p>
<p id="vb3c90p4">
<span class="pali m-text">Dhammadhātu siyā cittasahabhū, siyā no cittasahabhū.</span><br />
</p>
<p id="vb3c90p5">
<span class="pali m-text">Sattarasa dhātuyo no cittānuparivattino.</span><br />
</p>
<p id="vb3c90p6">
<span class="pali m-text">Dhammadhātu siyā cittānuparivattī, siyā no cittānuparivattī.</span><br />
</p>
<p id="vb3c90p7">
<span class="pali m-text">Sattarasa dhātuyo no cittasaṁsaṭṭhasamuṭṭhānā.</span><br />
</p>
<p id="vb3c90p8">
<span class="pali m-text">Dhammadhātu siyā cittasaṁsaṭṭhasamuṭṭhānā, siyā no cittasaṁsaṭṭhasamuṭṭhānā.</span><br />
</p>
<p id="vb3c90p9">
<span class="pali m-text">Sattarasa dhātuyo no cittasaṁsaṭṭhasamuṭṭhānasahabhuno.</span><br />
</p>
<p id="vb3c90p10">
<span class="pali m-text">Dhammadhātu siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū.</span><br />
</p>
<p id="vb3c90p11">
<span class="pali m-text">Sattarasa dhātuyo no cittasaṁsaṭṭhasamuṭṭhānānuparivattino.</span><br />
</p>
<p id="vb3c90p12">
<span class="pali m-text">Dhammadhātu siyā cittasaṁsaṭṭhasamuṭṭhānānuparivattī, siyā no cittasaṁsaṭṭhasamuṭṭhānānuparivattī.</span><br />
</p>
<p id="vb3c91p1">
<span class="pali m-text">Dvādasa dhātuyo ajjhattikā.</span><br />
</p>
<p id="vb3c91p2">
<span class="pali m-text">Cha dhātuyo bāhirā.</span><br />
</p>
<p id="vb3c92p1">
<span class="pali m-text">Nava dhātuyo upādā.</span><br />
</p>
<p id="vb3c92p2">
<span class="pali m-text">Aṭṭha dhātuyo no upādā.</span><br />
</p>
<p id="vb3c92p3">
<span class="pali m-text">Dhammadhātu siyā upādā, siyā no upādā.</span><br />
</p>
<p id="vb3c92p4">
<span class="pali m-text">Dasa dhātuyo upādinnā.</span><br />
</p>
<p id="vb3c92p5">
<span class="pali m-text">Saddadhātu anupādinnā.</span><br />
</p>
<p id="vb3c92p6">
<span class="pali m-text">Sattadhātuyo siyā upādinnā, siyā anupādinnā.</span><br />
</p>
<p id="vb3c93p0">
<span class="pali m-text">3.2.11. Upādānagocchaka</span><br />
</p>
<p id="vb3c93p1">
<span class="pali m-text">Sattarasa dhātuyo no upādānā.</span><br />
</p>
<p id="vb3c93p2">
<span class="pali m-text">Dhammadhātu siyā upādānaṁ, siyā no upādānaṁ.</span><br />
</p>
<p id="vb3c93p3">
<span class="pali m-text">Soḷasa dhātuyo upādāniyā.</span><br />
</p>
<p id="vb3c93p4">
<span class="pali m-text">Dve dhātuyo siyā upādāniyā, siyā anupādāniyā.</span><br />
</p>
<p id="vb3c93p5">
<span class="pali m-text">Soḷasa dhātuyo upādānavippayuttā.</span><br />
</p>
<p id="vb3c93p6">
<span class="pali m-text">Dve dhātuyo siyā upādānasampayuttā, siyā upādānavippayuttā.</span><br />
</p>
<p id="vb3c93p7">
<span class="pali m-text">Soḷasa dhātuyo na vattabbā—</span><br />
</p>
<p id="vb3c93p8">
<span class="pali m-text">“upādānā ceva upādāniyā cā”ti, upādāniyā ceva no ca upādānā.</span><br />
</p>
<p id="vb3c93p9">
<span class="pali m-text">Manoviññāṇadhātu na vattabbā—</span><br />
</p>
<p id="vb3c93p10">
<span class="pali m-text">“upādānañceva upādāniyā cā”ti, siyā upādāniyā ceva no ca upādānaṁ, siyā na vattabbā—“upādāniyā ceva no ca upādānan”ti.</span><br />
</p>
<p id="vb3c93p11">
<span class="pali m-text">Dhammadhātu siyā upādānañceva upādāniyā ca, siyā upādāniyā ceva no ca upādānaṁ, siyā na vattabbā—“upādānañceva upādāniyā cā”tipi, “upādāniyā ceva no ca upādānan”tipi.</span><br />
</p>
<p id="vb3c94p1">
<span class="pali m-text">Soḷasa dhātuyo na vattabbā—</span><br />
</p>
<p id="vb3c94p2">
<span class="pali m-text">“upādānā ceva upādānasampayuttā cā”tipi, “upādānasampayuttā ceva no ca upādānā”tipi.</span><br />
</p>
<p id="vb3c94p3">
<span class="pali m-text">Manoviññāṇadhātu na vattabbā—</span><br />
</p>
<p id="vb3c94p4">
<span class="pali m-text">“upādānañceva upādānasampayuttā cā”ti, siyā upādānasampayuttā ceva no ca upādānaṁ, siyā na vattabbā—“upādānasampayuttā ceva no ca upādānan”ti.</span><br />
</p>
<p id="vb3c94p5">
<span class="pali m-text">Dhammadhātu siyā upādānañceva upādānasampayuttā ca, siyā upādānasampayuttā ceva no ca upādānaṁ, siyā na vattabbā—“upādānañceva upādānasampayuttā cā”tipi, “upādānasampayuttā ceva no ca upādānan”tipi.</span><br />
</p>
<p id="vb3c94p6">
<span class="pali m-text">Soḷasa dhātuyo upādānavippayuttaupādāniyā.</span><br />
</p>
<p id="vb3c94p7">
<span class="pali m-text">Dve dhātuyo siyā upādānavippayuttaupādāniyā, siyā upādānavippayuttaanupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi.</span><br />
</p>
<p id="vb3c95p0">
<span class="pali m-text">3.2.12. Kilesagocchaka</span><br />
</p>
<p id="vb3c95p1">
<span class="pali m-text">Sattarasa dhātuyo no kilesā.</span><br />
</p>
<p id="vb3c95p2">
<span class="pali m-text">Dhammadhātu siyā kilesā, siyā no kilesā.</span><br />
</p>
<p id="vb3c95p3">
<span class="pali m-text">Soḷasa dhātuyo saṅkilesikā.</span><br />
</p>
<p id="vb3c95p4">
<span class="pali m-text">Dve dhātuyo siyā saṅkilesikā, siyā asaṅkilesikā.</span><br />
</p>
<p id="vb3c95p5">
<span class="pali m-text">Soḷasa dhātuyo asaṅkiliṭṭhā.</span><br />
</p>
<p id="vb3c95p6">
<span class="pali m-text">Dve dhātuyo siyā saṅkiliṭṭhā, siyā asaṅkiliṭṭhā.</span><br />
</p>
<p id="vb3c95p7">
<span class="pali m-text">Soḷasa dhātuyo kilesavippayuttā.</span><br />
</p>
<p id="vb3c95p8">
<span class="pali m-text">Dve dhātuyo siyā kilesasampayuttā, siyā kilesavippayuttā.</span><br />
</p>
<p id="vb3c95p9">
<span class="pali m-text">Soḷasa dhātuyo na vattabbā—</span><br />
</p>
<p id="vb3c95p10">
<span class="pali m-text">“kilesā ceva saṅkilesikā cā”ti, saṅkilesikā ceva no ca kilesā.</span><br />
</p>
<p id="vb3c95p11">
<span class="pali m-text">Manoviññāṇadhātu na vattabbā—</span><br />
</p>
<p id="vb3c95p12">
<span class="pali m-text">“kileso ceva saṅkilesikā cā”ti, siyā saṅkilesikā ceva no ca kileso, siyā na vattabbā—“saṅkilesikā ceva no ca kileso”ti.</span><br />
</p>
<p id="vb3c95p13">
<span class="pali m-text">Dhammadhātu siyā kileso ceva saṅkilesikā ca, siyā saṅkilesikā ceva no ca kileso, siyā na vattabbā—“kileso ceva saṅkilesikā cā”tipi, “saṅkilesikā ceva no ca kileso”tipi.</span><br />
</p>
<p id="vb3c96p1">
<span class="pali m-text">Soḷasa dhātuyo na vattabbā—</span><br />
</p>
<p id="vb3c96p2">
<span class="pali m-text">“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi.</span><br />
</p>
<p id="vb3c96p3">
<span class="pali m-text">Manoviññāṇadhātu na vattabbā—</span><br />
</p>
<p id="vb3c96p4">
<span class="pali m-text">“kileso ceva saṅkiliṭṭhā cā”ti, siyā saṅkiliṭṭhā ceva no ca kileso, siyā na vattabbā—“saṅkiliṭṭhā ceva no ca kileso”ti.</span><br />
</p>
<p id="vb3c96p5">
<span class="pali m-text">Dhammadhātu siyā kileso ceva saṅkiliṭṭhā ca, siyā saṅkiliṭṭhā ceva no ca kileso, siyā na vattabbā—“kileso ceva saṅkiliṭṭhā cā”tipi, “saṅkiliṭṭhā ceva no ca kileso”tipi.</span><br />
</p>
<p id="vb3c96p6">
<span class="pali m-text">Soḷasa dhātuyo na vattabbā—</span><br />
</p>
<p id="vb3c96p7">
<span class="pali m-text">“kilesā ceva kilesasampayuttā cā”tipi, “kilesasampayuttā ceva no ca kilesā”tipi.</span><br />
</p>
<p id="vb3c96p8">
<span class="pali m-text">Manoviññāṇadhātu na vattabbā—</span><br />
</p>
<p id="vb3c96p9">
<span class="pali m-text">“kileso ceva kilesasampayuttā cā”ti, siyā kilesasampayuttā ceva no ca kileso, siyā na vattabbā—“kilesasampayuttā ceva no ca kileso”ti.</span><br />
</p>
<p id="vb3c96p10">
<span class="pali m-text">Dhammadhātu siyā kileso ceva kilesasampayuttā ca, siyā kilesasampayuttā ceva no ca kileso, siyā na vattabbā—“kileso ceva kilesasampayuttā cā”tipi, “kilesasampayuttā ceva no ca kileso”tipi.</span><br />
</p>
<p id="vb3c96p11">
<span class="pali m-text">Soḷasa dhātuyo kilesavippayuttasaṅkilesikā.</span><br />
</p>
<p id="vb3c96p12">
<span class="pali m-text">Dve dhātuyo siyā kilesavippayuttasaṅkilesikā, siyā kilesavippayuttaasaṅkilesikā, siyā na vattabbā—“kilesavippayuttasaṅkilesikā”tipi, “kilesavippayuttaasaṅkilesikā”tipi.</span><br />
</p>
<p id="vb3c97p0">
<span class="pali m-text">3.2.13. Piṭṭhiduka</span><br />
</p>
<p id="vb3c97p1">
<span class="pali m-text">Soḷasa dhātuyo na dassanena pahātabbā.</span><br />
</p>
<p id="vb3c97p2">
<span class="pali m-text">Dve dhātuyo siyā dassanena pahātabbā, siyā na dassanena pahātabbā.</span><br />
</p>
<p id="vb3c97p3">
<span class="pali m-text">Soḷasa dhātuyo na bhāvanāya pahātabbā.</span><br />
</p>
<p id="vb3c97p4">
<span class="pali m-text">Dve dhātuyo siyā bhāvanāya pahātabbā, siyā na bhāvanāya pahātabbā.</span><br />
</p>
<p id="vb3c97p5">
<span class="pali m-text">Soḷasa dhātuyo na dassanena pahātabbahetukā.</span><br />
</p>
<p id="vb3c97p6">
<span class="pali m-text">Dve dhātuyo siyā dassanena pahātabbahetukā, siyā na dassanena pahātabbahetukā.</span><br />
</p>
<p id="vb3c97p7">
<span class="pali m-text">Soḷasa dhātuyo na bhāvanāya pahātabbahetukā.</span><br />
</p>
<p id="vb3c97p8">
<span class="pali m-text">Dve dhātuyo siyā bhāvanāya pahātabbahetukā, siyā na bhāvanāya pahātabbahetukā.</span><br />
</p>
<p id="vb3c98p1">
<span class="pali m-text">Pannarasa dhātuyo avitakkā.</span><br />
</p>
<p id="vb3c98p2">
<span class="pali m-text">Manodhātu savitakkā.</span><br />
</p>
<p id="vb3c98p3">
<span class="pali m-text">Dve dhātuyo siyā savitakkā, siyā avitakkā.</span><br />
</p>
<p id="vb3c98p4">
<span class="pali m-text">Pannarasa dhātuyo avicārā.</span><br />
</p>
<p id="vb3c98p5">
<span class="pali m-text">Manodhātu savicārā.</span><br />
</p>
<p id="vb3c98p6">
<span class="pali m-text">Dve dhātuyo siyā savicārā, siyā avicārā.</span><br />
</p>
<p id="vb3c98p7">
<span class="pali m-text">Soḷasa dhātuyo appītikā.</span><br />
</p>
<p id="vb3c98p8">
<span class="pali m-text">Dve dhātuyo siyā sappītikā, siyā appītikā.</span><br />
</p>
<p id="vb3c98p9">
<span class="pali m-text">Soḷasa dhātuyo na pītisahagatā.</span><br />
</p>
<p id="vb3c98p10">
<span class="pali m-text">Dve dhātuyo siyā pītisahagatā, siyā na pītisahagatā.</span><br />
</p>
<p id="vb3c98p11">
<span class="pali m-text">Pannarasa dhātuyo na sukhasahagatā.</span><br />
</p>
<p id="vb3c98p12">
<span class="pali m-text">Tisso dhātuyo siyā sukhasahagatā, siyā na sukhasahagatā.</span><br />
</p>
<p id="vb3c98p13">
<span class="pali m-text">Ekādasa dhātuyo na upekkhāsahagatā.</span><br />
</p>
<p id="vb3c98p14">
<span class="pali m-text">Pañca dhātuyo upekkhāsahagatā.</span><br />
</p>
<p id="vb3c98p15">
<span class="pali m-text">Dve dhātuyo siyā upekkhāsahagatā, siyā na upekkhāsahagatā.</span><br />
</p>
<p id="vb3c99p1">
<span class="pali m-text">Soḷasa dhātuyo kāmāvacarā.</span><br />
</p>
<p id="vb3c99p2">
<span class="pali m-text">Dve dhātuyo siyā kāmāvacarā, siyā na kāmāvacarā.</span><br />
</p>
<p id="vb3c99p3">
<span class="pali m-text">Soḷasa dhātuyo na rūpāvacarā.</span><br />
</p>
<p id="vb3c99p4">
<span class="pali m-text">Dve dhātuyo siyā rūpāvacarā, siyā na rūpāvacarā.</span><br />
</p>
<p id="vb3c99p5">
<span class="pali m-text">Soḷasa dhātuyo na arūpāvacarā.</span><br />
</p>
<p id="vb3c99p6">
<span class="pali m-text">Dve dhātuyo siyā arūpāvacarā, siyā na arūpāvacarā.</span><br />
</p>
<p id="vb3c99p7">
<span class="pali m-text">Soḷasa dhātuyo pariyāpannā.</span><br />
</p>
<p id="vb3c99p8">
<span class="pali m-text">Dve dhātuyo siyā pariyāpannā, siyā apariyāpannā.</span><br />
</p>
<p id="vb3c99p9">
<span class="pali m-text">Soḷasa dhātuyo aniyyānikā.</span><br />
</p>
<p id="vb3c99p10">
<span class="pali m-text">Dve dhātuyo siyā niyyānikā, siyā aniyyānikā.</span><br />
</p>
<p id="vb3c99p11">
<span class="pali m-text">Soḷasa dhātuyo aniyatā.</span><br />
</p>
<p id="vb3c99p12">
<span class="pali m-text">Dve dhātuyo siyā niyatā, siyā aniyatā.</span><br />
</p>
<p id="vb3c99p13">
<span class="pali m-text">Soḷasa dhātuyo sauttarā.</span><br />
</p>
<p id="vb3c99p14">
<span class="pali m-text">Dve dhātuyo siyā sauttarā, siyā anuttarā.</span><br />
</p>
<p id="vb3c99p15">
<span class="pali m-text">Soḷasa dhātuyo araṇā.</span><br />
</p>
<p id="vb3c99p16">
<span class="pali m-text">Dve dhātuyo siyā saraṇā, siyā araṇāti.</span><br />
</p>
<p id="vb3c100p1">
<span class="pali m-text">Pañhāpucchakaṁ.</span><br />
</p>
<p id="vb3c101p1">
<span class="pali m-text">Dhātuvibhaṅgo niṭṭhito.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>