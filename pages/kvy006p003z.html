<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv6 &raquo; Kathāvatthu | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/kvy006p003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://theravadan.org/pages/kvy006p003z.html" />
  <meta property="og:description" content="Mahāpaṇṇāsaka Chaṭṭhavagga Saccakathā Cattāri saccāni asaṅkhatānīti? Āmantā. Cattāri tāṇāni cattāri leṇāni cattāri saraṇāni cattāri parāyanāni cattāri accutāni cattāri amatāni cattāri nibbānānīti? Na hevaṁ vattabbe …pe… cattāri nibbānānīti? Āmantā. Atthi catunnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā …" />
  <meta name="twitter:description" content="Mahāpaṇṇāsaka Chaṭṭhavagga Saccakathā Cattāri saccāni asaṅkhatānīti? Āmantā. Cattāri tāṇāni cattāri leṇāni cattāri saraṇāni cattāri parāyanāni cattāri accutāni cattāri amatāni cattāri nibbānānīti? Na hevaṁ vattabbe …pe… cattāri nibbānānīti? Āmantā. Atthi catunnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-kv-index.html">kv</a> &raquo;
            <a href="https://theravadan.org/pages/ms-abhidhamma-kv-kv6-index.html">kv6</a> &raquo;
          </span>
          Kathāvatthu
        </h1>
<!-- content -->
<p id="kv6p3c0p2">
<span class="m-text m-primary">Mahāpaṇṇāsaka</span><br />
</p>
<p id="kv6p3c0p3">
<span class="m-text m-primary">Chaṭṭhavagga</span><br />
</p>
<p id="kv6p3c0p4">
<span class="m-text m-primary">Saccakathā</span><br />
</p>
<p id="kv6p3c1p1">
<span class="m-text m-primary">Cattāri saccāni asaṅkhatānīti?</span><br />
</p>
<p id="kv6p3c1p2">
<span class="m-text m-primary">Āmantā.</span><br />
</p>
<p id="kv6p3c1p3">
<span class="m-text m-primary">Cattāri tāṇāni cattāri leṇāni cattāri saraṇāni cattāri parāyanāni cattāri accutāni cattāri amatāni cattāri nibbānānīti?</span><br />
</p>
<p id="kv6p3c1p4">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c1p5">
<span class="m-text m-primary">cattāri nibbānānīti?</span><br />
</p>
<p id="kv6p3c1p6">
<span class="m-text m-primary">Āmantā.</span><br />
</p>
<p id="kv6p3c1p7">
<span class="m-text m-primary">Atthi catunnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti?</span><br />
</p>
<p id="kv6p3c1p8">
<span class="m-text m-primary">Na hevaṁ vattabbe …pe….</span><br />
</p>
<p id="kv6p3c2p1">
<span class="m-text m-primary">Dukkhasaccaṁ asaṅkhatanti?</span><br />
</p>
<p id="kv6p3c2p2">
<span class="m-text m-primary">Āmantā.</span><br />
</p>
<p id="kv6p3c2p3">
<span class="m-text m-primary">Dukkhaṁ asaṅkhatanti?</span><br />
</p>
<p id="kv6p3c2p4">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c2p5">
<span class="m-text m-primary">dukkhasaccaṁ asaṅkhatanti?</span><br />
</p>
<p id="kv6p3c2p6">
<span class="m-text m-primary">Āmantā.</span><br />
</p>
<p id="kv6p3c2p7">
<span class="m-text m-primary">Kāyikaṁ dukkhaṁ cetasikaṁ dukkhaṁ sokaparidevadukkhadomanassaupāyāsā asaṅkhatāti?</span><br />
</p>
<p id="kv6p3c2p8">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c2p9">
<span class="m-text m-primary">samudayasaccaṁ asaṅkhatanti?</span><br />
</p>
<p id="kv6p3c2p10">
<span class="m-text m-primary">Āmantā.</span><br />
</p>
<p id="kv6p3c2p11">
<span class="m-text m-primary">Samudayo asaṅkhatoti?</span><br />
</p>
<p id="kv6p3c2p12">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c2p13">
<span class="m-text m-primary">samudayasaccaṁ asaṅkhatanti?</span><br />
</p>
<p id="kv6p3c2p14">
<span class="m-text m-primary">Āmantā.</span><br />
</p>
<p id="kv6p3c2p15">
<span class="m-text m-primary">Kāmataṇhā bhavataṇhā vibhavataṇhā asaṅkhatāti?</span><br />
</p>
<p id="kv6p3c2p16">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c2p17">
<span class="m-text m-primary">maggasaccaṁ asaṅkhatanti?</span><br />
</p>
<p id="kv6p3c2p18">
<span class="m-text m-primary">Āmantā.</span><br />
</p>
<p id="kv6p3c2p19">
<span class="m-text m-primary">Maggo asaṅkhatoti?</span><br />
</p>
<p id="kv6p3c2p20">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c2p21">
<span class="m-text m-primary">maggasaccaṁ asaṅkhatanti?</span><br />
</p>
<p id="kv6p3c2p22">
<span class="m-text m-primary">Āmantā.</span><br />
</p>
<p id="kv6p3c2p23">
<span class="m-text m-primary">sammādiṭṭhi …pe… sammāsamādhi asaṅkhatoti?</span><br />
</p>
<p id="kv6p3c2p24">
<span class="m-text m-primary">Na hevaṁ vattabbe …pe….</span><br />
</p>
<p id="kv6p3c3p1">
<span class="m-text m-primary">Dukkhaṁ saṅkhatanti?</span><br />
</p>
<p id="kv6p3c3p2">
<span class="m-text m-primary">Āmantā.</span><br />
</p>
<p id="kv6p3c3p3">
<span class="m-text m-primary">Dukkhasaccaṁ saṅkhatanti?</span><br />
</p>
<p id="kv6p3c3p4">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c3p5">
<span class="m-text m-primary">kāyikaṁ dukkhaṁ cetasikaṁ dukkhaṁ sokaparidevadukkhadomanassaupāyāsā saṅkhatāti?</span><br />
</p>
<p id="kv6p3c3p6">
<span class="m-text m-primary">Āmantā.</span><br />
</p>
<p id="kv6p3c3p7">
<span class="m-text m-primary">Dukkhasaccaṁ saṅkhatanti?</span><br />
</p>
<p id="kv6p3c3p8">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c3p9">
<span class="m-text m-primary">samudayo saṅkhatoti?</span><br />
</p>
<p id="kv6p3c3p10">
<span class="m-text m-primary">Āmantā.</span><br />
</p>
<p id="kv6p3c3p11">
<span class="m-text m-primary">Samudayasaccaṁ saṅkhatanti?</span><br />
</p>
<p id="kv6p3c3p12">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c3p13">
<span class="m-text m-primary">kāmataṇhā bhavataṇhā vibhavataṇhā saṅkhatāti?</span><br />
</p>
<p id="kv6p3c3p14">
<span class="m-text m-primary">Āmantā.</span><br />
</p>
<p id="kv6p3c3p15">
<span class="m-text m-primary">Samudayasaccaṁ saṅkhatanti?</span><br />
</p>
<p id="kv6p3c3p16">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c3p17">
<span class="m-text m-primary">maggo saṅkhatoti?</span><br />
</p>
<p id="kv6p3c3p18">
<span class="m-text m-primary">Āmantā.</span><br />
</p>
<p id="kv6p3c3p19">
<span class="m-text m-primary">Maggasaccaṁ saṅkhatanti?</span><br />
</p>
<p id="kv6p3c3p20">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c3p21">
<span class="m-text m-primary">sammādiṭṭhi …pe… sammāsamādhi saṅkhatoti?</span><br />
</p>
<p id="kv6p3c3p22">
<span class="m-text m-primary">Āmantā.</span><br />
</p>
<p id="kv6p3c3p23">
<span class="m-text m-primary">Maggasaccaṁ saṅkhatanti?</span><br />
</p>
<p id="kv6p3c3p24">
<span class="m-text m-primary">Na hevaṁ vattabbe …pe….</span><br />
</p>
<p id="kv6p3c4p1">
<span class="m-text m-primary">Nirodhasaccaṁ asaṅkhataṁ, nirodho asaṅkhatoti?</span><br />
</p>
<p id="kv6p3c4p2">
<span class="m-text m-primary">Āmantā.</span><br />
</p>
<p id="kv6p3c4p3">
<span class="m-text m-primary">Dukkhasaccaṁ asaṅkhataṁ, dukkhaṁ asaṅkhatanti?</span><br />
</p>
<p id="kv6p3c4p4">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c4p5">
<span class="m-text m-primary">nirodhasaccaṁ asaṅkhataṁ, nirodho asaṅkhatoti?</span><br />
</p>
<p id="kv6p3c4p6">
<span class="m-text m-primary">Āmantā.</span><br />
</p>
<p id="kv6p3c4p7">
<span class="m-text m-primary">Samudayasaccaṁ asaṅkhataṁ, samudayo asaṅkhatoti?</span><br />
</p>
<p id="kv6p3c4p8">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c4p9">
<span class="m-text m-primary">nirodhasaccaṁ asaṅkhataṁ, nirodho asaṅkhatoti?</span><br />
</p>
<p id="kv6p3c4p10">
<span class="m-text m-primary">Āmantā.</span><br />
</p>
<p id="kv6p3c4p11">
<span class="m-text m-primary">Maggasaccaṁ asaṅkhataṁ, maggo asaṅkhatoti?</span><br />
</p>
<p id="kv6p3c4p12">
<span class="m-text m-primary">Na hevaṁ vattabbe …pe….</span><br />
</p>
<p id="kv6p3c5p1">
<span class="m-text m-primary">Dukkhasaccaṁ asaṅkhataṁ, dukkhaṁ saṅkhatanti?</span><br />
</p>
<p id="kv6p3c5p2">
<span class="m-text m-primary">Āmantā.</span><br />
</p>
<p id="kv6p3c5p3">
<span class="m-text m-primary">Nirodhasaccaṁ asaṅkhataṁ, nirodho saṅkhatoti?</span><br />
</p>
<p id="kv6p3c5p4">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c5p5">
<span class="m-text m-primary">samudayasaccaṁ asaṅkhataṁ, samudayo saṅkhatoti?</span><br />
</p>
<p id="kv6p3c5p6">
<span class="m-text m-primary">Āmantā.</span><br />
</p>
<p id="kv6p3c5p7">
<span class="m-text m-primary">Nirodhasaccaṁ asaṅkhataṁ, nirodho saṅkhatoti?</span><br />
</p>
<p id="kv6p3c5p8">
<span class="m-text m-primary">Na hevaṁ vattabbe …pe…</span><br />
</p>
<p id="kv6p3c5p9">
<span class="m-text m-primary">maggasaccaṁ asaṅkhataṁ, maggo saṅkhatoti?</span><br />
</p>
<p id="kv6p3c5p10">
<span class="m-text m-primary">Āmantā.</span><br />
</p>
<p id="kv6p3c5p11">
<span class="m-text m-primary">Nirodhasaccaṁ asaṅkhataṁ, nirodho saṅkhatoti?</span><br />
</p>
<p id="kv6p3c5p12">
<span class="m-text m-primary">Na hevaṁ vattabbe …pe….</span><br />
</p>
<p id="kv6p3c6p1">
<span class="m-text m-primary">Na vattabbaṁ—</span><br />
</p>
<p id="kv6p3c6p2">
<span class="m-text m-primary">“cattāri saccāni asaṅkhatānī”ti?</span><br />
</p>
<p id="kv6p3c6p3">
<span class="m-text m-primary">Āmantā.</span><br />
</p>
<p id="kv6p3c6p4">
<span class="m-text m-primary">Nanu vuttaṁ bhagavatā—</span><br />
</p>
<p id="kv6p3c6p5">
<span class="m-text m-primary">“cattārimāni, bhikkhave, tathāni avitathāni anaññathāni.</span><br />
</p>
<p id="kv6p3c6p6">
<span class="m-text m-primary">Katamāni cattāri?</span><br />
</p>
<p id="kv6p3c6p7">
<span class="m-text m-primary">‘Idaṁ dukkhan’ti, bhikkhave, tathametaṁ avitathametaṁ anaññathametaṁ …pe…</span><br />
</p>
<p id="kv6p3c6p8">
<span class="m-text m-primary">‘ayaṁ dukkhasamudayo’ti …pe…</span><br />
</p>
<p id="kv6p3c6p9">
<span class="m-text m-primary">‘ayaṁ dukkhanirodho’ti …pe…</span><br />
</p>
<p id="kv6p3c6p10">
<span class="m-text m-primary">‘ayaṁ dukkhanirodhagāminī paṭipadā’ti tathametaṁ avitathametaṁ anaññathametaṁ.</span><br />
</p>
<p id="kv6p3c6p11">
<span class="m-text m-primary">Imāni kho, bhikkhave, cattāri tathāni avitathāni anaññathānī”ti.</span><br />
</p>
<p id="kv6p3c6p12">
<span class="m-text m-primary">Attheva suttantoti?</span><br />
</p>
<p id="kv6p3c6p13">
<span class="m-text m-primary">Āmantā.</span><br />
</p>
<p id="kv6p3c6p14">
<span class="m-text m-primary">Tena hi cattāri saccāni asaṅkhatānīti.</span><br />
</p>
<p id="kv6p3c6p15">
<span class="m-text m-primary">Saccakathā niṭṭhitā.</span><br />
</p>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>