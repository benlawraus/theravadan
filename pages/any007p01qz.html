<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an7 &raquo; Aṅguttara Nikāya 7 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any007p01qz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 7" />
  <meta name="twitter:title" content="Aṅguttara Nikāya 7" />
  <meta property="og:url" content="https://www.theravadan.org/pages/any007p01qz.html" />
  <meta property="og:description" content="Translators: sujato Numbered Discourses 7 5. Mahāyaññavagga 5. A Great Sacrifice 49. Dutiyasaññāsutta 49. Perceptions in Detail “Sattimā, bhikkhave, saññā bhāvitā bahulīkatā mahapphalā honti mahānisaṁsā amatogadhā amatapariyosānā. “Mendicants, these seven perceptions, when developed and cultivated, are very fruitful and beneficial. They culminate in the deathless and end with the …" />
  <meta name="twitter:description" content="Translators: sujato Numbered Discourses 7 5. Mahāyaññavagga 5. A Great Sacrifice 49. Dutiyasaññāsutta 49. Perceptions in Detail “Sattimā, bhikkhave, saññā bhāvitā bahulīkatā mahapphalā honti mahānisaṁsā amatogadhā amatapariyosānā. “Mendicants, these seven perceptions, when developed and cultivated, are very fruitful and beneficial. They culminate in the deathless and end with the …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an7-index.html">an7</a> &raquo;
          </span>
          Aṅguttara Nikāya 7
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 7</span></p>
<section id="mahayannavagga">
<h2><a href="#mahayannavagga">5. Mahāyaññavagga</a></h2>
<p><span class="m-text">5. A Great Sacrifice</span></p>
<section id="dutiyasannasutta">
<h3><a href="#dutiyasannasutta">49. Dutiyasaññāsutta</a></h3>
<p><span class="m-text">49. Perceptions in Detail</span></p>
<p id="an7p49c1p1">
<span class="m-text m-primary">“Sattimā, bhikkhave, saññā bhāvitā bahulīkatā mahapphalā honti mahānisaṁsā amatogadhā amatapariyosānā.</span><br />
<span class="m-text">“Mendicants, these seven perceptions, when developed and cultivated, are very fruitful and beneficial. They culminate in the deathless and end with the deathless.</span><br />
</p>
<p id="an7p49c1p2">
<span class="m-text m-primary">Katamā satta?</span><br />
<span class="m-text">What seven?</span><br />
</p>
<p id="an7p49c1p3">
<span class="m-text m-primary">Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā.</span><br />
<span class="m-text">The perceptions of ugliness, death, repulsiveness of food, dissatisfaction with the whole world, impermanence, suffering in impermanence, and not-self in suffering.</span><br />
</p>
<p id="an7p49c1p4">
<span class="m-text m-primary">Imā kho, bhikkhave, satta saññā bhāvitā bahulīkatā mahapphalā honti mahānisaṁsā amatogadhā amatapariyosānāti.</span><br />
<span class="m-text">These seven perceptions, when developed and cultivated, are very fruitful and beneficial. They culminate in the deathless and end with the deathless.</span><br />
</p>
<p id="an7p49c2p1">
<span class="m-text m-primary">‘Asubhasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti.</span><br />
<span class="m-text">‘When the perception of ugliness is developed and cultivated it’s very fruitful and beneficial. It culminates in the deathless and ends with the deathless.’</span><br />
</p>
<p id="an7p49c2p2">
<span class="m-text m-primary">iti kho panetaṁ vuttaṁ. Kiñcetaṁ paṭicca vuttaṁ?</span><br />
<span class="m-text">That’s what I said, but why did I say it?</span><br />
</p>
<p id="an7p49c2p3">
<span class="m-text m-primary">Asubhasaññāparicitena, bhikkhave, bhikkhuno cetasā bahulaṁ viharato methunadhammasamāpattiyā cittaṁ patilīyati patikuṭati pativattati, na sampasāriyati upekkhā vā pāṭikulyatā vā saṇṭhāti.</span><br />
<span class="m-text">When a mendicant often meditates with a mind reinforced with the perception of ugliness, their mind draws back from sexual intercourse. They shrink away, turn aside, and don’t get drawn into it. And either equanimity or revulsion become stabilized.</span><br />
</p>
<p id="an7p49c2p4">
<span class="m-text m-primary">Seyyathāpi, bhikkhave, kukkuṭapattaṁ vā nhārudaddulaṁ vā aggimhi pakkhittaṁ patilīyati patikuṭati pativattati, na sampasāriyati.</span><br />
<span class="m-text">It’s like a chicken’s feather or a strip of sinew thrown in a fire. It shrivels up, shrinks, rolls up, and doesn’t stretch out.</span><br />
</p>
<p id="an7p49c2p5">
<span class="m-text m-primary">Evamevaṁ kho, bhikkhave, bhikkhuno asubhasaññāparicitena cetasā bahulaṁ viharato methunadhammasamāpattiyā cittaṁ patilīyati patikuṭati pativattati, na sampasāriyati upekkhā vā pāṭikulyatā vā saṇṭhāti.</span><br />
<span class="m-text">In the same way, when a mendicant often meditates with a mind reinforced with the perception of ugliness, their mind draws back from sexual intercourse. …</span><br />
</p>
<p id="an7p49c3p1">
<span class="m-text m-primary">Sace, bhikkhave, bhikkhuno asubhasaññāparicitena cetasā bahulaṁ viharato methunadhammasamāpattiyā cittaṁ anusandahati appaṭikulyatā saṇṭhāti;</span><br />
<span class="m-text">If a mendicant often meditates with a mind reinforced with the perception of ugliness, but their mind is drawn to sexual intercourse, and not repulsed,</span><br />
</p>
<p id="an7p49c3p2">
<span class="m-text m-primary">veditabbametaṁ, bhikkhave, bhikkhunā ‘abhāvitā me asubhasaññā, natthi me pubbenāparaṁ viseso, appattaṁ me bhāvanābalan’ti.</span><br />
<span class="m-text">they should know: ‘My perception of ugliness is undeveloped. I don’t have any distinction higher than before. I haven’t attained a fruit of development.’</span><br />
</p>
<p id="an7p49c3p3">
<span class="m-text m-primary">Itiha tattha sampajāno hoti.</span><br />
<span class="m-text">In this way they are aware of the situation.</span><br />
</p>
<p id="an7p49c3p4">
<span class="m-text m-primary">Sace pana, bhikkhave, bhikkhuno asubhasaññāparicitena cetasā bahulaṁ viharato methunadhammasamāpattiyā cittaṁ patilīyati patikuṭati pativattati, na sampasāriyati upekkhā vā pāṭikulyatā vā saṇṭhāti;</span><br />
<span class="m-text">But if a mendicant often meditates with a mind reinforced with the perception of ugliness, their mind draws back from sexual intercourse …</span><br />
</p>
<p id="an7p49c3p5">
<span class="m-text m-primary">veditabbametaṁ, bhikkhave, bhikkhunā ‘subhāvitā me asubhasaññā, atthi me pubbenāparaṁ viseso, pattaṁ me bhāvanābalan’ti.</span><br />
<span class="m-text">they should know: ‘My perception of ugliness is well developed. I have realized a distinction higher than before. I have attained a fruit of development.’</span><br />
</p>
<p id="an7p49c3p6">
<span class="m-text m-primary">Itiha tattha sampajāno hoti.</span><br />
<span class="m-text">In this way they are aware of the situation.</span><br />
</p>
<p id="an7p49c3p7">
<span class="m-text m-primary">‘Asubhasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti,</span><br />
<span class="m-text">‘When the perception of ugliness is developed and cultivated it’s very fruitful and beneficial. It culminates in the deathless and ends with the deathless.’</span><br />
</p>
<p id="an7p49c3p8">
<span class="m-text m-primary">iti yaṁ taṁ vuttaṁ idametaṁ paṭicca vuttaṁ.</span><br />
<span class="m-text">That’s what I said, and this is why I said it.</span><br />
</p>
<p id="an7p49c4p1">
<span class="m-text m-primary">‘Maraṇasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti, iti kho panetaṁ vuttaṁ kiñcetaṁ paṭicca vuttaṁ?</span><br />
<span class="m-text">‘When the perception of death is developed and cultivated it’s very fruitful and beneficial. It culminates in the deathless and ends with the deathless.’ That’s what I said, but why did I say it?</span><br />
</p>
<p id="an7p49c4p2">
<span class="m-text m-primary">Maraṇasaññāparicitena, bhikkhave, bhikkhuno cetasā bahulaṁ viharato jīvitanikantiyā cittaṁ patilīyati patikuṭati pativattati, na sampasāriyati upekkhā vā pāṭikulyatā vā saṇṭhāti.</span><br />
<span class="m-text">When a mendicant often meditates with a mind reinforced with the perception of death, their mind draws back from desire to be reborn. …</span><br />
</p>
<p id="an7p49c4p3">
<span class="m-text m-primary">Seyyathāpi, bhikkhave, kukkuṭapattaṁ vā nhārudaddulaṁ vā aggimhi pakkhittaṁ patilīyati patikuṭati pativattati, na sampasāriyati.</span><br />
</p>
<p id="an7p49c4p4">
<span class="m-text m-primary">Evamevaṁ kho, bhikkhave, bhikkhuno maraṇasaññāparicitena cetasā bahulaṁ viharato jīvitanikantiyā cittaṁ patilīyati patikuṭati pativattati, na sampasāriyati upekkhā vā pāṭikulyatā vā saṇṭhāti.</span><br />
</p>
<p id="an7p49c5p1">
<span class="m-text m-primary">Sace, bhikkhave, bhikkhuno maraṇasaññāparicitena cetasā bahulaṁ viharato jīvitanikantiyā cittaṁ anusandahati appaṭikulyatā saṇṭhāti;</span><br />
</p>
<p id="an7p49c5p2">
<span class="m-text m-primary">veditabbametaṁ, bhikkhave, bhikkhunā ‘abhāvitā me maraṇasaññā, natthi me pubbenāparaṁ viseso, appattaṁ me bhāvanābalan’ti.</span><br />
</p>
<p id="an7p49c5p3">
<span class="m-text m-primary">Itiha tattha sampajāno hoti.</span><br />
</p>
<p id="an7p49c5p4">
<span class="m-text m-primary">Sace pana, bhikkhave, bhikkhuno maraṇasaññāparicitena cetasā bahulaṁ viharato jīvitanikantiyā cittaṁ patilīyati patikuṭati pativattati, na sampasāriyati upekkhā vā pāṭikulyatā vā saṇṭhāti;</span><br />
</p>
<p id="an7p49c5p5">
<span class="m-text m-primary">veditabbametaṁ, bhikkhave, bhikkhunā ‘subhāvitā me maraṇasaññā, atthi me pubbenāparaṁ viseso, pattaṁ me bhāvanābalan’ti.</span><br />
</p>
<p id="an7p49c5p6">
<span class="m-text m-primary">Itiha tattha sampajāno hoti.</span><br />
</p>
<p id="an7p49c5p7">
<span class="m-text m-primary">‘Maraṇasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti,</span><br />
</p>
<p id="an7p49c5p8">
<span class="m-text m-primary">iti yaṁ taṁ vuttaṁ idametaṁ paṭicca vuttaṁ.</span><br />
<span class="m-text">That’s what I said, and this is why I said it.</span><br />
</p>
<p id="an7p49c6p1">
<span class="m-text m-primary">‘Āhāre paṭikūlasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti, iti kho panetaṁ vuttaṁ, kiñcetaṁ paṭicca vuttaṁ?</span><br />
<span class="m-text">‘When the perception of the repulsiveness of food is developed and cultivated it’s very fruitful and beneficial. It culminates in the deathless and ends with the deathless.’ That’s what I said, but why did I say it?</span><br />
</p>
<p id="an7p49c6p2">
<span class="m-text m-primary">Āhāre paṭikūlasaññāparicitena, bhikkhave, bhikkhuno cetasā bahulaṁ viharato rasataṇhāya cittaṁ patilīyati …pe… upekkhā vā pāṭikulyatā vā saṇṭhāti.</span><br />
<span class="m-text">When a mendicant often meditates with a mind reinforced with the perception of the repulsiveness of food, their mind draws back from craving for tastes. …</span><br />
</p>
<p id="an7p49c6p3">
<span class="m-text m-primary">Seyyathāpi, bhikkhave, kukkuṭapattaṁ vā nhārudaddulaṁ vā aggimhi pakkhittaṁ patilīyati patikuṭati pativattati, na sampasāriyati.</span><br />
</p>
<p id="an7p49c6p4">
<span class="m-text m-primary">Evamevaṁ kho, bhikkhave, bhikkhuno āhāre paṭikūlasaññāparicitena cetasā bahulaṁ viharato rasataṇhāya cittaṁ patilīyati …pe… upekkhā vā pāṭikulyatā vā saṇṭhāti.</span><br />
</p>
<p id="an7p49c7p1">
<span class="m-text m-primary">Sace, bhikkhave, bhikkhuno āhāre paṭikūlasaññāparicitena cetasā bahulaṁ viharato rasataṇhāya cittaṁ anusandahati appaṭikulyatā saṇṭhāti;</span><br />
</p>
<p id="an7p49c7p2">
<span class="m-text m-primary">veditabbametaṁ, bhikkhave, bhikkhunā ‘abhāvitā me āhāre paṭikūlasaññā, natthi me pubbenāparaṁ viseso, appattaṁ me bhāvanābalan’ti.</span><br />
</p>
<p id="an7p49c7p3">
<span class="m-text m-primary">Itiha tattha sampajāno hoti.</span><br />
</p>
<p id="an7p49c7p4">
<span class="m-text m-primary">Sace pana, bhikkhave, bhikkhuno āhāre paṭikūlasaññāparicitena cetasā bahulaṁ viharato rasataṇhāya cittaṁ patilīyati …pe… upekkhā vā pāṭikulyatā vā saṇṭhāti;</span><br />
</p>
<p id="an7p49c7p5">
<span class="m-text m-primary">veditabbametaṁ, bhikkhave, bhikkhunā ‘subhāvitā me āhāre paṭikūlasaññā, atthi me pubbenāparaṁ viseso, pattaṁ me bhāvanābalan’ti.</span><br />
</p>
<p id="an7p49c7p6">
<span class="m-text m-primary">Itiha tattha sampajāno hoti.</span><br />
</p>
<p id="an7p49c7p7">
<span class="m-text m-primary">‘Āhāre paṭikūlasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti,</span><br />
</p>
<p id="an7p49c7p8">
<span class="m-text m-primary">iti yaṁ taṁ vuttaṁ idametaṁ paṭicca vuttaṁ.</span><br />
<span class="m-text">That’s what I said, and this is why I said it.</span><br />
</p>
<p id="an7p49c8p1">
<span class="m-text m-primary">‘Sabbaloke anabhiratasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti, iti kho panetaṁ vuttaṁ.</span><br />
<span class="m-text">‘When the perception of dissatisfaction with the whole world is developed and cultivated it’s very fruitful and beneficial. It culminates in the deathless and ends with the deathless.’ That’s what I said, but why did I say it?</span><br />
</p>
<p id="an7p49c8p2">
<span class="m-text m-primary">Kiñcetaṁ paṭicca vuttaṁ?</span><br />
</p>
<p id="an7p49c8p3">
<span class="m-text m-primary">Sabbaloke anabhiratasaññāparicitena, bhikkhave, bhikkhuno cetasā bahulaṁ viharato lokacitresu cittaṁ patilīyati …pe…</span><br />
<span class="m-text">When a mendicant often meditates with a mind reinforced with the perception of dissatisfaction with the whole world, their mind draws back from the world’s shiny things. …</span><br />
</p>
<p id="an7p49c8p4">
<span class="m-text m-primary">seyyathāpi bhikkhave …pe… patilīyati patikuṭati pativattati, na sampasāriyati.</span><br />
</p>
<p id="an7p49c8p5">
<span class="m-text m-primary">Evamevaṁ kho, bhikkhave, bhikkhuno sabbaloke anabhiratasaññāparicitena cetasā bahulaṁ viharato lokacitresu cittaṁ patilīyati patikuṭati pativattati, na sampasāriyati upekkhā vā pāṭikulyatā vā saṇṭhāti.</span><br />
</p>
<p id="an7p49c9p1">
<span class="m-text m-primary">Sace, bhikkhave, bhikkhuno sabbaloke anabhiratasaññāparicitena cetasā bahulaṁ viharato lokacitresu cittaṁ anusandahati appaṭikulyatā saṇṭhāti;</span><br />
</p>
<p id="an7p49c9p2">
<span class="m-text m-primary">veditabbametaṁ, bhikkhave, bhikkhunā ‘abhāvitā me sabbaloke anabhiratasaññā, natthi me pubbenāparaṁ viseso, appattaṁ me bhāvanābalan’ti.</span><br />
</p>
<p id="an7p49c9p3">
<span class="m-text m-primary">Itiha tattha sampajāno hoti.</span><br />
</p>
<p id="an7p49c9p4">
<span class="m-text m-primary">Sace pana, bhikkhave, bhikkhuno sabbaloke anabhiratasaññāparicitena cetasā bahulaṁ viharato lokacitresu cittaṁ patilīyati …pe… upekkhā vā pāṭikulyatā vā saṇṭhāti;</span><br />
</p>
<p id="an7p49c9p5">
<span class="m-text m-primary">veditabbametaṁ, bhikkhave, bhikkhunā ‘subhāvitā me sabbaloke anabhiratasaññā, atthi me pubbenāparaṁ viseso, pattaṁ me bhāvanābalan’ti.</span><br />
</p>
<p id="an7p49c9p6">
<span class="m-text m-primary">Itiha tattha sampajāno hoti.</span><br />
</p>
<p id="an7p49c9p7">
<span class="m-text m-primary">‘Sabbaloke anabhiratasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti,</span><br />
</p>
<p id="an7p49c9p8">
<span class="m-text m-primary">iti yaṁ taṁ vuttaṁ idametaṁ paṭicca vuttaṁ.</span><br />
<span class="m-text">That’s what I said, and this is why I said it.</span><br />
</p>
<p id="an7p49c10p1">
<span class="m-text m-primary">‘Aniccasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti, iti kho panetaṁ vuttaṁ.</span><br />
<span class="m-text">‘When the perception of impermanence is developed and cultivated it’s very fruitful and beneficial. It culminates in the deathless and ends with the deathless.’ That’s what I said, but why did I say it?</span><br />
</p>
<p id="an7p49c10p2">
<span class="m-text m-primary">Kiñcetaṁ paṭicca vuttaṁ?</span><br />
</p>
<p id="an7p49c10p3">
<span class="m-text m-primary">Aniccasaññāparicitena, bhikkhave, bhikkhuno cetasā bahulaṁ viharato lābhasakkārasiloke cittaṁ patilīyati …pe… upekkhā vā pāṭikulyatā vā saṇṭhāti.</span><br />
<span class="m-text">When a mendicant often meditates with a mind reinforced with the perception of impermanence, their mind draws back from material possessions, honors, and fame. …</span><br />
</p>
<p id="an7p49c10p4">
<span class="m-text m-primary">Seyyathāpi, bhikkhave, kukkuṭapattaṁ vā nhārudaddulaṁ vā aggimhi pakkhittaṁ patilīyati patikuṭati pativattati na sampasāriyati.</span><br />
</p>
<p id="an7p49c10p5">
<span class="m-text m-primary">Evamevaṁ kho, bhikkhave, bhikkhuno aniccasaññāparicitena cetasā bahulaṁ viharato lābhasakkārasiloke cittaṁ patilīyati …pe… upekkhā vā pāṭikulyatā vā saṇṭhāti.</span><br />
</p>
<p id="an7p49c11p1">
<span class="m-text m-primary">Sace, bhikkhave, bhikkhuno aniccasaññāparicitena cetasā bahulaṁ viharato lābhasakkārasiloke cittaṁ anusandahati appaṭikulyatā saṇṭhāti;</span><br />
</p>
<p id="an7p49c11p2">
<span class="m-text m-primary">veditabbametaṁ, bhikkhave, bhikkhunā ‘abhāvitā me aniccasaññā, natthi me pubbenāparaṁ viseso, appattaṁ me bhāvanābalan’ti.</span><br />
</p>
<p id="an7p49c11p3">
<span class="m-text m-primary">Itiha tattha sampajāno hoti.</span><br />
</p>
<p id="an7p49c11p4">
<span class="m-text m-primary">Sace pana, bhikkhave, bhikkhuno aniccasaññāparicitena cetasā bahulaṁ viharato lābhasakkārasiloke cittaṁ patilīyati patikuṭati pativattati, na sampasāriyati upekkhā vā pāṭikulyatā vā saṇṭhāti;</span><br />
</p>
<p id="an7p49c11p5">
<span class="m-text m-primary">veditabbametaṁ, bhikkhave, bhikkhunā ‘subhāvitā me aniccasaññā, atthi me pubbenāparaṁ viseso, pattaṁ me bhāvanābalan’ti.</span><br />
</p>
<p id="an7p49c11p6">
<span class="m-text m-primary">Itiha tattha sampajāno hoti.</span><br />
</p>
<p id="an7p49c11p7">
<span class="m-text m-primary">‘Aniccasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti,</span><br />
</p>
<p id="an7p49c11p8">
<span class="m-text m-primary">iti yaṁ taṁ vuttaṁ idametaṁ paṭicca vuttaṁ.</span><br />
<span class="m-text">That’s what I said, and this is why I said it.</span><br />
</p>
<p id="an7p49c12p1">
<span class="m-text m-primary">‘Anicce dukkhasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti, iti kho panetaṁ vuttaṁ.</span><br />
<span class="m-text">‘When the perception of suffering in impermanence is developed and cultivated it’s very fruitful and beneficial. It culminates in the deathless and ends with the deathless.’ That’s what I said, but why did I say it?</span><br />
</p>
<p id="an7p49c12p2">
<span class="m-text m-primary">Kiñcetaṁ paṭicca vuttaṁ?</span><br />
</p>
<p id="an7p49c12p3">
<span class="m-text m-primary">Anicce dukkhasaññāparicitena, bhikkhave, bhikkhuno cetasā bahulaṁ viharato ālasye kosajje vissaṭṭhiye pamāde ananuyoge apaccavekkhaṇāya tibbā bhayasaññā paccupaṭṭhitā hoti, seyyathāpi, bhikkhave, ukkhittāsike vadhake.</span><br />
<span class="m-text">When a mendicant often meditates with a mind reinforced with the perception of suffering in impermanence, they establish a keen perception of the danger of sloth, laziness, slackness, negligence, lack of commitment, and failure to review, like a killer with a drawn sword. …</span><br />
</p>
<p id="an7p49c13p1">
<span class="m-text m-primary">Sace, bhikkhave, bhikkhuno anicce dukkhasaññāparicitena cetasā bahulaṁ viharato ālasye kosajje vissaṭṭhiye pamāde ananuyoge apaccavekkhaṇāya tibbā bhayasaññā, na paccupaṭṭhitā hoti, seyyathāpi, bhikkhave, ukkhittāsike vadhake.</span><br />
</p>
<p id="an7p49c13p2">
<span class="m-text m-primary">Veditabbametaṁ, bhikkhave, bhikkhunā ‘abhāvitā me anicce dukkhasaññā, natthi me pubbenāparaṁ viseso, appattaṁ me bhāvanābalan’ti.</span><br />
</p>
<p id="an7p49c13p3">
<span class="m-text m-primary">Itiha tattha sampajāno hoti.</span><br />
</p>
<p id="an7p49c13p4">
<span class="m-text m-primary">Sace pana, bhikkhave, bhikkhuno anicce dukkhasaññāparicitena cetasā bahulaṁ viharato ālasye kosajje vissaṭṭhiye pamāde ananuyoge apaccavekkhaṇāya tibbā bhayasaññā paccupaṭṭhitā hoti, seyyathāpi, bhikkhave, ukkhittāsike vadhake.</span><br />
</p>
<p id="an7p49c13p5">
<span class="m-text m-primary">Veditabbametaṁ, bhikkhave, bhikkhunā ‘subhāvitā me anicce dukkhasaññā, atthi me pubbenāparaṁ viseso, pattaṁ me bhāvanābalan’ti.</span><br />
</p>
<p id="an7p49c13p6">
<span class="m-text m-primary">Itiha tattha sampajāno hoti.</span><br />
</p>
<p id="an7p49c13p7">
<span class="m-text m-primary">‘Anicce dukkhasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti,</span><br />
</p>
<p id="an7p49c13p8">
<span class="m-text m-primary">iti yaṁ taṁ vuttaṁ idametaṁ paṭicca vuttaṁ.</span><br />
<span class="m-text">That’s what I said, and this is why I said it.</span><br />
</p>
<p id="an7p49c14p1">
<span class="m-text m-primary">‘Dukkhe anattasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti, iti kho panetaṁ vuttaṁ.</span><br />
<span class="m-text">‘When the perception of not-self in suffering is developed and cultivated it’s very fruitful and beneficial. It culminates in the deathless and ends with the deathless.’ That’s what I said, but why did I say it?</span><br />
</p>
<p id="an7p49c14p2">
<span class="m-text m-primary">Kiñcetaṁ paṭicca vuttaṁ?</span><br />
</p>
<p id="an7p49c14p3">
<span class="m-text m-primary">Dukkhe anattasaññāparicitena, bhikkhave, bhikkhuno cetasā bahulaṁ viharato imasmiñca saviññāṇake kāye bahiddhā ca sabbanimittesu ahaṅkāramamaṅkāramānāpagataṁ mānasaṁ hoti vidhāsamatikkantaṁ santaṁ suvimuttaṁ.</span><br />
<span class="m-text">When a mendicant often meditates with a mind reinforced with the perception of not-self in suffering, their mind is rid of I-making, mine-making, and conceit for this conscious body and all external stimuli. It has gone beyond discrimination, and is peaceful and well freed.</span><br />
</p>
<p id="an7p49c15p1">
<span class="m-text m-primary">Sace, bhikkhave, bhikkhuno dukkhe anattasaññāparicitena cetasā bahulaṁ viharato imasmiñca saviññāṇake kāye bahiddhā ca sabbanimittesu na ahaṅkāramamaṅkāramānāpagataṁ mānasaṁ hoti vidhāsamatikkantaṁ santaṁ suvimuttaṁ.</span><br />
<span class="m-text">If a mendicant often meditates with a mind reinforced with the perception of not-self in suffering, but their mind is not rid of I-making, mine-making, and conceit for this conscious body and all external stimuli; nor has it gone beyond discrimination, and is not peaceful or well freed,</span><br />
</p>
<p id="an7p49c15p2">
<span class="m-text m-primary">Veditabbametaṁ, bhikkhave, bhikkhunā ‘abhāvitā me dukkhe anattasaññā, natthi me pubbenāparaṁ viseso, appattaṁ me bhāvanābalan’ti.</span><br />
<span class="m-text">they should know: ‘My perception of not-self in suffering is undeveloped. I don’t have any distinction higher than before. I haven’t attained a fruit of development.’</span><br />
</p>
<p id="an7p49c15p3">
<span class="m-text m-primary">Itiha tattha sampajāno hoti.</span><br />
<span class="m-text">In this way they are aware of the situation.</span><br />
</p>
<p id="an7p49c16p1">
<span class="m-text m-primary">Sace pana, bhikkhave, bhikkhuno dukkhe anattasaññāparicitena cetasā bahulaṁ viharato imasmiñca saviññāṇake kāye bahiddhā ca sabbanimittesu ahaṅkāramamaṅkāramānāpagataṁ mānasaṁ hoti vidhāsamatikkantaṁ santaṁ suvimuttaṁ.</span><br />
<span class="m-text">But if a mendicant often meditates with a mind reinforced with the perception of not-self in suffering, and their mind is rid of I-making, mine-making, and conceit for this conscious body and all external stimuli; and it has gone beyond discrimination, and is peaceful and well freed,</span><br />
</p>
<p id="an7p49c16p2">
<span class="m-text m-primary">Veditabbametaṁ, bhikkhave, bhikkhunā ‘subhāvitā me dukkhe anattasaññā, atthi me pubbenāparaṁ viseso, pattaṁ me bhāvanābalan’ti.</span><br />
<span class="m-text">they should know: ‘My perception of not-self in suffering is well developed. I have realized a distinction higher than before. I have attained a fruit of development.’</span><br />
</p>
<p id="an7p49c16p3">
<span class="m-text m-primary">Itiha tattha sampajāno hoti.</span><br />
<span class="m-text">In this way they are aware of the situation.</span><br />
</p>
<p id="an7p49c16p4">
<span class="m-text m-primary">‘Dukkhe anattasaññā, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā’ti,</span><br />
<span class="m-text">‘When the perception of not-self in suffering is developed and cultivated it’s very fruitful and beneficial. It culminates in the deathless and ends with the deathless.’</span><br />
</p>
<p id="an7p49c16p5">
<span class="m-text m-primary">iti yaṁ taṁ vuttaṁ idametaṁ paṭicca vuttaṁ.</span><br />
<span class="m-text">That’s what I said, and this is why I said it.</span><br />
</p>
<p id="an7p49c17p1">
<span class="m-text m-primary">Imā kho, bhikkhave, satta saññā bhāvitā bahulīkatā mahapphalā honti mahānisaṁsā amatogadhā amatapariyosānā”ti.</span><br />
<span class="m-text">These seven perceptions, when developed and cultivated, are very fruitful and beneficial. They culminate in the deathless and end with the deathless.”</span><br />
</p>
<p id="an7p49c17p2">
<span class="m-text m-primary">Chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>