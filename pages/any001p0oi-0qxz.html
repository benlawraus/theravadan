<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an1 &raquo; Aṅguttara Nikāya 1 | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/any001p0oi-0qxz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 1" />
  <meta name="twitter:title" content="Aṅguttara Nikāya 1" />
  <meta property="og:url" content="https://www.theravadan.org/pages/any001p0oi-0qxz.html" />
  <meta property="og:description" content="Translators: sujato Numbered Discourses 1 30. Kāyagatāsativagga 30. Mindfulness of the Body 575–615 575–615 575 575 “Yassa kassaci, bhikkhave, mahāsamuddo cetasā phuṭo antogadhā tassa kunnadiyo yā kāci samuddaṅgamā; “Mendicants, anyone who brings into their mind the great ocean includes all of the streams that run into …" />
  <meta name="twitter:description" content="Translators: sujato Numbered Discourses 1 30. Kāyagatāsativagga 30. Mindfulness of the Body 575–615 575–615 575 575 “Yassa kassaci, bhikkhave, mahāsamuddo cetasā phuṭo antogadhā tassa kunnadiyo yā kāci samuddaṅgamā; “Mendicants, anyone who brings into their mind the great ocean includes all of the streams that run into …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-an-index.html">an</a> &raquo;
            <a href="https://www.theravadan.org/pages/ms-sutta-an-an1-index.html">an1</a> &raquo;
          </span>
          Aṅguttara Nikāya 1
        </h1>
<!-- content -->
<p>Translators: <span class="m-text">sujato</span></p>
<p><span class="m-text">Numbered Discourses 1</span></p>
<section id="kayagatasativagga">
<h2><a href="#kayagatasativagga">30. Kāyagatāsativagga</a></h2>
<p><span class="m-text">30. Mindfulness of the Body</span></p>
<section id="section-1">
<h3><a href="#section-1">575–615</a></h3>
<p><span class="m-text">575–615</span></p>
<section id="section-2">
<h4><a href="#section-2">575</a></h4>
<p><span class="m-text">575</span></p>
<p id="an1p575c1p1">
<span class="m-text m-primary">“Yassa kassaci, bhikkhave, mahāsamuddo cetasā phuṭo antogadhā tassa kunnadiyo yā kāci samuddaṅgamā;</span><br />
<span class="m-text">“Mendicants, anyone who brings into their mind the great ocean includes all of the streams that run into it.</span><br />
</p>
<p id="an1p575c1p2">
<span class="m-text m-primary">evamevaṁ, bhikkhave, yassa kassaci kāyagatā sati bhāvitā bahulīkatā antogadhā tassa kusalā dhammā ye keci vijjābhāgiyā”ti.</span><br />
<span class="m-text">In the same way, anyone who has developed and cultivated mindfulness of the body includes all of the skillful qualities that play a part in realization.”</span><br />
</p>
<p id="an1p576-582c1p0">
<span class="m-text m-primary">576–582</span><br />
<span class="m-text">576–582</span><br />
</p>
<p id="an1p576-582c1p1">
<span class="m-text m-primary">“Ekadhammo, bhikkhave, bhāvito bahulīkato mahato saṁvegāya saṁvattati … mahato atthāya saṁvattati … mahato yogakkhemāya saṁvattati … satisampajaññāya saṁvattati … ñāṇadassanappaṭilābhāya saṁvattati … diṭṭhadhammasukhavihārāya saṁvattati … vijjāvimuttiphalasacchikiriyāya saṁvattati.</span><br />
<span class="m-text">“One thing, mendicants, when developed and cultivated leads to great urgency … great benefit … great sanctuary … mindfulness and awareness … gaining knowledge and vision … blissful meditation in the present life … the realization of the fruit of knowledge and freedom.</span><br />
</p>
<p id="an1p576-582c1p2">
<span class="m-text m-primary">Katamo ekadhammo?</span><br />
<span class="m-text">What one thing?</span><br />
</p>
<p id="an1p576-582c1p3">
<span class="m-text m-primary">Kāyagatā sati.</span><br />
<span class="m-text">Mindfulness of the body.</span><br />
</p>
<p id="an1p576-582c1p4">
<span class="m-text m-primary">Ayaṁ kho, bhikkhave, ekadhammo bhāvito bahulīkato mahato saṁvegāya saṁvattati … mahato atthāya saṁvattati … mahato yogakkhemāya saṁvattati … satisampajaññāya saṁvattati … ñāṇadassanappaṭilābhāya saṁvattati … diṭṭhadhammasukhavihārāya saṁvattati … vijjāvimuttiphalasacchikiriyāya saṁvattatī”ti.</span><br />
<span class="m-text">This one thing, when developed and cultivated, leads to great urgency … great benefit … great sanctuary … mindfulness and awareness … gaining knowledge and vision … a happy abiding in the present life … the realization of the fruit of knowledge and freedom.”</span><br />
</p>
<p id="an1p583c1p0">
<span class="m-text m-primary">583</span><br />
<span class="m-text">583</span><br />
</p>
<p id="an1p583c1p1">
<span class="m-text m-primary">“Ekadhamme, bhikkhave, bhāvite bahulīkate kāyopi passambhati, cittampi passambhati, vitakkavicārāpi vūpasammanti, kevalāpi vijjābhāgiyā dhammā bhāvanāpāripūriṁ gacchanti.</span><br />
<span class="m-text">“When one thing, mendicants, is developed and cultivated the body and mind become tranquil, thinking and considering settle down, and all of the qualities that play a part in realization are fully developed.</span><br />
</p>
<p id="an1p583c1p2">
<span class="m-text m-primary">Katamasmiṁ ekadhamme?</span><br />
<span class="m-text">What one thing?</span><br />
</p>
<p id="an1p583c1p3">
<span class="m-text m-primary">Kāyagatāya satiyā.</span><br />
<span class="m-text">Mindfulness of the body.</span><br />
</p>
<p id="an1p583c1p4">
<span class="m-text m-primary">Imasmiṁ kho, bhikkhave, ekadhamme bhāvite bahulīkate kāyopi passambhati, cittampi passambhati, vitakkavicārāpi vūpasammanti, kevalāpi vijjābhāgiyā dhammā bhāvanāpāripūriṁ gacchantī”ti.</span><br />
<span class="m-text">When this one thing is developed and cultivated, the body and mind become tranquil, thinking and considering settle down, and all of the qualities that play a part in realization are fully developed.”</span><br />
</p>
<p id="an1p584c1p0">
<span class="m-text m-primary">584</span><br />
<span class="m-text">584</span><br />
</p>
<p id="an1p584c1p1">
<span class="m-text m-primary">“Ekadhamme, bhikkhave, bhāvite bahulīkate anuppannā ceva akusalā dhammā nuppajjanti, uppannā ca akusalā dhammā pahīyanti.</span><br />
<span class="m-text">“When one thing, mendicants, is developed and cultivated, unskillful qualities do not arise, and, if they’ve already arisen, they are given up.</span><br />
</p>
<p id="an1p584c1p2">
<span class="m-text m-primary">Katamasmiṁ ekadhamme?</span><br />
<span class="m-text">What one thing?</span><br />
</p>
<p id="an1p584c1p3">
<span class="m-text m-primary">Kāyagatāya satiyā.</span><br />
<span class="m-text">Mindfulness of the body.</span><br />
</p>
<p id="an1p584c1p4">
<span class="m-text m-primary">Imasmiṁ kho, bhikkhave, ekadhamme bhāvite bahulīkate anuppannā ceva akusalā dhammā nuppajjanti, uppannā ca akusalā dhammā pahīyantī”ti.</span><br />
<span class="m-text">When this one thing is developed and cultivated, unskillful qualities do not arise, and, if they’ve already arisen, they are given up.”</span><br />
</p>
<p id="an1p585c1p0">
<span class="m-text m-primary">585</span><br />
<span class="m-text">585</span><br />
</p>
<p id="an1p585c1p1">
<span class="m-text m-primary">“Ekadhamme, bhikkhave, bhāvite bahulīkate anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya saṁvattanti.</span><br />
<span class="m-text">“When one thing, mendicants, is developed and cultivated, skillful qualities arise, and, once they’ve arisen, they increase and grow.</span><br />
</p>
<p id="an1p585c1p2">
<span class="m-text m-primary">Katamasmiṁ ekadhamme?</span><br />
<span class="m-text">What one thing?</span><br />
</p>
<p id="an1p585c1p3">
<span class="m-text m-primary">Kāyagatāya satiyā.</span><br />
<span class="m-text">Mindfulness of the body.</span><br />
</p>
<p id="an1p585c1p4">
<span class="m-text m-primary">Imasmiṁ kho, bhikkhave, ekadhamme bhāvite bahulīkate anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya saṁvattantī”ti.</span><br />
<span class="m-text">When this one thing is developed and cultivated, skillful qualities arise, and, once they’ve arisen, they increase and grow.”</span><br />
</p>
<p id="an1p586-590c1p0">
<span class="m-text m-primary">586–590</span><br />
<span class="m-text">586–590</span><br />
</p>
<p id="an1p586-590c1p1">
<span class="m-text m-primary">“Ekadhamme, bhikkhave, bhāvite bahulīkate avijjā pahīyati … vijjā uppajjati … asmimāno pahīyati … anusayā samugghātaṁ gacchanti … saṁyojanā pahīyanti.</span><br />
<span class="m-text">“When one thing, mendicants, is developed and cultivated, ignorance is given up … knowledge arises … the conceit ‘I am’ is given up … the underlying tendencies are uprooted … the fetters are given up.</span><br />
</p>
<p id="an1p586-590c1p2">
<span class="m-text m-primary">Katamasmiṁ ekadhamme?</span><br />
<span class="m-text">What one thing?</span><br />
</p>
<p id="an1p586-590c1p3">
<span class="m-text m-primary">Kāyagatāya satiyā.</span><br />
<span class="m-text">Mindfulness of the body.</span><br />
</p>
<p id="an1p586-590c1p4">
<span class="m-text m-primary">Imasmiṁ kho, bhikkhave, ekadhamme bhāvite bahulīkate avijjā pahīyati … vijjā uppajjati … asmimāno pahīyati … anusayā samugghātaṁ gacchanti … saṁyojanā pahīyantī”ti.</span><br />
<span class="m-text">When this one thing is developed and cultivated, ignorance is given up … knowledge arises … the conceit ‘I am’ is given up … the underlying tendencies are uprooted … the fetters are given up.”</span><br />
</p>
<p id="an1p591-592c1p0">
<span class="m-text m-primary">591–592</span><br />
<span class="m-text">591–592</span><br />
</p>
<p id="an1p591-592c1p1">
<span class="m-text m-primary">“Ekadhammo, bhikkhave, bhāvito bahulīkato paññāpabhedāya saṁvattati … anupādāparinibbānāya saṁvattati.</span><br />
<span class="m-text">“One thing, mendicants, when developed and cultivated leads to demolition by wisdom … to extinguishment by not grasping.</span><br />
</p>
<p id="an1p591-592c1p2">
<span class="m-text m-primary">Katamo ekadhammo?</span><br />
<span class="m-text">What one thing?</span><br />
</p>
<p id="an1p591-592c1p3">
<span class="m-text m-primary">Kāyagatā sati.</span><br />
<span class="m-text">Mindfulness of the body.</span><br />
</p>
<p id="an1p591-592c1p4">
<span class="m-text m-primary">Ayaṁ kho, bhikkhave, ekadhammo bhāvito bahulīkato paññāpabhedāya saṁvattati … anupādāparinibbānāya saṁvattatī”ti.</span><br />
<span class="m-text">This one thing, mendicants, when developed and cultivated leads to demolition by wisdom … to extinguishment by not grasping.”</span><br />
</p>
<p id="an1p593-595c1p0">
<span class="m-text m-primary">593–595</span><br />
<span class="m-text">593–595</span><br />
</p>
<p id="an1p593-595c1p1">
<span class="m-text m-primary">“Ekadhamme, bhikkhave, bhāvite bahulīkate anekadhātupaṭivedho hoti … nānādhātupaṭivedho hoti … anekadhātupaṭisambhidā hoti.</span><br />
<span class="m-text">“When one thing is developed and cultivated there is the penetration of many elements … the penetration of diverse elements … the analysis of many elements.</span><br />
</p>
<p id="an1p593-595c1p2">
<span class="m-text m-primary">Katamasmiṁ ekadhamme?</span><br />
<span class="m-text">What one thing?</span><br />
</p>
<p id="an1p593-595c1p3">
<span class="m-text m-primary">Kāyagatāya satiyā.</span><br />
<span class="m-text">Mindfulness of the body.</span><br />
</p>
<p id="an1p593-595c1p4">
<span class="m-text m-primary">Imasmiṁ kho, bhikkhave, ekadhamme bhāvite bahulīkate anekadhātupaṭivedho hoti … nānādhātupaṭivedho hoti … anekadhātupaṭisambhidā hotī”ti.</span><br />
<span class="m-text">When this one thing is developed and cultivated there is the penetration of many elements … the penetration of diverse elements … the analysis of many elements.”</span><br />
</p>
<p id="an1p596-599c1p0">
<span class="m-text m-primary">596–599</span><br />
<span class="m-text">596–599</span><br />
</p>
<p id="an1p596-599c1p1">
<span class="m-text m-primary">“Ekadhammo, bhikkhave, bhāvito bahulīkato sotāpattiphalasacchikiriyāya saṁvattati … sakadāgāmiphalasacchikiriyāya saṁvattati … anāgāmiphalasacchikiriyāya saṁvattati … arahattaphalasacchikiriyāya saṁvattati.</span><br />
<span class="m-text">“One thing, mendicants, when developed and cultivated leads to the realization of the fruit of stream-entry … once-return … non-return … perfection.</span><br />
</p>
<p id="an1p596-599c1p2">
<span class="m-text m-primary">Katamo ekadhammo?</span><br />
<span class="m-text">What one thing?</span><br />
</p>
<p id="an1p596-599c1p3">
<span class="m-text m-primary">Kāyagatā sati.</span><br />
<span class="m-text">Mindfulness of the body.</span><br />
</p>
<p id="an1p596-599c1p4">
<span class="m-text m-primary">Ayaṁ kho, bhikkhave, ekadhammo bhāvito bahulīkato sotāpattiphalasacchikiriyāya saṁvattati … sakadāgāmiphalasacchikiriyāya saṁvattati … anāgāmiphalasacchikiriyāya saṁvattati … arahattaphalasacchikiriyāya saṁvattatī”ti.</span><br />
<span class="m-text">This one thing, when developed and cultivated, leads to the realization of the fruit of stream-entry … once-return … non-return … perfection.”</span><br />
</p>
<p id="an1p600-615c1p0">
<span class="m-text m-primary">600–615</span><br />
<span class="m-text">600–615</span><br />
</p>
<p id="an1p600-615c1p1">
<span class="m-text m-primary">“Ekadhammo, bhikkhave, bhāvito bahulīkato paññāpaṭilābhāya saṁvattati … paññāvuddhiyā saṁvattati … paññāvepullāya saṁvattati … mahāpaññatāya saṁvattati … puthupaññatāya saṁvattati … vipulapaññatāya saṁvattati … gambhīrapaññatāya saṁvattati … asāmantapaññatāya saṁvattati … bhūripaññatāya saṁvattati … paññābāhullāya saṁvattati … sīghapaññatāya saṁvattati … lahupaññatāya saṁvattati … hāsapaññatāya saṁvattati … javanapaññatāya saṁvattati … tikkhapaññatāya saṁvattati … nibbedhikapaññatāya saṁvattati.</span><br />
<span class="m-text">“One thing, mendicants, when developed and cultivated, leads to the getting of wisdom … the growth of wisdom … the increase of wisdom … to great wisdom … to widespread wisdom … to abundant wisdom … to deep wisdom … to extraordinary wisdom … to vast wisdom … to much wisdom … to fast wisdom … to light wisdom … to laughing wisdom … to swift wisdom … to sharp wisdom … to penetrating wisdom.</span><br />
</p>
<p id="an1p600-615c1p2">
<span class="m-text m-primary">Katamo ekadhammo?</span><br />
<span class="m-text">What one thing?</span><br />
</p>
<p id="an1p600-615c1p3">
<span class="m-text m-primary">Kāyagatā sati.</span><br />
<span class="m-text">Mindfulness of the body.</span><br />
</p>
<p id="an1p600-615c1p4">
<span class="m-text m-primary">Ayaṁ kho, bhikkhave, ekadhammo bhāvito bahulīkato paññāpaṭilābhāya saṁvattati … paññāvuddhiyā saṁvattati … paññāvepullāya saṁvattati … mahāpaññatāya saṁvattati … puthupaññatāya saṁvattati … vipulapaññatāya saṁvattati … gambhīrapaññatāya saṁvattati … asāmantapaññatāya saṁvattati … bhūripaññatāya saṁvattati … paññābāhullāya saṁvattati … sīghapaññatāya saṁvattati … lahupaññatāya saṁvattati … hāsapaññatāya saṁvattati … javanapaññatāya saṁvattati … tikkhapaññatāya saṁvattati … nibbedhikapaññatāya saṁvattatī”ti.</span><br />
<span class="m-text">This one thing, when developed and cultivated, leads to the getting of wisdom … the growth of wisdom … the increase of wisdom … to great wisdom … to widespread wisdom … to abundant wisdom … to deep wisdom … to extraordinary wisdom … to vast wisdom … to much wisdom … to fast wisdom … to light wisdom … to laughing wisdom … to swift wisdom … to sharp wisdom … to penetrating wisdom.”</span><br />
</p>
<p id="an1p600-615c1p5">
<span class="m-text m-primary">(Kāyagatāsativaggo.)</span><br />
</p>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>