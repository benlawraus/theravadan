<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/pvy00lz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="https://www.theravadan.org/pages/pvy00lz.html" />
  <meta property="og:description" content="Ubbarivagga 6. Kaṇhapetavatthu “Uṭṭhehi kaṇha kiṁ sesi, Ko attho supanena te; Yo ca tuyhaṁ sako bhātā, Hadayaṁ cakkhu ca dakkhiṇaṁ; Tassa vātā balīyanti, Sasaṁ jappati kesavā”ti. “Tassa taṁ vacanaṁ sutvā, rohiṇeyyassa kesavo; Taramānarūpo vuṭṭhāsi, bhātusokena aṭṭito. Kiṁ nu ummattarūpova, kevalaṁ dvārakaṁ ima …" />
  <meta name="twitter:description" content="Ubbarivagga 6. Kaṇhapetavatthu “Uṭṭhehi kaṇha kiṁ sesi, Ko attho supanena te; Yo ca tuyhaṁ sako bhātā, Hadayaṁ cakkhu ca dakkhiṇaṁ; Tassa vātā balīyanti, Sasaṁ jappati kesavā”ti. “Tassa taṁ vacanaṁ sutvā, rohiṇeyyassa kesavo; Taramānarūpo vuṭṭhāsi, bhātusokena aṭṭito. Kiṁ nu ummattarūpova, kevalaṁ dvārakaṁ ima …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="ubbarivagga">
<h2><a href="#ubbarivagga">Ubbarivagga</a></h2>
<section id="kanhapetavatthu">
<h3><a href="#kanhapetavatthu">6. Kaṇhapetavatthu</a></h3>
<p id="pv18c1p1">
<span class="m-text m-primary">“Uṭṭhehi kaṇha kiṁ sesi,</span><br />
</p>
<p id="pv18c1p2">
<span class="m-text m-primary">Ko attho supanena te;</span><br />
</p>
<p id="pv18c1p3">
<span class="m-text m-primary">Yo ca tuyhaṁ sako bhātā,</span><br />
</p>
<p id="pv18c1p4">
<span class="m-text m-primary">Hadayaṁ cakkhu ca dakkhiṇaṁ;</span><br />
</p>
<p id="pv18c1p5">
<span class="m-text m-primary">Tassa vātā balīyanti,</span><br />
</p>
<p id="pv18c1p6">
<span class="m-text m-primary">Sasaṁ jappati kesavā”ti.</span><br />
</p>
<p id="pv18c2p1">
<span class="m-text m-primary">“Tassa taṁ vacanaṁ sutvā,</span><br />
</p>
<p id="pv18c2p2">
<span class="m-text m-primary">rohiṇeyyassa kesavo;</span><br />
</p>
<p id="pv18c2p3">
<span class="m-text m-primary">Taramānarūpo vuṭṭhāsi,</span><br />
</p>
<p id="pv18c2p4">
<span class="m-text m-primary">bhātusokena aṭṭito.</span><br />
</p>
<p id="pv18c3p1">
<span class="m-text m-primary">Kiṁ nu ummattarūpova,</span><br />
</p>
<p id="pv18c3p2">
<span class="m-text m-primary">kevalaṁ dvārakaṁ imaṁ;</span><br />
</p>
<p id="pv18c3p3">
<span class="m-text m-primary">Saso sasoti lapasi,</span><br />
</p>
<p id="pv18c3p4">
<span class="m-text m-primary">kīdisaṁ sasamicchasi.</span><br />
</p>
<p id="pv18c4p1">
<span class="m-text m-primary">Sovaṇṇamayaṁ maṇimayaṁ,</span><br />
</p>
<p id="pv18c4p2">
<span class="m-text m-primary">Lohamayaṁ atha rūpiyamayaṁ;</span><br />
</p>
<p id="pv18c4p3">
<span class="m-text m-primary">Saṅkhasilāpavāḷamayaṁ,</span><br />
</p>
<p id="pv18c4p4">
<span class="m-text m-primary">Kārayissāmi te sasaṁ.</span><br />
</p>
<p id="pv18c5p1">
<span class="m-text m-primary">Santi aññepi sasakā,</span><br />
</p>
<p id="pv18c5p2">
<span class="m-text m-primary">araññavanagocarā;</span><br />
</p>
<p id="pv18c5p3">
<span class="m-text m-primary">Tepi te ānayissāmi,</span><br />
</p>
<p id="pv18c5p4">
<span class="m-text m-primary">kīdisaṁ sasamicchasī”ti.</span><br />
</p>
<p id="pv18c6p1">
<span class="m-text m-primary">“Nāhamete sase icche,</span><br />
</p>
<p id="pv18c6p2">
<span class="m-text m-primary">ye sasā pathavissitā;</span><br />
</p>
<p id="pv18c6p3">
<span class="m-text m-primary">Candato sasamicchāmi,</span><br />
</p>
<p id="pv18c6p4">
<span class="m-text m-primary">taṁ me ohara kesavā”ti.</span><br />
</p>
<p id="pv18c7p1">
<span class="m-text m-primary">“So nūna madhuraṁ ñāti,</span><br />
</p>
<p id="pv18c7p2">
<span class="m-text m-primary">jīvitaṁ vijahissasi;</span><br />
</p>
<p id="pv18c7p3">
<span class="m-text m-primary">Apatthiyaṁ patthayasi,</span><br />
</p>
<p id="pv18c7p4">
<span class="m-text m-primary">candato sasamicchasī”ti.</span><br />
</p>
<p id="pv18c8p1">
<span class="m-text m-primary">“Evañce kaṇha jānāsi,</span><br />
</p>
<p id="pv18c8p2">
<span class="m-text m-primary">yathaññamanusāsasi;</span><br />
</p>
<p id="pv18c8p3">
<span class="m-text m-primary">Kasmā pure mataṁ puttaṁ,</span><br />
</p>
<p id="pv18c8p4">
<span class="m-text m-primary">ajjāpi manusocasi.</span><br />
</p>
<p id="pv18c9p1">
<span class="m-text m-primary">Na yaṁ labbhā manussena,</span><br />
</p>
<p id="pv18c9p2">
<span class="m-text m-primary">amanussena vā pana;</span><br />
</p>
<p id="pv18c9p3">
<span class="m-text m-primary">Jāto me mā mari putto,</span><br />
</p>
<p id="pv18c9p4">
<span class="m-text m-primary">kuto labbhā alabbhiyaṁ.</span><br />
</p>
<p id="pv18c10p1">
<span class="m-text m-primary">Na mantā mūlabhesajjā,</span><br />
</p>
<p id="pv18c10p2">
<span class="m-text m-primary">osadhehi dhanena vā;</span><br />
</p>
<p id="pv18c10p3">
<span class="m-text m-primary">Sakkā ānayituṁ kaṇha,</span><br />
</p>
<p id="pv18c10p4">
<span class="m-text m-primary">yaṁ petamanusocasi.</span><br />
</p>
<p id="pv18c11p1">
<span class="m-text m-primary">Mahaddhanā mahābhogā,</span><br />
</p>
<p id="pv18c11p2">
<span class="m-text m-primary">raṭṭhavantopi khattiyā;</span><br />
</p>
<p id="pv18c11p3">
<span class="m-text m-primary">Pahūtadhanadhaññāse,</span><br />
</p>
<p id="pv18c11p4">
<span class="m-text m-primary">tepi no ajarāmarā.</span><br />
</p>
<p id="pv18c12p1">
<span class="m-text m-primary">Khattiyā brāhmaṇā vessā,</span><br />
</p>
<p id="pv18c12p2">
<span class="m-text m-primary">suddā caṇḍālapukkusā;</span><br />
</p>
<p id="pv18c12p3">
<span class="m-text m-primary">Ete caññe ca jātiyā,</span><br />
</p>
<p id="pv18c12p4">
<span class="m-text m-primary">tepi no ajarāmarā.</span><br />
</p>
<p id="pv18c13p1">
<span class="m-text m-primary">Ye mantaṁ parivattenti,</span><br />
</p>
<p id="pv18c13p2">
<span class="m-text m-primary">chaḷaṅgaṁ brahmacintitaṁ;</span><br />
</p>
<p id="pv18c13p3">
<span class="m-text m-primary">Ete caññe ca vijjāya,</span><br />
</p>
<p id="pv18c13p4">
<span class="m-text m-primary">tepi no ajarāmarā.</span><br />
</p>
<p id="pv18c14p1">
<span class="m-text m-primary">Isayo vāpi ye santā,</span><br />
</p>
<p id="pv18c14p2">
<span class="m-text m-primary">saññatattā tapassino;</span><br />
</p>
<p id="pv18c14p3">
<span class="m-text m-primary">Sarīraṁ tepi kālena,</span><br />
</p>
<p id="pv18c14p4">
<span class="m-text m-primary">vijahanti tapassino.</span><br />
</p>
<p id="pv18c15p1">
<span class="m-text m-primary">Bhāvitattā arahanto,</span><br />
</p>
<p id="pv18c15p2">
<span class="m-text m-primary">katakiccā anāsavā;</span><br />
</p>
<p id="pv18c15p3">
<span class="m-text m-primary">Nikkhipanti imaṁ dehaṁ,</span><br />
</p>
<p id="pv18c15p4">
<span class="m-text m-primary">puññapāpaparikkhayā”ti.</span><br />
</p>
<p id="pv18c16p1">
<span class="m-text m-primary">“Ādittaṁ vata maṁ santaṁ,</span><br />
</p>
<p id="pv18c16p2">
<span class="m-text m-primary">ghatasittaṁva pāvakaṁ;</span><br />
</p>
<p id="pv18c16p3">
<span class="m-text m-primary">Vārinā viya osiñcaṁ,</span><br />
</p>
<p id="pv18c16p4">
<span class="m-text m-primary">sabbaṁ nibbāpaye daraṁ.</span><br />
</p>
<p id="pv18c17p1">
<span class="m-text m-primary">Abbahī vata me sallaṁ,</span><br />
</p>
<p id="pv18c17p2">
<span class="m-text m-primary">sokaṁ hadayanissitaṁ;</span><br />
</p>
<p id="pv18c17p3">
<span class="m-text m-primary">Yo me sokaparetassa,</span><br />
</p>
<p id="pv18c17p4">
<span class="m-text m-primary">puttasokaṁ apānudi.</span><br />
</p>
<p id="pv18c18p1">
<span class="m-text m-primary">Svāhaṁ abbūḷhasallosmi,</span><br />
</p>
<p id="pv18c18p2">
<span class="m-text m-primary">sītibhūtosmi nibbuto;</span><br />
</p>
<p id="pv18c18p3">
<span class="m-text m-primary">Na socāmi na rodāmi,</span><br />
</p>
<p id="pv18c18p4">
<span class="m-text m-primary">tava sutvāna bhātika”.</span><br />
</p>
<p id="pv18c19p1">
<span class="m-text m-primary">Evaṁ karonti sappaññā,</span><br />
</p>
<p id="pv18c19p2">
<span class="m-text m-primary">ye honti anukampakā;</span><br />
</p>
<p id="pv18c19p3">
<span class="m-text m-primary">Nivattayanti sokamhā,</span><br />
</p>
<p id="pv18c19p4">
<span class="m-text m-primary">ghaṭo jeṭṭhaṁva bhātaraṁ.</span><br />
</p>
<p id="pv18c20p1">
<span class="m-text m-primary">Yassa etādisā honti,</span><br />
</p>
<p id="pv18c20p2">
<span class="m-text m-primary">amaccā paricārakā;</span><br />
</p>
<p id="pv18c20p3">
<span class="m-text m-primary">Subhāsitena anventi,</span><br />
</p>
<p id="pv18c20p4">
<span class="m-text m-primary">ghaṭo jeṭṭhaṁva bhātaranti.</span><br />
</p>
<p id="pv18c21p1">
<span class="m-text m-primary">Kaṇhapetavatthu chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>