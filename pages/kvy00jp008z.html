<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; kv &raquo; kv16 &raquo; Kathāvatthu | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/kvy00jp008z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Kathāvatthu" />
  <meta name="twitter:title" content="Kathāvatthu" />
  <meta property="og:url" content="https://www.theravadan.org/pages/kvy00jp008z.html" />
  <meta property="og:description" content="Mahāpaṇṇāsaka Soḷasamavagga Rūpaṁvipākotikathā Rūpaṁ vipākoti? Āmantā. Rūpaṁ sukhavedaniyaṁ dukkhavedaniyaṁ adukkhamasukhavedaniyaṁ, sukhāya vedanāya sampayuttaṁ, dukkhāya vedanāya sampayuttaṁ, adukkhamasukhāya vedanāya sampayuttaṁ, phassena sampayuttaṁ …pe… cittena sampayuttaṁ, sārammaṇaṁ, atthi tassa āvaṭṭanā …pe… paṇidhīti? Na hevaṁ vattabbe …pe… nanu na sukhavedaniyaṁ na dukkhavedaniyaṁ …pe… anārammaṇaṁ, natthi tassa …" />
  <meta name="twitter:description" content="Mahāpaṇṇāsaka Soḷasamavagga Rūpaṁvipākotikathā Rūpaṁ vipākoti? Āmantā. Rūpaṁ sukhavedaniyaṁ dukkhavedaniyaṁ adukkhamasukhavedaniyaṁ, sukhāya vedanāya sampayuttaṁ, dukkhāya vedanāya sampayuttaṁ, adukkhamasukhāya vedanāya sampayuttaṁ, phassena sampayuttaṁ …pe… cittena sampayuttaṁ, sārammaṇaṁ, atthi tassa āvaṭṭanā …pe… paṇidhīti? Na hevaṁ vattabbe …pe… nanu na sukhavedaniyaṁ na dukkhavedaniyaṁ …pe… anārammaṇaṁ, natthi tassa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-kv-index.html">kv</a> &raquo;
            <a href="https://www.theravadan.org/pages/ms-abhidhamma-kv-kv16-index.html">kv16</a> &raquo;
          </span>
          Kathāvatthu
        </h1>
<!-- content -->
<p id="kv16p8c0p2">
<span class="pali m-text">Mahāpaṇṇāsaka</span><br />
</p>
<p id="kv16p8c0p3">
<span class="pali m-text">Soḷasamavagga</span><br />
</p>
<section id="rupamvipakotikatha">
<span id="kv16p8c0p4"></span><h2><span class="pali m-text">Rūpaṁvipākotikathā</span></h2>
<p id="kv16p8c1p1">
<span class="pali m-text">Rūpaṁ vipākoti?</span><br />
</p>
<p id="kv16p8c1p2">
<span class="pali m-text">Āmantā.</span><br />
</p>
<p id="kv16p8c1p3">
<span class="pali m-text">Rūpaṁ sukhavedaniyaṁ dukkhavedaniyaṁ adukkhamasukhavedaniyaṁ, sukhāya vedanāya sampayuttaṁ, dukkhāya vedanāya sampayuttaṁ, adukkhamasukhāya vedanāya sampayuttaṁ, phassena sampayuttaṁ …pe…</span><br />
</p>
<p id="kv16p8c1p4">
<span class="pali m-text">cittena sampayuttaṁ, sārammaṇaṁ, atthi tassa āvaṭṭanā …pe… paṇidhīti?</span><br />
</p>
<p id="kv16p8c1p5">
<span class="pali m-text">Na hevaṁ vattabbe …pe…</span><br />
</p>
<p id="kv16p8c1p6">
<span class="pali m-text">nanu na sukhavedaniyaṁ na dukkhavedaniyaṁ …pe…</span><br />
</p>
<p id="kv16p8c1p7">
<span class="pali m-text">anārammaṇaṁ, natthi tassa āvaṭṭanā …pe… paṇidhīti?</span><br />
</p>
<p id="kv16p8c1p8">
<span class="pali m-text">Āmantā.</span><br />
</p>
<p id="kv16p8c1p9">
<span class="pali m-text">Hañci na sukhavedaniyaṁ na dukkhavedaniyaṁ …pe…</span><br />
</p>
<p id="kv16p8c1p10">
<span class="pali m-text">anārammaṇaṁ, natthi tassa āvaṭṭanā …pe… paṇidhi, no ca vata re vattabbe—</span><br />
</p>
<p id="kv16p8c1p11">
<span class="pali m-text">“rūpaṁ vipāko”ti.</span><br />
</p>
<p id="kv16p8c2p1">
<span class="pali m-text">Phasso vipāko, phasso sukhavedaniyo dukkhavedaniyo …pe…</span><br />
</p>
<p id="kv16p8c2p2">
<span class="pali m-text">sārammaṇo, atthi tassa āvaṭṭanā …pe… paṇidhīti?</span><br />
</p>
<p id="kv16p8c2p3">
<span class="pali m-text">Āmantā.</span><br />
</p>
<p id="kv16p8c2p4">
<span class="pali m-text">Rūpaṁ vipāko, rūpaṁ sukhavedaniyaṁ dukkhavedaniyaṁ …pe…</span><br />
</p>
<p id="kv16p8c2p5">
<span class="pali m-text">sārammaṇaṁ, atthi tassa āvaṭṭanā …pe… paṇidhīti?</span><br />
</p>
<p id="kv16p8c2p6">
<span class="pali m-text">Na hevaṁ vattabbe …pe….</span><br />
</p>
<p id="kv16p8c3p1">
<span class="pali m-text">Rūpaṁ vipāko, rūpaṁ na sukhavedaniyaṁ na dukkhavedaniyaṁ …pe…</span><br />
</p>
<p id="kv16p8c3p2">
<span class="pali m-text">anārammaṇaṁ, natthi tassa āvaṭṭanā …pe… paṇidhīti?</span><br />
</p>
<p id="kv16p8c3p3">
<span class="pali m-text">Āmantā.</span><br />
</p>
<p id="kv16p8c3p4">
<span class="pali m-text">Phasso vipāko, phasso na sukhavedaniyo na dukkhavedaniyo …pe…</span><br />
</p>
<p id="kv16p8c3p5">
<span class="pali m-text">anārammaṇo, natthi tassa āvaṭṭanā …pe… paṇidhīti?</span><br />
</p>
<p id="kv16p8c3p6">
<span class="pali m-text">Na hevaṁ vattabbe …pe….</span><br />
</p>
<p id="kv16p8c4p1">
<span class="pali m-text">Na vattabbaṁ—</span><br />
</p>
<p id="kv16p8c4p2">
<span class="pali m-text">“rūpaṁ vipāko”ti?</span><br />
</p>
<p id="kv16p8c4p3">
<span class="pali m-text">Āmantā.</span><br />
</p>
<p id="kv16p8c4p4">
<span class="pali m-text">Nanu kammassa katattā uppannā cittacetasikā dhammā vipākoti?</span><br />
</p>
<p id="kv16p8c4p5">
<span class="pali m-text">Āmantā.</span><br />
</p>
<p id="kv16p8c4p6">
<span class="pali m-text">Hañci kammassa katattā uppannā cittacetasikā dhammā vipāko, tena vata re vattabbe—</span><br />
</p>
<p id="kv16p8c4p7">
<span class="pali m-text">“kammassa katattā uppannaṁ rūpaṁ vipāko”ti.</span><br />
</p>
<p id="kv16p8c4p8">
<span class="pali m-text">Rūpaṁ vipākotikathā niṭṭhitā.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>