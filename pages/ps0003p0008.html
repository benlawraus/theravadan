<!DOCTYPE html>
<html lang="en">
<head>
  <meta charset="UTF-8" />
  <title>sutta &raquo; kn &raquo; ps &raquo; Paṭisambhidāmagga | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ps0003p0008.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/sutta-index.html">sutta</a> &raquo;
            <a href="https://theravadan.org/pages/sutta-kn-index.html">kn</a> &raquo;
            <a href="https://theravadan.org/pages/sutta-kn-ps-index.html">ps</a> &raquo;
          </span>
          Paṭisambhidāmagga
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ps0003p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/ps0003p0009.html">Next</a></div>
</div>
<p id="ps3p8c0p2">
<span class="pali m-text">3 Paññāvagga</span><br />
</p>
<section id="satipatthanakatha">
<span id="ps3p8c0p3"></span><h2><span class="pali m-text">3.8. Satipaṭṭhānakathā</span></h2>
<p id="ps3p8c1p1">
<span class="pali m-text">Sāvatthinidānaṁ.</span><br />
</p>
<p id="ps3p8c1p2">
<span class="pali m-text">“Cattārome, bhikkhave, satipaṭṭhānā.</span><br />
</p>
<p id="ps3p8c1p3">
<span class="pali m-text">Katame cattāro?</span><br />
</p>
<p id="ps3p8c1p4">
<span class="pali m-text">Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="ps3p8c1p5">
<span class="pali m-text">Vedanāsu …</span><br />
</p>
<p id="ps3p8c1p6">
<span class="pali m-text">citte …</span><br />
</p>
<p id="ps3p8c1p7">
<span class="pali m-text">dhammesu dhammānupassī viharati ātāpī sampajāno satimā, vineyya loke abhijjhādomanassaṁ.</span><br />
</p>
<p id="ps3p8c1p8">
<span class="pali m-text">Ime kho, bhikkhave, cattāro satipaṭṭhānā”ti.</span><br />
</p>
<p id="ps3p8c2p1">
<span class="pali m-text">Kathaṁ &lt;b&gt;kāye kāyānupassī viharati?&lt;/b&gt;</span><br />
</p>
<p id="ps3p8c2p2">
<span class="pali m-text">Idhekacco pathavīkāyaṁ aniccato anupassati, no niccato;</span><br />
</p>
<p id="ps3p8c2p3">
<span class="pali m-text">dukkhato anupassati, no sukhato;</span><br />
</p>
<p id="ps3p8c2p4">
<span class="pali m-text">anattato anupassati, no attato;</span><br />
</p>
<p id="ps3p8c2p5">
<span class="pali m-text">nibbindati, no nandati;</span><br />
</p>
<p id="ps3p8c2p6">
<span class="pali m-text">virajjati, no rajjati;</span><br />
</p>
<p id="ps3p8c2p7">
<span class="pali m-text">nirodheti, no samudeti, paṭinissajjati, no ādiyati.</span><br />
</p>
<p id="ps3p8c2p8">
<span class="pali m-text">Aniccato anupassanto niccasaññaṁ pajahati, dukkhato anupassanto sukhasaññaṁ pajahati, anattato anupassanto attasaññaṁ pajahati, nibbindanto nandiṁ pajahati, virajjanto rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.</span><br />
</p>
<p id="ps3p8c2p9">
<span class="pali m-text">Imehi sattahi ākārehi kāyaṁ anupassati.</span><br />
</p>
<p id="ps3p8c2p10">
<span class="pali m-text">Kāyo upaṭṭhānaṁ, no sati.</span><br />
</p>
<p id="ps3p8c2p11">
<span class="pali m-text">Sati upaṭṭhānañceva sati ca.</span><br />
</p>
<p id="ps3p8c2p12">
<span class="pali m-text">Tāya satiyā tena ñāṇena taṁ kāyaṁ anupassati.</span><br />
</p>
<p id="ps3p8c2p13">
<span class="pali m-text">Tena vuccati—</span><br />
</p>
<p id="ps3p8c2p14">
<span class="pali m-text">“kāye kāyānupassanāsatipaṭṭhānā”.</span><br />
</p>
<p id="ps3p8c3p1">
<span class="pali m-text">&lt;b&gt;Bhāvanā&lt;/b&gt;ti catasso bhāvanā—</span><br />
</p>
<p id="ps3p8c3p2">
<span class="pali m-text">tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā.</span><br />
</p>
<p id="ps3p8c4p1">
<span class="pali m-text">Idhekacco āpokāyaṁ …pe…</span><br />
</p>
<p id="ps3p8c4p2">
<span class="pali m-text">tejokāyaṁ …</span><br />
</p>
<p id="ps3p8c4p3">
<span class="pali m-text">vāyokāyaṁ …</span><br />
</p>
<p id="ps3p8c4p4">
<span class="pali m-text">kesakāyaṁ …</span><br />
</p>
<p id="ps3p8c4p5">
<span class="pali m-text">lomakāyaṁ …</span><br />
</p>
<p id="ps3p8c4p6">
<span class="pali m-text">chavikāyaṁ …</span><br />
</p>
<p id="ps3p8c4p7">
<span class="pali m-text">cammakāyaṁ …</span><br />
</p>
<p id="ps3p8c4p8">
<span class="pali m-text">maṁsakāyaṁ …</span><br />
</p>
<p id="ps3p8c4p9">
<span class="pali m-text">rudhirakāyaṁ …</span><br />
</p>
<p id="ps3p8c4p10">
<span class="pali m-text">nhārukāyaṁ …</span><br />
</p>
<p id="ps3p8c4p11">
<span class="pali m-text">aṭṭhikāyaṁ …</span><br />
</p>
<p id="ps3p8c4p12">
<span class="pali m-text">aṭṭhimiñjakāyaṁ aniccato anupassati, no niccato;</span><br />
</p>
<p id="ps3p8c4p13">
<span class="pali m-text">dukkhato anupassati, no sukhato;</span><br />
</p>
<p id="ps3p8c4p14">
<span class="pali m-text">anattato anupassati, no attato;</span><br />
</p>
<p id="ps3p8c4p15">
<span class="pali m-text">nibbindati, no nandati;</span><br />
</p>
<p id="ps3p8c4p16">
<span class="pali m-text">virajjati, no rajjati, nirodheti, no samudeti;</span><br />
</p>
<p id="ps3p8c4p17">
<span class="pali m-text">paṭinissajjati, no ādiyati.</span><br />
</p>
<p id="ps3p8c4p18">
<span class="pali m-text">Aniccato anupassanto niccasaññaṁ pajahati, dukkhato anupassanto sukhasaññaṁ pajahati, anattato anupassanto attasaññaṁ pajahati, nibbindanto nandiṁ pajahati, virajjanto rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.</span><br />
</p>
<p id="ps3p8c4p19">
<span class="pali m-text">Imehi sattahi ākārehi kāyaṁ anupassati.</span><br />
</p>
<p id="ps3p8c4p20">
<span class="pali m-text">Kāyo upaṭṭhānaṁ, no sati.</span><br />
</p>
<p id="ps3p8c4p21">
<span class="pali m-text">Sati upaṭṭhānañceva sati ca.</span><br />
</p>
<p id="ps3p8c4p22">
<span class="pali m-text">Tāya satiyā tena ñāṇena taṁ kāyaṁ anupassati.</span><br />
</p>
<p id="ps3p8c4p23">
<span class="pali m-text">Tena vuccati—</span><br />
</p>
<p id="ps3p8c4p24">
<span class="pali m-text">“kāye kāyānupassanāsatipaṭṭhānā”.</span><br />
</p>
<p id="ps3p8c5p1">
<span class="pali m-text">&lt;b&gt;Bhāvanā&lt;/b&gt;ti catasso bhāvanā—</span><br />
</p>
<p id="ps3p8c5p2">
<span class="pali m-text">tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā.</span><br />
</p>
<p id="ps3p8c5p3">
<span class="pali m-text">Evaṁ kāye kāyānupassī viharati.</span><br />
</p>
<p id="ps3p8c6p1">
<span class="pali m-text">Kathaṁ &lt;b&gt;vedanāsu vedanānupassī viharati?&lt;/b&gt;</span><br />
</p>
<p id="ps3p8c6p2">
<span class="pali m-text">Idhekacco sukhaṁ vedanaṁ aniccato anupassati, no niccato …pe…</span><br />
</p>
<p id="ps3p8c6p3">
<span class="pali m-text">paṭinissajjati, no ādiyati.</span><br />
</p>
<p id="ps3p8c6p4">
<span class="pali m-text">Aniccato anupassanto niccasaññaṁ pajahati …pe…</span><br />
</p>
<p id="ps3p8c6p5">
<span class="pali m-text">paṭinissajjanto ādānaṁ pajahati.</span><br />
</p>
<p id="ps3p8c6p6">
<span class="pali m-text">Imehi sattahi ākārehi vedanaṁ anupassati.</span><br />
</p>
<p id="ps3p8c6p7">
<span class="pali m-text">Vedanā upaṭṭhānaṁ, no sati.</span><br />
</p>
<p id="ps3p8c6p8">
<span class="pali m-text">Sati upaṭṭhānañceva sati ca.</span><br />
</p>
<p id="ps3p8c6p9">
<span class="pali m-text">Tāya satiyā tena ñāṇena taṁ vedanaṁ anupassati.</span><br />
</p>
<p id="ps3p8c6p10">
<span class="pali m-text">Tena vuccati—</span><br />
</p>
<p id="ps3p8c6p11">
<span class="pali m-text">“vedanāsu vedanānupassanāsatipaṭṭhānā”.</span><br />
</p>
<p id="ps3p8c7p1">
<span class="pali m-text">&lt;b&gt;Bhāvanā&lt;/b&gt;ti catasso bhāvanā …pe…</span><br />
</p>
<p id="ps3p8c7p2">
<span class="pali m-text">āsevanaṭṭhena bhāvanā …pe…</span><br />
</p>
<p id="ps3p8c7p3">
<span class="pali m-text">idhekacco dukkhaṁ vedanaṁ …pe…</span><br />
</p>
<p id="ps3p8c7p4">
<span class="pali m-text">adukkhamasukhaṁ vedanaṁ …</span><br />
</p>
<p id="ps3p8c7p5">
<span class="pali m-text">sāmisaṁ sukhaṁ vedanaṁ …</span><br />
</p>
<p id="ps3p8c7p6">
<span class="pali m-text">nirāmisaṁ sukhaṁ vedanaṁ …</span><br />
</p>
<p id="ps3p8c7p7">
<span class="pali m-text">sāmisaṁ dukkhaṁ vedanaṁ …</span><br />
</p>
<p id="ps3p8c7p8">
<span class="pali m-text">nirāmisaṁ dukkhaṁ vedanaṁ …</span><br />
</p>
<p id="ps3p8c7p9">
<span class="pali m-text">sāmisaṁ adukkhamasukhaṁ vedanaṁ …</span><br />
</p>
<p id="ps3p8c7p10">
<span class="pali m-text">nirāmisaṁ adukkhamasukhaṁ vedanaṁ …</span><br />
</p>
<p id="ps3p8c7p11">
<span class="pali m-text">cakkhusamphassajaṁ vedanaṁ …</span><br />
</p>
<p id="ps3p8c7p12">
<span class="pali m-text">sotasamphassajaṁ vedanaṁ …</span><br />
</p>
<p id="ps3p8c7p13">
<span class="pali m-text">ghānasamphassajaṁ vedanaṁ …</span><br />
</p>
<p id="ps3p8c7p14">
<span class="pali m-text">jivhāsamphassajaṁ vedanaṁ …</span><br />
</p>
<p id="ps3p8c7p15">
<span class="pali m-text">kāyasamphassajaṁ vedanaṁ …</span><br />
</p>
<p id="ps3p8c7p16">
<span class="pali m-text">manosamphassajaṁ vedanaṁ aniccato anupassati, no niccato …pe…</span><br />
</p>
<p id="ps3p8c7p17">
<span class="pali m-text">paṭinissajjati, no ādiyati.</span><br />
</p>
<p id="ps3p8c7p18">
<span class="pali m-text">Aniccato anupassanto niccasaññaṁ pajahati …pe…</span><br />
</p>
<p id="ps3p8c7p19">
<span class="pali m-text">paṭinissajjanto ādānaṁ pajahati.</span><br />
</p>
<p id="ps3p8c7p20">
<span class="pali m-text">Imehi sattahi ākārehi vedanaṁ anupassati.</span><br />
</p>
<p id="ps3p8c7p21">
<span class="pali m-text">Vedanā upaṭṭhānaṁ, no sati.</span><br />
</p>
<p id="ps3p8c7p22">
<span class="pali m-text">Sati upaṭṭhānañceva sati ca.</span><br />
</p>
<p id="ps3p8c7p23">
<span class="pali m-text">Tāya satiyā tena ñāṇena taṁ vedanaṁ anupassati.</span><br />
</p>
<p id="ps3p8c7p24">
<span class="pali m-text">Tena vuccati—</span><br />
</p>
<p id="ps3p8c7p25">
<span class="pali m-text">“vedanāsu vedanānupassanāsatipaṭṭhānā”.</span><br />
</p>
<p id="ps3p8c8p1">
<span class="pali m-text">&lt;b&gt;Bhāvanā&lt;/b&gt;ti catasso bhāvanā …pe…</span><br />
</p>
<p id="ps3p8c8p2">
<span class="pali m-text">evaṁ vedanāsu vedanānupassī viharati.</span><br />
</p>
<p id="ps3p8c9p1">
<span class="pali m-text">Kathaṁ &lt;b&gt;citte cittānupassī viharati?&lt;/b&gt;</span><br />
</p>
<p id="ps3p8c9p2">
<span class="pali m-text">Idhekacco sarāgaṁ cittaṁ aniccato anupassati, no niccato …pe…</span><br />
</p>
<p id="ps3p8c9p3">
<span class="pali m-text">paṭinissajjati, no ādiyati.</span><br />
</p>
<p id="ps3p8c9p4">
<span class="pali m-text">Aniccato anupassanto niccasaññaṁ pajahati …pe…</span><br />
</p>
<p id="ps3p8c9p5">
<span class="pali m-text">paṭinissajjanto ādānaṁ pajahati.</span><br />
</p>
<p id="ps3p8c9p6">
<span class="pali m-text">Imehi sattahi ākārehi cittaṁ anupassati.</span><br />
</p>
<p id="ps3p8c9p7">
<span class="pali m-text">Cittaṁ upaṭṭhānaṁ, no sati.</span><br />
</p>
<p id="ps3p8c9p8">
<span class="pali m-text">Sati upaṭṭhānañceva sati ca.</span><br />
</p>
<p id="ps3p8c9p9">
<span class="pali m-text">Tāya satiyā tena ñāṇena taṁ cittaṁ anupassati.</span><br />
</p>
<p id="ps3p8c9p10">
<span class="pali m-text">Tena vuccati—</span><br />
</p>
<p id="ps3p8c9p11">
<span class="pali m-text">“citte cittānupassanāsatipaṭṭhānā”.</span><br />
</p>
<p id="ps3p8c10p1">
<span class="pali m-text">&lt;b&gt;Bhāvanā&lt;/b&gt;ti catasso bhāvanā …pe…</span><br />
</p>
<p id="ps3p8c10p2">
<span class="pali m-text">āsevanaṭṭhena bhāvanā.</span><br />
</p>
<p id="ps3p8c11p1">
<span class="pali m-text">Idhekacco vītarāgaṁ cittaṁ …pe…</span><br />
</p>
<p id="ps3p8c11p2">
<span class="pali m-text">sadosaṁ cittaṁ …</span><br />
</p>
<p id="ps3p8c11p3">
<span class="pali m-text">vītadosaṁ cittaṁ …</span><br />
</p>
<p id="ps3p8c11p4">
<span class="pali m-text">samohaṁ cittaṁ …</span><br />
</p>
<p id="ps3p8c11p5">
<span class="pali m-text">vītamohaṁ cittaṁ …</span><br />
</p>
<p id="ps3p8c11p6">
<span class="pali m-text">saṅkhittaṁ cittaṁ …</span><br />
</p>
<p id="ps3p8c11p7">
<span class="pali m-text">vikkhittaṁ cittaṁ …</span><br />
</p>
<p id="ps3p8c11p8">
<span class="pali m-text">mahaggataṁ cittaṁ …</span><br />
</p>
<p id="ps3p8c11p9">
<span class="pali m-text">amahaggataṁ cittaṁ …</span><br />
</p>
<p id="ps3p8c11p10">
<span class="pali m-text">sauttaraṁ cittaṁ …</span><br />
</p>
<p id="ps3p8c11p11">
<span class="pali m-text">anuttaraṁ cittaṁ …</span><br />
</p>
<p id="ps3p8c11p12">
<span class="pali m-text">samāhitaṁ cittaṁ …</span><br />
</p>
<p id="ps3p8c11p13">
<span class="pali m-text">asamāhitaṁ cittaṁ …</span><br />
</p>
<p id="ps3p8c11p14">
<span class="pali m-text">vimuttaṁ cittaṁ …</span><br />
</p>
<p id="ps3p8c11p15">
<span class="pali m-text">avimuttaṁ cittaṁ …</span><br />
</p>
<p id="ps3p8c11p16">
<span class="pali m-text">cakkhuviññāṇaṁ …</span><br />
</p>
<p id="ps3p8c11p17">
<span class="pali m-text">sotaviññāṇaṁ …</span><br />
</p>
<p id="ps3p8c11p18">
<span class="pali m-text">ghānaviññāṇaṁ …</span><br />
</p>
<p id="ps3p8c11p19">
<span class="pali m-text">jivhāviññāṇaṁ …</span><br />
</p>
<p id="ps3p8c11p20">
<span class="pali m-text">kāyaviññāṇaṁ …</span><br />
</p>
<p id="ps3p8c11p21">
<span class="pali m-text">manoviññāṇaṁ aniccato anupassati, no niccato …pe…</span><br />
</p>
<p id="ps3p8c11p22">
<span class="pali m-text">paṭinissajjati, no ādiyati.</span><br />
</p>
<p id="ps3p8c11p23">
<span class="pali m-text">Aniccato anupassanto niccasaññaṁ pajahati …pe…</span><br />
</p>
<p id="ps3p8c11p24">
<span class="pali m-text">paṭinissajjanto ādānaṁ pajahati.</span><br />
</p>
<p id="ps3p8c11p25">
<span class="pali m-text">Imehi sattahi ākārehi cittaṁ anupassati.</span><br />
</p>
<p id="ps3p8c11p26">
<span class="pali m-text">Cittaṁ upaṭṭhānaṁ, no sati.</span><br />
</p>
<p id="ps3p8c11p27">
<span class="pali m-text">Sati upaṭṭhānañceva sati ca.</span><br />
</p>
<p id="ps3p8c11p28">
<span class="pali m-text">Tāya satiyā tena ñāṇena taṁ cittaṁ anupassati.</span><br />
</p>
<p id="ps3p8c11p29">
<span class="pali m-text">Tena vuccati—</span><br />
</p>
<p id="ps3p8c11p30">
<span class="pali m-text">“citte cittānupassanāsatipaṭṭhānā”.</span><br />
</p>
<p id="ps3p8c12p1">
<span class="pali m-text">&lt;b&gt;Bhāvanā&lt;/b&gt;ti catasso bhāvanā …pe…</span><br />
</p>
<p id="ps3p8c12p2">
<span class="pali m-text">āsevanaṭṭhena bhāvanā.</span><br />
</p>
<p id="ps3p8c12p3">
<span class="pali m-text">Evaṁ citte cittānupassī viharati.</span><br />
</p>
<p id="ps3p8c13p1">
<span class="pali m-text">Kathaṁ &lt;b&gt;dhammesu dhammānupassī viharati?&lt;/b&gt;</span><br />
</p>
<p id="ps3p8c13p2">
<span class="pali m-text">Idhekacco ṭhapetvā kāyaṁ ṭhapetvā vedanaṁ ṭhapetvā cittaṁ tadavasese dhamme aniccato anupassati, no niccato;</span><br />
</p>
<p id="ps3p8c13p3">
<span class="pali m-text">dukkhato anupassati, no sukhato;</span><br />
</p>
<p id="ps3p8c13p4">
<span class="pali m-text">anattato anupassati, no attato;</span><br />
</p>
<p id="ps3p8c13p5">
<span class="pali m-text">nibbindati, no nandati;</span><br />
</p>
<p id="ps3p8c13p6">
<span class="pali m-text">virajjati, no rajjati;</span><br />
</p>
<p id="ps3p8c13p7">
<span class="pali m-text">nirodheti, no samudeti;</span><br />
</p>
<p id="ps3p8c13p8">
<span class="pali m-text">paṭinissajjati, no ādiyati.</span><br />
</p>
<p id="ps3p8c13p9">
<span class="pali m-text">Aniccato anupassanto niccasaññaṁ pajahati, dukkhato anupassanto sukhasaññaṁ pajahati, anattato anupassanto attasaññaṁ pajahati, nibbindanto nandiṁ pajahati, virajjanto rāgaṁ pajahati, nirodhento samudayaṁ pajahati, paṭinissajjanto ādānaṁ pajahati.</span><br />
</p>
<p id="ps3p8c13p10">
<span class="pali m-text">Imehi sattahi ākārehi te dhamme anupassati.</span><br />
</p>
<p id="ps3p8c13p11">
<span class="pali m-text">Dhammā upaṭṭhānaṁ, no sati.</span><br />
</p>
<p id="ps3p8c13p12">
<span class="pali m-text">Sati upaṭṭhānañceva sati ca.</span><br />
</p>
<p id="ps3p8c13p13">
<span class="pali m-text">Tāya satiyā tena ñāṇena te dhamme anupassati.</span><br />
</p>
<p id="ps3p8c13p14">
<span class="pali m-text">Tena vuccati—</span><br />
</p>
<p id="ps3p8c13p15">
<span class="pali m-text">“dhammesu dhammānupassanāsatipaṭṭhānā”.</span><br />
</p>
<p id="ps3p8c14p1">
<span class="pali m-text">&lt;b&gt;Bhāvanā&lt;/b&gt;ti catasso bhāvanā—</span><br />
</p>
<p id="ps3p8c14p2">
<span class="pali m-text">tattha jātānaṁ dhammānaṁ anativattanaṭṭhena bhāvanā, indriyānaṁ ekarasaṭṭhena bhāvanā, tadupagavīriyavāhanaṭṭhena bhāvanā, āsevanaṭṭhena bhāvanā.</span><br />
</p>
<p id="ps3p8c14p3">
<span class="pali m-text">Evaṁ dhammesu dhammānupassī viharatīti.</span><br />
</p>
<p id="ps3p8c14p4">
<span class="pali m-text">Satipaṭṭhānakathā niṭṭhitā.</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ps0003p0007.html">Previous</a></div>
<div class="m-col-t-6 m-text-right">
<a href="https://theravadan.org/pages/ps0003p0009.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>