<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; cp &raquo; Cariyāpiṭaka | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/cpy00jz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Cariyāpiṭaka" />
  <meta name="twitter:title" content="Cariyāpiṭaka" />
  <meta property="og:url" content="/pages/cpy00jz.html" />
  <meta property="og:description" content="Hatthināgavagga Sīlapāramī 6 Rurumigarājacariya “Punāparaṁ yadā homi, sutattakanakasannibho; Migarājā ruru nāma, paramasīlasamāhito. Ramme padese ramaṇīye, vivitte amanussake; Tattha vāsaṁ upagañchiṁ, gaṅgākūle manorame. Atha upari gaṅgāya, dhanikehi paripīḷito; Puriso gaṅgāya papati, ‘jīvāmi vā marāmi vā’. Rattindivaṁ so gaṅgāya, vuyhamāno mahodake; Ravanto karuṇaṁ ravaṁ, majjhe …" />
  <meta name="twitter:description" content="Hatthināgavagga Sīlapāramī 6 Rurumigarājacariya “Punāparaṁ yadā homi, sutattakanakasannibho; Migarājā ruru nāma, paramasīlasamāhito. Ramme padese ramaṇīye, vivitte amanussake; Tattha vāsaṁ upagañchiṁ, gaṅgākūle manorame. Atha upari gaṅgāya, dhanikehi paripīḷito; Puriso gaṅgāya papati, ‘jīvāmi vā marāmi vā’. Rattindivaṁ so gaṅgāya, vuyhamāno mahodake; Ravanto karuṇaṁ ravaṁ, majjhe …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-cp-index.html">cp</a> &raquo;
          </span>
          Cariyāpiṭaka
        </h1>
<!-- content -->
<section id="hatthinagavagga">
<h2><a href="#hatthinagavagga">Hatthināgavagga</a></h2>
<section id="silaparami-6">
<h3><a href="#silaparami-6">Sīlapāramī 6</a></h3>
<p id="cp16c0p4">
<span class="pali m-text">Rurumigarājacariya</span><br />
</p>
<p id="cp16c1p1">
<span class="pali m-text">“Punāparaṁ yadā homi,</span><br />
</p>
<p id="cp16c1p2">
<span class="pali m-text">sutattakanakasannibho;</span><br />
</p>
<p id="cp16c1p3">
<span class="pali m-text">Migarājā ruru nāma,</span><br />
</p>
<p id="cp16c1p4">
<span class="pali m-text">paramasīlasamāhito.</span><br />
</p>
<p id="cp16c2p1">
<span class="pali m-text">Ramme padese ramaṇīye,</span><br />
</p>
<p id="cp16c2p2">
<span class="pali m-text">vivitte amanussake;</span><br />
</p>
<p id="cp16c2p3">
<span class="pali m-text">Tattha vāsaṁ upagañchiṁ,</span><br />
</p>
<p id="cp16c2p4">
<span class="pali m-text">gaṅgākūle manorame.</span><br />
</p>
<p id="cp16c3p1">
<span class="pali m-text">Atha upari gaṅgāya,</span><br />
</p>
<p id="cp16c3p2">
<span class="pali m-text">dhanikehi paripīḷito;</span><br />
</p>
<p id="cp16c3p3">
<span class="pali m-text">Puriso gaṅgāya papati,</span><br />
</p>
<p id="cp16c3p4">
<span class="pali m-text">‘jīvāmi vā marāmi vā’.</span><br />
</p>
<p id="cp16c4p1">
<span class="pali m-text">Rattindivaṁ so gaṅgāya,</span><br />
</p>
<p id="cp16c4p2">
<span class="pali m-text">vuyhamāno mahodake;</span><br />
</p>
<p id="cp16c4p3">
<span class="pali m-text">Ravanto karuṇaṁ ravaṁ,</span><br />
</p>
<p id="cp16c4p4">
<span class="pali m-text">majjhe gaṅgāya gacchati.</span><br />
</p>
<p id="cp16c5p1">
<span class="pali m-text">Tassāhaṁ saddaṁ sutvāna,</span><br />
</p>
<p id="cp16c5p2">
<span class="pali m-text">karuṇaṁ paridevato;</span><br />
</p>
<p id="cp16c5p3">
<span class="pali m-text">Gaṅgāya tīre ṭhatvāna,</span><br />
</p>
<p id="cp16c5p4">
<span class="pali m-text">apucchiṁ ‘kosi tvaṁ naro’.</span><br />
</p>
<p id="cp16c6p1">
<span class="pali m-text">So me puṭṭho ca byākāsi,</span><br />
</p>
<p id="cp16c6p2">
<span class="pali m-text">attano karaṇaṁ tadā;</span><br />
</p>
<p id="cp16c6p3">
<span class="pali m-text">‘Dhanikehi bhīto tasito,</span><br />
</p>
<p id="cp16c6p4">
<span class="pali m-text">pakkhandohaṁ mahānadiṁ’.</span><br />
</p>
<p id="cp16c7p1">
<span class="pali m-text">Tassa katvāna kāruññaṁ,</span><br />
</p>
<p id="cp16c7p2">
<span class="pali m-text">cajitvā mama jīvitaṁ;</span><br />
</p>
<p id="cp16c7p3">
<span class="pali m-text">Pavisitvā nīhariṁ tassa,</span><br />
</p>
<p id="cp16c7p4">
<span class="pali m-text">andhakāramhi rattiyā.</span><br />
</p>
<p id="cp16c8p1">
<span class="pali m-text">Assatthakālamaññāya,</span><br />
</p>
<p id="cp16c8p2">
<span class="pali m-text">tassāhaṁ idamabraviṁ;</span><br />
</p>
<p id="cp16c8p3">
<span class="pali m-text">‘Ekaṁ taṁ varaṁ yācāmi,</span><br />
</p>
<p id="cp16c8p4">
<span class="pali m-text">mā maṁ kassaci pāvada’.</span><br />
</p>
<p id="cp16c9p1">
<span class="pali m-text">Nagaraṁ gantvāna ācikkhi,</span><br />
</p>
<p id="cp16c9p2">
<span class="pali m-text">pucchito dhanahetuko;</span><br />
</p>
<p id="cp16c9p3">
<span class="pali m-text">Rājānaṁ so gahetvāna,</span><br />
</p>
<p id="cp16c9p4">
<span class="pali m-text">upagañchi mamantikaṁ.</span><br />
</p>
<p id="cp16c10p1">
<span class="pali m-text">Yāvatā karaṇaṁ sabbaṁ,</span><br />
</p>
<p id="cp16c10p2">
<span class="pali m-text">rañño ārocitaṁ mayā;</span><br />
</p>
<p id="cp16c10p3">
<span class="pali m-text">Rājā sutvāna vacanaṁ,</span><br />
</p>
<p id="cp16c10p4">
<span class="pali m-text">usuṁ tassa pakappayi;</span><br />
</p>
<p id="cp16c10p5">
<span class="pali m-text">‘Idheva ghātayissāmi,</span><br />
</p>
<p id="cp16c10p6">
<span class="pali m-text">mittadubbhiṁ anāriyaṁ’.</span><br />
</p>
<p id="cp16c11p1">
<span class="pali m-text">Tamahaṁ anurakkhanto,</span><br />
</p>
<p id="cp16c11p2">
<span class="pali m-text">nimminiṁ mama attanā;</span><br />
</p>
<p id="cp16c11p3">
<span class="pali m-text">‘Tiṭṭhateso mahārāja,</span><br />
</p>
<p id="cp16c11p4">
<span class="pali m-text">kāmakāro bhavāmi te’.</span><br />
</p>
<p id="cp16c12p1">
<span class="pali m-text">Anurakkhiṁ mama sīlaṁ,</span><br />
</p>
<p id="cp16c12p2">
<span class="pali m-text">nārakkhiṁ mama jīvitaṁ;</span><br />
</p>
<p id="cp16c12p3">
<span class="pali m-text">Sīlavā hi tadā āsiṁ,</span><br />
</p>
<p id="cp16c12p4">
<span class="pali m-text">bodhiyāyeva kāraṇā”ti.</span><br />
</p>
<p id="cp16c13p1">
<span class="pali m-text">Rurumigarājacariyaṁ chaṭṭhaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>