<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0niz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0niz.html" />
  <meta property="og:description" content="Bhaddiyavagga 5. Nandakattheraapadāna “Padumuttaro nāma jino, sabbadhammesu cakkhumā; Ito satasahassamhi, kappe uppajji nāyako. Hitāya sabbasattānaṁ, sukhāya vadataṁ varo; Atthāya purisājañño, paṭipanno sadevake. Yasaggapatto sirimā, kittivaṇṇabhato jino; Pūjito sabbalokassa, disā sabbāsu vissuto. Uttiṇṇavicikiccho so, vītivattakathaṅkatho; Paripuṇṇamanasaṅkappo, patto sambodhimuttamaṁ. Anuppannassa maggassa, uppādetā naruttamo; Anakkhātañca akkhāsi, asañjātañca …" />
  <meta name="twitter:description" content="Bhaddiyavagga 5. Nandakattheraapadāna “Padumuttaro nāma jino, sabbadhammesu cakkhumā; Ito satasahassamhi, kappe uppajji nāyako. Hitāya sabbasattānaṁ, sukhāya vadataṁ varo; Atthāya purisājañño, paṭipanno sadevake. Yasaggapatto sirimā, kittivaṇṇabhato jino; Pūjito sabbalokassa, disā sabbāsu vissuto. Uttiṇṇavicikiccho so, vītivattakathaṅkatho; Paripuṇṇamanasaṅkappo, patto sambodhimuttamaṁ. Anuppannassa maggassa, uppādetā naruttamo; Anakkhātañca akkhāsi, asañjātañca …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="bhaddiyavagga">
<h2><a href="#bhaddiyavagga">Bhaddiyavagga</a></h2>
<section id="nandakattheraapadana">
<h3><a href="#nandakattheraapadana">5. Nandakattheraapadāna</a></h3>
<p id="tha-ap547c1p1">
<span class="m-text m-primary">“Padumuttaro nāma jino,</span><br />
</p>
<p id="tha-ap547c1p2">
<span class="m-text m-primary">sabbadhammesu cakkhumā;</span><br />
</p>
<p id="tha-ap547c1p3">
<span class="m-text m-primary">Ito satasahassamhi,</span><br />
</p>
<p id="tha-ap547c1p4">
<span class="m-text m-primary">kappe uppajji nāyako.</span><br />
</p>
<p id="tha-ap547c2p1">
<span class="m-text m-primary">Hitāya sabbasattānaṁ,</span><br />
</p>
<p id="tha-ap547c2p2">
<span class="m-text m-primary">sukhāya vadataṁ varo;</span><br />
</p>
<p id="tha-ap547c2p3">
<span class="m-text m-primary">Atthāya purisājañño,</span><br />
</p>
<p id="tha-ap547c2p4">
<span class="m-text m-primary">paṭipanno sadevake.</span><br />
</p>
<p id="tha-ap547c3p1">
<span class="m-text m-primary">Yasaggapatto sirimā,</span><br />
</p>
<p id="tha-ap547c3p2">
<span class="m-text m-primary">kittivaṇṇabhato jino;</span><br />
</p>
<p id="tha-ap547c3p3">
<span class="m-text m-primary">Pūjito sabbalokassa,</span><br />
</p>
<p id="tha-ap547c3p4">
<span class="m-text m-primary">disā sabbāsu vissuto.</span><br />
</p>
<p id="tha-ap547c4p1">
<span class="m-text m-primary">Uttiṇṇavicikiccho so,</span><br />
</p>
<p id="tha-ap547c4p2">
<span class="m-text m-primary">vītivattakathaṅkatho;</span><br />
</p>
<p id="tha-ap547c4p3">
<span class="m-text m-primary">Paripuṇṇamanasaṅkappo,</span><br />
</p>
<p id="tha-ap547c4p4">
<span class="m-text m-primary">patto sambodhimuttamaṁ.</span><br />
</p>
<p id="tha-ap547c5p1">
<span class="m-text m-primary">Anuppannassa maggassa,</span><br />
</p>
<p id="tha-ap547c5p2">
<span class="m-text m-primary">uppādetā naruttamo;</span><br />
</p>
<p id="tha-ap547c5p3">
<span class="m-text m-primary">Anakkhātañca akkhāsi,</span><br />
</p>
<p id="tha-ap547c5p4">
<span class="m-text m-primary">asañjātañca sañjanī.</span><br />
</p>
<p id="tha-ap547c6p1">
<span class="m-text m-primary">Maggaññū maggavidū ca,</span><br />
</p>
<p id="tha-ap547c6p2">
<span class="m-text m-primary">maggakkhāyī narāsabho;</span><br />
</p>
<p id="tha-ap547c6p3">
<span class="m-text m-primary">Maggassa kusalo satthā,</span><br />
</p>
<p id="tha-ap547c6p4">
<span class="m-text m-primary">sārathīnaṁ varuttamo.</span><br />
</p>
<p id="tha-ap547c7p1">
<span class="m-text m-primary">Tadā mahākāruṇiko,</span><br />
</p>
<p id="tha-ap547c7p2">
<span class="m-text m-primary">dhammaṁ desesi nāyako;</span><br />
</p>
<p id="tha-ap547c7p3">
<span class="m-text m-primary">Nimugge kāmapaṅkamhi,</span><br />
</p>
<p id="tha-ap547c7p4">
<span class="m-text m-primary">samuddharati pāṇine.</span><br />
</p>
<p id="tha-ap547c8p1">
<span class="m-text m-primary">Bhikkhunīnaṁ ovadane,</span><br />
</p>
<p id="tha-ap547c8p2">
<span class="m-text m-primary">sāvakaṁ seṭṭhasammataṁ;</span><br />
</p>
<p id="tha-ap547c8p3">
<span class="m-text m-primary">Vaṇṇayaṁ etadaggamhi,</span><br />
</p>
<p id="tha-ap547c8p4">
<span class="m-text m-primary">paññapesi mahāmuni.</span><br />
</p>
<p id="tha-ap547c9p1">
<span class="m-text m-primary">Taṁ sutvāhaṁ pamudito,</span><br />
</p>
<p id="tha-ap547c9p2">
<span class="m-text m-primary">nimantetvā tathāgataṁ;</span><br />
</p>
<p id="tha-ap547c9p3">
<span class="m-text m-primary">Bhojayitvā sasaṅghaṁ taṁ,</span><br />
</p>
<p id="tha-ap547c9p4">
<span class="m-text m-primary">patthayiṁ ṭhānamuttamaṁ.</span><br />
</p>
<p id="tha-ap547c10p1">
<span class="m-text m-primary">Tadā pamudito nātho,</span><br />
</p>
<p id="tha-ap547c10p2">
<span class="m-text m-primary">maṁ avoca mahāisi;</span><br />
</p>
<p id="tha-ap547c10p3">
<span class="m-text m-primary">‘Sukhī bhavassu dīghāvu,</span><br />
</p>
<p id="tha-ap547c10p4">
<span class="m-text m-primary">lacchase taṁ manorathaṁ.</span><br />
</p>
<p id="tha-ap547c11p1">
<span class="m-text m-primary">Satasahassito kappe,</span><br />
</p>
<p id="tha-ap547c11p2">
<span class="m-text m-primary">okkākakulasambhavo;</span><br />
</p>
<p id="tha-ap547c11p3">
<span class="m-text m-primary">Gotamo nāma gottena,</span><br />
</p>
<p id="tha-ap547c11p4">
<span class="m-text m-primary">satthā loke bhavissati.</span><br />
</p>
<p id="tha-ap547c12p1">
<span class="m-text m-primary">Tassa dhammesu dāyādo,</span><br />
</p>
<p id="tha-ap547c12p2">
<span class="m-text m-primary">oraso dhammanimmito;</span><br />
</p>
<p id="tha-ap547c12p3">
<span class="m-text m-primary">Nandako nāma nāmena,</span><br />
</p>
<p id="tha-ap547c12p4">
<span class="m-text m-primary">hessati satthu sāvako’.</span><br />
</p>
<p id="tha-ap547c13p1">
<span class="m-text m-primary">Tena kammena sukatena,</span><br />
</p>
<p id="tha-ap547c13p2">
<span class="m-text m-primary">cetanāpaṇidhīhi ca;</span><br />
</p>
<p id="tha-ap547c13p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="tha-ap547c13p4">
<span class="m-text m-primary">tāvatiṁsūpago ahaṁ.</span><br />
</p>
<p id="tha-ap547c14p1">
<span class="m-text m-primary">Pacchime ca bhave dāni,</span><br />
</p>
<p id="tha-ap547c14p2">
<span class="m-text m-primary">jāto seṭṭhikule ahaṁ;</span><br />
</p>
<p id="tha-ap547c14p3">
<span class="m-text m-primary">Sāvatthiyaṁ pure vare,</span><br />
</p>
<p id="tha-ap547c14p4">
<span class="m-text m-primary">iddhe phīte mahaddhane.</span><br />
</p>
<p id="tha-ap547c15p1">
<span class="m-text m-primary">Purappavese sugataṁ,</span><br />
</p>
<p id="tha-ap547c15p2">
<span class="m-text m-primary">disvā vimhitamānaso;</span><br />
</p>
<p id="tha-ap547c15p3">
<span class="m-text m-primary">Jetārāmapaṭiggāhe,</span><br />
</p>
<p id="tha-ap547c15p4">
<span class="m-text m-primary">pabbajiṁ anagāriyaṁ.</span><br />
</p>
<p id="tha-ap547c16p1">
<span class="m-text m-primary">Nacireneva kālena,</span><br />
</p>
<p id="tha-ap547c16p2">
<span class="m-text m-primary">arahattamapāpuṇiṁ;</span><br />
</p>
<p id="tha-ap547c16p3">
<span class="m-text m-primary">Tatohaṁ tiṇṇasaṁsāro,</span><br />
</p>
<p id="tha-ap547c16p4">
<span class="m-text m-primary">sāsito sabbadassinā.</span><br />
</p>
<p id="tha-ap547c17p1">
<span class="m-text m-primary">Bhikkhunīnaṁ dhammakathaṁ,</span><br />
</p>
<p id="tha-ap547c17p2">
<span class="m-text m-primary">paṭipucchākariṁ ahaṁ;</span><br />
</p>
<p id="tha-ap547c17p3">
<span class="m-text m-primary">Sāsitā tā mayā sabbā,</span><br />
</p>
<p id="tha-ap547c17p4">
<span class="m-text m-primary">abhaviṁsu anāsavā.</span><br />
</p>
<p id="tha-ap547c18p1">
<span class="m-text m-primary">Satāni pañcanūnāni,</span><br />
</p>
<p id="tha-ap547c18p2">
<span class="m-text m-primary">tadā tuṭṭho mahāhito;</span><br />
</p>
<p id="tha-ap547c18p3">
<span class="m-text m-primary">Bhikkhunīnaṁ ovadataṁ,</span><br />
</p>
<p id="tha-ap547c18p4">
<span class="m-text m-primary">aggaṭṭhāne ṭhapesi maṁ.</span><br />
</p>
<p id="tha-ap547c19p1">
<span class="m-text m-primary">Satasahasse kataṁ kammaṁ,</span><br />
</p>
<p id="tha-ap547c19p2">
<span class="m-text m-primary">phalaṁ dassesi me idha;</span><br />
</p>
<p id="tha-ap547c19p3">
<span class="m-text m-primary">Sumutto saravegova,</span><br />
</p>
<p id="tha-ap547c19p4">
<span class="m-text m-primary">kilese jhāpayiṁ mama.</span><br />
</p>
<p id="tha-ap547c20p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap547c20p2">
<span class="m-text m-primary">…pe…</span><br />
</p>
<p id="tha-ap547c20p3">
<span class="m-text m-primary">viharāmi anāsavo.</span><br />
</p>
<p id="tha-ap547c21p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap547c21p2">
<span class="m-text m-primary">…pe…</span><br />
</p>
<p id="tha-ap547c21p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap547c22p1">
<span class="m-text m-primary">Paṭisambhidā catasso,</span><br />
</p>
<p id="tha-ap547c22p2">
<span class="m-text m-primary">…pe…</span><br />
</p>
<p id="tha-ap547c22p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap547c23p1">
<span class="m-text m-primary">Itthaṁ sudaṁ āyasmā nandako thero imā gāthāyo abhāsitthāti.</span><br />
</p>
<p id="tha-ap547c24p1">
<span class="m-text m-primary">Nandakattherassāpadānaṁ pañcamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>