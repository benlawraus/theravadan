<!DOCTYPE html>
<html lang="en">
<head>
  <meta charset="UTF-8" />
  <title>ms &raquo; abhidhamma &raquo; ya &raquo; ya10 &raquo; 10 Indriyayamaka | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="stylesheet" href="https://theravadan.org/static/authorcolors.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/ya0010p0003p0001.html" />
  <meta name="viewport" content="width=device-width, initial-scale=1.0" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-abhidhamma-index.html">abhidhamma</a> &raquo;
            <a href="https://theravadan.org/pages/ms-abhidhamma-ya-index.html">ya</a> &raquo;
            <a href="https://theravadan.org/pages/ms-abhidhamma-ya-ya10-index.html">ya10</a> &raquo;
          </span>
          10 Indriyayamaka
        </h1>
<!-- content -->
<div class="m-row">
<div class="m-col-t-6 m-text-left">
<a href="https://theravadan.org/pages/ya0010p0002p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/ya0010p0003p0002.html">Next</a></div>
</div>
<p id="ya10p3p1c0p2">
<span class="pali m-text">10.3 Pariññāvāra</span><br />
</p>
<section id="paccuppannavara">
<span id="ya10p3p1c0p3"></span><h2><span class="pali m-text">10.3.1. Paccuppannavāra</span></h2>
<p id="ya10p3p1c1p0">
<span class="pali m-text">10.3.1.1. Anuloma</span><br />
</p>
<p id="ya10p3p1c1p1">
<span class="pali m-text">Yo cakkhundriyaṁ parijānāti so sotindriyaṁ parijānātīti? Āmantā.</span><br />
</p>
<p id="ya10p3p1c2p1">
<span class="pali m-text">Yo vā pana sotindriyaṁ parijānāti so cakkhundriyaṁ parijānātīti? Āmantā.</span><br />
</p>
<p id="ya10p3p1c3p1">
<span class="pali m-text">Yo cakkhundriyaṁ parijānāti so domanassindriyaṁ pajahatīti? No.</span><br />
</p>
<p id="ya10p3p1c4p1">
<span class="pali m-text">Yo vā pana domanassindriyaṁ pajahati so cakkhundriyaṁ parijānātīti? No.</span><br />
</p>
<p id="ya10p3p1c5p1">
<span class="pali m-text">Yo cakkhundriyaṁ parijānāti so anaññātaññassāmītindriyaṁ bhāvetīti? No.</span><br />
</p>
<p id="ya10p3p1c6p1">
<span class="pali m-text">Yo vā pana anaññātaññassāmītindriyaṁ bhāveti so cakkhundriyaṁ parijānātīti? No.</span><br />
</p>
<p id="ya10p3p1c7p1">
<span class="pali m-text">Yo cakkhundriyaṁ parijānāti so aññindriyaṁ bhāvetīti? Āmantā.</span><br />
</p>
<p id="ya10p3p1c8p1">
<span class="pali m-text">Yo vā pana aññindriyaṁ bhāveti so cakkhundriyaṁ parijānātīti?</span><br />
</p>
<p id="ya10p3p1c9p1">
<span class="pali m-text">Dve puggalā aññindriyaṁ bhāventi, no ca cakkhundriyaṁ parijānanti. Aggamaggasamaṅgī aññindriyañca bhāveti cakkhundriyañca parijānāti.</span><br />
</p>
<p id="ya10p3p1c10p1">
<span class="pali m-text">Yo cakkhundriyaṁ parijānāti so aññātāvindriyaṁ sacchikarotīti? No.</span><br />
</p>
<p id="ya10p3p1c11p1">
<span class="pali m-text">Yo vā pana aññātāvindriyaṁ sacchikaroti so cakkhundriyaṁ parijānātīti? No. (Cakkhundriyamūlakaṁ.)</span><br />
</p>
<p id="ya10p3p1c12p1">
<span class="pali m-text">Yo domanassindriyaṁ pajahati so anaññātaññassāmītindriyaṁ bhāvetīti? No.</span><br />
</p>
<p id="ya10p3p1c13p1">
<span class="pali m-text">Yo vā pana anaññātaññassāmītindriyaṁ bhāveti so domanassindriyaṁ pajahatīti? No.</span><br />
</p>
<p id="ya10p3p1c14p1">
<span class="pali m-text">Yo domanassindriyaṁ pajahati so aññindriyaṁ bhāvetīti? Āmantā.</span><br />
</p>
<p id="ya10p3p1c15p1">
<span class="pali m-text">Yo vā pana aññindriyaṁ bhāveti so domanassindriyaṁ pajahatīti?</span><br />
</p>
<p id="ya10p3p1c16p1">
<span class="pali m-text">Dve puggalā aññindriyaṁ bhāventi, no ca domanassindriyaṁ pajahanti. Anāgāmimaggasamaṅgī aññindriyañca bhāveti domanassindriyañca pajahati.</span><br />
</p>
<p id="ya10p3p1c17p1">
<span class="pali m-text">Yo domanassindriyaṁ pajahati so aññātāvindriyaṁ sacchikarotīti? No.</span><br />
</p>
<p id="ya10p3p1c18p1">
<span class="pali m-text">Yo vā pana aññātāvindriyaṁ sacchikaroti so domanassindriyaṁ pajahatīti? No. (Domanassindriyamūlakaṁ.)</span><br />
</p>
<p id="ya10p3p1c19p1">
<span class="pali m-text">Yo anaññātaññassāmītindriyaṁ bhāveti so aññindriyaṁ bhāvetīti? No.</span><br />
</p>
<p id="ya10p3p1c20p1">
<span class="pali m-text">Yo vā pana aññindriyaṁ bhāveti so anaññātaññassāmītindriyaṁ bhāvetīti? No.</span><br />
</p>
<p id="ya10p3p1c21p1">
<span class="pali m-text">Yo anaññātaññassāmītindriyaṁ bhāveti so aññātāvindriyaṁ sacchikarotīti? No.</span><br />
</p>
<p id="ya10p3p1c22p1">
<span class="pali m-text">Yo vā pana aññātāvindriyaṁ sacchikaroti so anaññātaññassāmītindriyaṁ bhāvetīti? No. (Anaññātaññassāmītindriyamūlakaṁ.)</span><br />
</p>
<p id="ya10p3p1c23p1">
<span class="pali m-text">Yo aññindriyaṁ bhāveti so aññātāvindriyaṁ sacchikarotīti? No.</span><br />
</p>
<p id="ya10p3p1c24p1">
<span class="pali m-text">Yo vā pana aññātāvindriyaṁ sacchikaroti so aññindriyaṁ bhāvetīti? No. (Aññindriyamūlakaṁ.)</span><br />
</p>
<p id="ya10p3p1c25p0">
<span class="pali m-text">10.3.1.2. Paccanīka</span><br />
</p>
<p id="ya10p3p1c25p1">
<span class="pali m-text">Yo cakkhundriyaṁ na parijānāti so domanassindriyaṁ nappajahatīti?</span><br />
</p>
<p id="ya10p3p1c26p1">
<span class="pali m-text">Anāgāmimaggasamaṅgī cakkhundriyaṁ na parijānāti, no ca domanassindriyaṁ nappajahati. Dve maggasamaṅgino ṭhapetvā avasesā puggalā cakkhundriyañca na parijānanti domanassindriyañca nappajahanti.</span><br />
</p>
<p id="ya10p3p1c27p1">
<span class="pali m-text">Yo vā pana domanassindriyaṁ nappajahati so cakkhundriyaṁ na parijānātīti?</span><br />
</p>
<p id="ya10p3p1c28p1">
<span class="pali m-text">Aggamaggasamaṅgī domanassindriyaṁ nappajahati, no ca cakkhundriyaṁ na parijānāti. Dve maggasamaṅgino ṭhapetvā avasesā puggalā domanassindriyañca nappajahanti cakkhundriyañca na parijānanti.</span><br />
</p>
<p id="ya10p3p1c29p1">
<span class="pali m-text">Yo cakkhundriyaṁ na parijānāti so anaññātaññassāmītindriyaṁ na bhāvetīti?</span><br />
</p>
<p id="ya10p3p1c30p1">
<span class="pali m-text">Aṭṭhamako cakkhundriyaṁ na parijānāti, no ca anaññātaññassāmītindriyaṁ na bhāveti. Dve maggasamaṅgino ṭhapetvā avasesā puggalā cakkhundriyañca na parijānanti anaññātaññassāmītindriyañca na bhāventi.</span><br />
</p>
<p id="ya10p3p1c31p1">
<span class="pali m-text">Yo vā pana anaññātaññassāmītindriyaṁ na bhāveti so cakkhundriyaṁ na parijānātīti?</span><br />
</p>
<p id="ya10p3p1c32p1">
<span class="pali m-text">Aggamaggasamaṅgī anaññātaññassāmītindriyaṁ na bhāveti, no ca cakkhundriyaṁ na parijānāti. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi cakkhundriyañca na parijānanti.</span><br />
</p>
<p id="ya10p3p1c33p1">
<span class="pali m-text">Yo cakkhundriyaṁ na parijānāti so aññindriyaṁ na bhāvetīti?</span><br />
</p>
<p id="ya10p3p1c34p1">
<span class="pali m-text">Dve puggalā cakkhundriyaṁ na parijānanti, no ca aññindriyaṁ na bhāventi. Tayo maggasamaṅgino ṭhapetvā avasesā puggalā cakkhundriyañca na parijānanti aññindriyañca na bhāventi.</span><br />
</p>
<p id="ya10p3p1c35p1">
<span class="pali m-text">Yo vā pana aññindriyaṁ na bhāveti so cakkhundriyaṁ na parijānātīti? Āmantā.</span><br />
</p>
<p id="ya10p3p1c36p1">
<span class="pali m-text">Yo cakkhundriyaṁ na parijānāti so aññātāvindriyaṁ na sacchikarotīti?</span><br />
</p>
<p id="ya10p3p1c37p1">
<span class="pali m-text">Yo aggaphalaṁ sacchikaroti so cakkhundriyaṁ na parijānāti, no ca aññātāvindriyaṁ na sacchikaroti. Aggamaggasamaṅgiñca arahantañca ṭhapetvā avasesā puggalā cakkhundriyañca na parijānanti aññātāvindriyañca na sacchikaronti.</span><br />
</p>
<p id="ya10p3p1c38p1">
<span class="pali m-text">Yo vā pana aññātāvindriyaṁ na sacchikaroti so cakkhundriyaṁ na parijānātīti?</span><br />
</p>
<p id="ya10p3p1c39p1">
<span class="pali m-text">Aggamaggasamaṅgī aññātāvindriyaṁ na sacchikaroti, no ca cakkhundriyaṁ na parijānāti. Aggamaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti cakkhundriyañca na parijānanti. (Cakkhundriyamūlakaṁ.)</span><br />
</p>
<p id="ya10p3p1c40p1">
<span class="pali m-text">Yo domanassindriyaṁ nappajahati so anaññātaññassāmītindriyaṁ na bhāvetīti?</span><br />
</p>
<p id="ya10p3p1c41p1">
<span class="pali m-text">Aṭṭhamako domanassindriyaṁ nappajahati, no ca anaññātaññassāmītindriyaṁ na bhāveti. Dve maggasamaṅgino ṭhapetvā avasesā puggalā domanassindriyañca nappajahanti anaññātaññassāmītindriyañca na bhāventi.</span><br />
</p>
<p id="ya10p3p1c42p1">
<span class="pali m-text">Yo vā pana anaññātaññassāmītindriyaṁ na bhāveti so domanassindriyaṁ nappajahatīti?</span><br />
</p>
<p id="ya10p3p1c43p1">
<span class="pali m-text">Anāgāmimaggasamaṅgī anaññātaññassāmītindriyaṁ na bhāveti, no ca domanassindriyaṁ nappajahati. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi domanassindriyañca nappajahanti.</span><br />
</p>
<p id="ya10p3p1c44p1">
<span class="pali m-text">Yo domanassindriyaṁ nappajahati so aññindriyaṁ na bhāvetīti?</span><br />
</p>
<p id="ya10p3p1c45p1">
<span class="pali m-text">Dve puggalā domanassindriyaṁ nappajahanti, no ca aññindriyaṁ na bhāventi. Tayo maggasamaṅgino ṭhapetvā avasesā puggalā domanassindriyañca nappajahanti aññindriyañca na bhāventi.</span><br />
</p>
<p id="ya10p3p1c46p1">
<span class="pali m-text">Yo vā pana aññindriyaṁ na bhāveti so domanassindriyaṁ nappajahatīti? Āmantā.</span><br />
</p>
<p id="ya10p3p1c47p1">
<span class="pali m-text">Yo domanassindriyaṁ nappajahati so aññātāvindriyaṁ na sacchikarotīti?</span><br />
</p>
<p id="ya10p3p1c48p1">
<span class="pali m-text">Yo aggaphalaṁ sacchikaroti so domanassindriyaṁ nappajahati, no ca aññātāvindriyaṁ na sacchikaroti. Anāgāmimaggasamaṅgiñca arahantañca ṭhapetvā avasesā puggalā domanassindriyañca nappajahanti aññātāvindriyañca na sacchikaronti.</span><br />
</p>
<p id="ya10p3p1c49p1">
<span class="pali m-text">Yo vā pana aññātāvindriyaṁ na sacchikaroti so domanassindriyaṁ nappajahatīti?</span><br />
</p>
<p id="ya10p3p1c50p1">
<span class="pali m-text">Anāgāmimaggasamaṅgī aññātāvindriyaṁ na sacchikaroti, no ca domanassindriyaṁ nappajahati. Anāgāmimaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti domanassindriyañca nappajahanti. (Domanassindriyamūlakaṁ.)</span><br />
</p>
<p id="ya10p3p1c51p1">
<span class="pali m-text">Yo anaññātaññassāmītindriyaṁ na bhāveti so aññindriyaṁ na bhāvetīti?</span><br />
</p>
<p id="ya10p3p1c52p1">
<span class="pali m-text">Tayo maggasamaṅgino anaññātaññassāmītindriyaṁ na bhāventi, no ca aññindriyaṁ na bhāventi. Cattāro maggasamaṅgino ṭhapetvā avasesā puggalā anaññātaññassāmītindriyañca na bhāventi aññindriyañca na bhāventi.</span><br />
</p>
<p id="ya10p3p1c53p1">
<span class="pali m-text">Yo vā pana aññindriyaṁ na bhāveti so anaññātaññassāmītindriyaṁ na bhāvetīti?</span><br />
</p>
<p id="ya10p3p1c54p1">
<span class="pali m-text">Aṭṭhamako aññindriyaṁ na bhāveti, no ca anaññātaññassāmītindriyaṁ na bhāveti. Cattāro maggasamaṅgino ṭhapetvā avasesā puggalā aññindriyañca na bhāventi anaññātaññassāmītindriyañca na bhāventi.</span><br />
</p>
<p id="ya10p3p1c55p1">
<span class="pali m-text">Yo anaññātaññassāmītindriyaṁ na bhāveti so aññātāvindriyaṁ na sacchikarotīti?</span><br />
</p>
<p id="ya10p3p1c56p1">
<span class="pali m-text">Yo aggaphalaṁ sacchikaroti so anaññātaññassāmītindriyaṁ na bhāveti, no ca aññātāvindriyaṁ na sacchikaroti. Aṭṭhamakañca arahantañca ṭhapetvā avasesā puggalā anaññātaññassāmītindriyañca na bhāventi aññātāvindriyañca na sacchikaronti.</span><br />
</p>
<p id="ya10p3p1c57p1">
<span class="pali m-text">Yo vā pana aññātāvindriyaṁ na sacchikaroti so anaññātaññassāmītindriyaṁ na bhāvetīti?</span><br />
</p>
<p id="ya10p3p1c58p1">
<span class="pali m-text">Aṭṭhamako aññātāvindriyaṁ na sacchikaroti, no ca anaññātaññassāmītindriyaṁ na bhāveti. Aṭṭhamakañca arahantañca ṭhapetvā avasesā puggalā aññātāvindriyañca na sacchikaronti anaññātaññassāmītindriyañca na bhāventi. (Anaññātaññassāmītindriyamūlakaṁ.)</span><br />
</p>
<p id="ya10p3p1c59p1">
<span class="pali m-text">Yo aññindriyaṁ na bhāveti so aññātāvindriyaṁ na sacchikarotīti?</span><br />
</p>
<p id="ya10p3p1c60p1">
<span class="pali m-text">Yo aggaphalaṁ sacchikaroti so aññindriyaṁ na bhāveti, no ca aññātāvindriyaṁ na sacchikaroti. Tayo maggasamaṅgino ca arahantañca ṭhapetvā avasesā puggalā aññindriyañca na bhāventi aññātāvindriyañca na sacchikaronti.</span><br />
</p>
<p id="ya10p3p1c61p1">
<span class="pali m-text">Yo vā pana aññātāvindriyaṁ na sacchikaroti so aññindriyaṁ na bhāvetīti?</span><br />
</p>
<p id="ya10p3p1c62p1">
<span class="pali m-text">Tayo maggasamaṅgino aññātāvindriyaṁ na sacchikaronti, no ca aññindriyaṁ na bhāventi. Tayo maggasamaṅgino ca arahantañca ṭhapetvā avasesā puggalā aññātāvindriyañca na sacchikaronti aññindriyañca na bhāventi. (Aññindriyamūlakaṁ.)</span><br />
</p>
<div class="m-row">
<div class="m-col-t-6 m-text-left">
<a href="https://theravadan.org/pages/ya0010p0002p0001.html">Previous</a></div>
<div class="m-col-t-6 m-text-right">
<a href="https://theravadan.org/pages/ya0010p0003p0002.html">Next</a></div>
</div>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>