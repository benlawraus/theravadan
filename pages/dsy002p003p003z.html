<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; abhidhamma &raquo; ds &raquo; ds2 &raquo; Dhammasaṅgaṇī | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/dsy002p003p003z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Dhammasaṅgaṇī" />
  <meta name="twitter:title" content="Dhammasaṅgaṇī" />
  <meta property="og:url" content="https://www.theravadan.org/pages/dsy002p003p003z.html" />
  <meta property="og:description" content="2 Niddesa 2.3 Nikkhepakaṇḍa 2.3.3. Suttantikadukanikkhepa 2.3.3.1. Vijjābhāgīduka Katame dhammā vijjābhāgino? Vijjāya sampayuttakā dhammā— ime dhammā vijjābhāgino. Katame dhammā avijjābhāgino? Avijjāya sampayuttakā dhammā— ime dhammā avijjābhāgino. 2.3.3.2. Vijjūpamaduka Katame dhammā vijjūpamā? Heṭṭhimesu tīsu ariyamaggesu paññā— ime dhammā vijjūpamā. Katame …" />
  <meta name="twitter:description" content="2 Niddesa 2.3 Nikkhepakaṇḍa 2.3.3. Suttantikadukanikkhepa 2.3.3.1. Vijjābhāgīduka Katame dhammā vijjābhāgino? Vijjāya sampayuttakā dhammā— ime dhammā vijjābhāgino. Katame dhammā avijjābhāgino? Avijjāya sampayuttakā dhammā— ime dhammā avijjābhāgino. 2.3.3.2. Vijjūpamaduka Katame dhammā vijjūpamā? Heṭṭhimesu tīsu ariyamaggesu paññā— ime dhammā vijjūpamā. Katame …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-abhidhamma-index.html">abhidhamma</a> &raquo;
            <a href="https://www.theravadan.org/pages/ms-abhidhamma-ds-index.html">ds</a> &raquo;
            <a href="https://www.theravadan.org/pages/ms-abhidhamma-ds-ds2-index.html">ds2</a> &raquo;
          </span>
          Dhammasaṅgaṇī
        </h1>
<!-- content -->
<section id="niddesa">
<h2><a href="#niddesa">2 Niddesa</a></h2>
<section id="nikkhepakanda">
<h3><a href="#nikkhepakanda">2.3 Nikkhepakaṇḍa</a></h3>
<section id="suttantikadukanikkhepa">
<h4><a href="#suttantikadukanikkhepa">2.3.3. Suttantikadukanikkhepa</a></h4>
<section id="vijjabhagiduka">
<h5><a href="#vijjabhagiduka">2.3.3.1. Vijjābhāgīduka</a></h5>
<p id="ds2p3p3c1p1">
<span class="m-text m-primary">Katame dhammā vijjābhāgino?</span><br />
</p>
<p id="ds2p3p3c1p2">
<span class="m-text m-primary">Vijjāya sampayuttakā dhammā—</span><br />
</p>
<p id="ds2p3p3c1p3">
<span class="m-text m-primary">ime dhammā vijjābhāgino.</span><br />
</p>
<p id="ds2p3p3c2p1">
<span class="m-text m-primary">Katame dhammā avijjābhāgino?</span><br />
</p>
<p id="ds2p3p3c2p2">
<span class="m-text m-primary">Avijjāya sampayuttakā dhammā—</span><br />
</p>
<p id="ds2p3p3c2p3">
<span class="m-text m-primary">ime dhammā avijjābhāgino.</span><br />
</p>
<p id="ds2p3p3c3p0">
<span class="m-text m-primary">2.3.3.2. Vijjūpamaduka</span><br />
</p>
<p id="ds2p3p3c3p1">
<span class="m-text m-primary">Katame dhammā vijjūpamā?</span><br />
</p>
<p id="ds2p3p3c3p2">
<span class="m-text m-primary">Heṭṭhimesu tīsu ariyamaggesu paññā—</span><br />
</p>
<p id="ds2p3p3c3p3">
<span class="m-text m-primary">ime dhammā vijjūpamā.</span><br />
</p>
<p id="ds2p3p3c4p1">
<span class="m-text m-primary">Katame dhammā vajirūpamā?</span><br />
</p>
<p id="ds2p3p3c4p2">
<span class="m-text m-primary">Upariṭṭhime arahattamagge paññā—</span><br />
</p>
<p id="ds2p3p3c4p3">
<span class="m-text m-primary">ime dhammā vajirūpamā.</span><br />
</p>
<p id="ds2p3p3c5p0">
<span class="m-text m-primary">2.3.3.3. Bāladuka</span><br />
</p>
<p id="ds2p3p3c5p1">
<span class="m-text m-primary">Katame dhammā bālā?</span><br />
</p>
<p id="ds2p3p3c5p2">
<span class="m-text m-primary">Ahirīkañca anottappañca—</span><br />
</p>
<p id="ds2p3p3c5p3">
<span class="m-text m-primary">ime dhammā bālā.</span><br />
</p>
<p id="ds2p3p3c5p4">
<span class="m-text m-primary">Sabbepi akusalā dhammā bālā.</span><br />
</p>
<p id="ds2p3p3c6p1">
<span class="m-text m-primary">Katame dhammā paṇḍitā?</span><br />
</p>
<p id="ds2p3p3c6p2">
<span class="m-text m-primary">Hirī ca ottappañca—</span><br />
</p>
<p id="ds2p3p3c6p3">
<span class="m-text m-primary">ime dhammā paṇḍitā.</span><br />
</p>
<p id="ds2p3p3c6p4">
<span class="m-text m-primary">Sabbepi kusalā dhammā paṇḍitā.</span><br />
</p>
<p id="ds2p3p3c7p0">
<span class="m-text m-primary">2.3.3.4. Kaṇhaduka</span><br />
</p>
<p id="ds2p3p3c7p1">
<span class="m-text m-primary">Katame dhammā kaṇhā?</span><br />
</p>
<p id="ds2p3p3c7p2">
<span class="m-text m-primary">Ahirīkañca anottappañca—</span><br />
</p>
<p id="ds2p3p3c7p3">
<span class="m-text m-primary">ime dhammā kaṇhā.</span><br />
</p>
<p id="ds2p3p3c7p4">
<span class="m-text m-primary">Sabbepi akusalā dhammā kaṇhā.</span><br />
</p>
<p id="ds2p3p3c8p1">
<span class="m-text m-primary">Katame dhammā sukkā?</span><br />
</p>
<p id="ds2p3p3c8p2">
<span class="m-text m-primary">Hirī ca ottappañca—</span><br />
</p>
<p id="ds2p3p3c8p3">
<span class="m-text m-primary">ime dhammā sukkā?</span><br />
</p>
<p id="ds2p3p3c8p4">
<span class="m-text m-primary">Sabbepi kusalā dhammā sukkā.</span><br />
</p>
<p id="ds2p3p3c9p0">
<span class="m-text m-primary">2.3.3.5. Tapanīyaduka</span><br />
</p>
<p id="ds2p3p3c9p1">
<span class="m-text m-primary">Katame dhammā tapanīyā?</span><br />
</p>
<p id="ds2p3p3c9p2">
<span class="m-text m-primary">Kāyaduccaritaṁ, vacīduccaritaṁ, manoduccaritaṁ—</span><br />
</p>
<p id="ds2p3p3c9p3">
<span class="m-text m-primary">ime dhammā tapanīyā.</span><br />
</p>
<p id="ds2p3p3c9p4">
<span class="m-text m-primary">Sabbepi akusalā dhammā tapanīyā.</span><br />
</p>
<p id="ds2p3p3c10p1">
<span class="m-text m-primary">Katame dhammā atapanīyā?</span><br />
</p>
<p id="ds2p3p3c10p2">
<span class="m-text m-primary">Kāyasucaritaṁ, vacīsucaritaṁ, manosucaritaṁ—</span><br />
</p>
<p id="ds2p3p3c10p3">
<span class="m-text m-primary">ime dhammā atapanīyā.</span><br />
</p>
<p id="ds2p3p3c10p4">
<span class="m-text m-primary">Sabbepi kusalā dhammā atapanīyā.</span><br />
</p>
<p id="ds2p3p3c11p0">
<span class="m-text m-primary">2.3.3.6. Adhivacanaduka</span><br />
</p>
<p id="ds2p3p3c11p1">
<span class="m-text m-primary">Katame dhammā adhivacanā?</span><br />
</p>
<p id="ds2p3p3c11p2">
<span class="m-text m-primary">Yā tesaṁ tesaṁ dhammānaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo—</span><br />
</p>
<p id="ds2p3p3c11p3">
<span class="m-text m-primary">ime dhammā adhivacanā.</span><br />
</p>
<p id="ds2p3p3c12p1">
<span class="m-text m-primary">Sabbeva dhammā adhivacanapathā.</span><br />
</p>
<p id="ds2p3p3c13p0">
<span class="m-text m-primary">2.3.3.7. Niruttiduka</span><br />
</p>
<p id="ds2p3p3c13p1">
<span class="m-text m-primary">Katame dhammā nirutti?</span><br />
</p>
<p id="ds2p3p3c13p2">
<span class="m-text m-primary">Yā tesaṁ tesaṁ dhammānaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo—</span><br />
</p>
<p id="ds2p3p3c13p3">
<span class="m-text m-primary">ime dhammā nirutti.</span><br />
</p>
<p id="ds2p3p3c14p1">
<span class="m-text m-primary">Sabbeva dhammā niruttipathā.</span><br />
</p>
<p id="ds2p3p3c15p0">
<span class="m-text m-primary">2.3.3.8. Paññattiduka</span><br />
</p>
<p id="ds2p3p3c15p1">
<span class="m-text m-primary">Katame dhammā paññatti?</span><br />
</p>
<p id="ds2p3p3c15p2">
<span class="m-text m-primary">Yā tesaṁ tesaṁ dhammānaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo—</span><br />
</p>
<p id="ds2p3p3c15p3">
<span class="m-text m-primary">ime dhammā paññatti.</span><br />
</p>
<p id="ds2p3p3c16p1">
<span class="m-text m-primary">Sabbeva dhammā paññattipathā.</span><br />
</p>
<p id="ds2p3p3c17p0">
<span class="m-text m-primary">2.3.3.9. Nāmaduka</span><br />
</p>
<p id="ds2p3p3c17p1">
<span class="m-text m-primary">Tattha katamaṁ nāmaṁ?</span><br />
</p>
<p id="ds2p3p3c17p2">
<span class="m-text m-primary">Vedanākkhandho, saññākkhandho, saṅkhārakkhandho, viññāṇakkhandho, asaṅkhatā ca dhātu—</span><br />
</p>
<p id="ds2p3p3c17p3">
<span class="m-text m-primary">idaṁ vuccati nāmaṁ.</span><br />
</p>
<p id="ds2p3p3c18p1">
<span class="m-text m-primary">Tattha katamaṁ rūpaṁ?</span><br />
</p>
<p id="ds2p3p3c18p2">
<span class="m-text m-primary">Cattāro ca mahābhūtā, catunnañca mahābhūtānaṁ upādāya rūpaṁ—</span><br />
</p>
<p id="ds2p3p3c18p3">
<span class="m-text m-primary">idaṁ vuccati rūpaṁ.</span><br />
</p>
<p id="ds2p3p3c19p0">
<span class="m-text m-primary">2.3.3.10. Avijjāduka</span><br />
</p>
<p id="ds2p3p3c19p1">
<span class="m-text m-primary">Tattha katamā avijjā?</span><br />
</p>
<p id="ds2p3p3c19p2">
<span class="m-text m-primary">Yaṁ aññāṇaṁ adassanaṁ …pe… avijjālaṅgī moho akusalamūlaṁ—</span><br />
</p>
<p id="ds2p3p3c19p3">
<span class="m-text m-primary">ayaṁ vuccati avijjā.</span><br />
</p>
<p id="ds2p3p3c20p1">
<span class="m-text m-primary">Tattha katamā bhavataṇhā?</span><br />
</p>
<p id="ds2p3p3c20p2">
<span class="m-text m-primary">Yo bhavesu bhavachando …pe… bhavajjhosānaṁ—</span><br />
</p>
<p id="ds2p3p3c20p3">
<span class="m-text m-primary">ayaṁ vuccati bhavataṇhā.</span><br />
</p>
<p id="ds2p3p3c21p0">
<span class="m-text m-primary">2.3.3.11. Bhavadiṭṭhiduka</span><br />
</p>
<p id="ds2p3p3c21p1">
<span class="m-text m-primary">Tattha katamā bhavadiṭṭhi?</span><br />
</p>
<p id="ds2p3p3c21p2">
<span class="m-text m-primary">Bhavissati attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span><br />
</p>
<p id="ds2p3p3c21p3">
<span class="m-text m-primary">ayaṁ vuccati bhavadiṭṭhi.</span><br />
</p>
<p id="ds2p3p3c22p1">
<span class="m-text m-primary">Tattha katamā vibhavadiṭṭhi?</span><br />
</p>
<p id="ds2p3p3c22p2">
<span class="m-text m-primary">Na bhavissati attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span><br />
</p>
<p id="ds2p3p3c22p3">
<span class="m-text m-primary">ayaṁ vuccati vibhavadiṭṭhi.</span><br />
</p>
<p id="ds2p3p3c23p0">
<span class="m-text m-primary">2.3.3.12. Sassatadiṭṭhiduka</span><br />
</p>
<p id="ds2p3p3c23p1">
<span class="m-text m-primary">Tattha katamā sassatadiṭṭhi?</span><br />
</p>
<p id="ds2p3p3c23p2">
<span class="m-text m-primary">Sassato attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span><br />
</p>
<p id="ds2p3p3c23p3">
<span class="m-text m-primary">ayaṁ vuccati sassatadiṭṭhi.</span><br />
</p>
<p id="ds2p3p3c24p1">
<span class="m-text m-primary">Tattha katamā ucchedadiṭṭhi?</span><br />
</p>
<p id="ds2p3p3c24p2">
<span class="m-text m-primary">Ucchijjissati attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span><br />
</p>
<p id="ds2p3p3c24p3">
<span class="m-text m-primary">ayaṁ vuccati ucchedadiṭṭhi.</span><br />
</p>
<p id="ds2p3p3c25p0">
<span class="m-text m-primary">2.3.3.13. Antavādiṭṭhiduka</span><br />
</p>
<p id="ds2p3p3c25p1">
<span class="m-text m-primary">Tattha katamā antavā diṭṭhi?</span><br />
</p>
<p id="ds2p3p3c25p2">
<span class="m-text m-primary">Antavā attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span><br />
</p>
<p id="ds2p3p3c25p3">
<span class="m-text m-primary">ayaṁ vuccati antavā diṭṭhi.</span><br />
</p>
<p id="ds2p3p3c26p1">
<span class="m-text m-primary">Tattha katamā anantavā diṭṭhi?</span><br />
</p>
<p id="ds2p3p3c26p2">
<span class="m-text m-primary">Anantavā attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span><br />
</p>
<p id="ds2p3p3c26p3">
<span class="m-text m-primary">ayaṁ vuccati anantavā diṭṭhi.</span><br />
</p>
<p id="ds2p3p3c27p0">
<span class="m-text m-primary">2.3.3.14. Pubbantānudiṭṭhiduka</span><br />
</p>
<p id="ds2p3p3c27p1">
<span class="m-text m-primary">Tattha katamā pubbantānudiṭṭhi?</span><br />
</p>
<p id="ds2p3p3c27p2">
<span class="m-text m-primary">Pubbantaṁ ārabbha yā uppajjati diṭṭhi diṭṭhigataṁ …pe… vipariyāsaggāho—</span><br />
</p>
<p id="ds2p3p3c27p3">
<span class="m-text m-primary">ayaṁ vuccati pubbantānudiṭṭhi.</span><br />
</p>
<p id="ds2p3p3c28p1">
<span class="m-text m-primary">Tattha katamā aparantānudiṭṭhi?</span><br />
</p>
<p id="ds2p3p3c28p2">
<span class="m-text m-primary">Aparantaṁ ārabbha yā uppajjati diṭṭhi diṭṭhigataṁ …pe… vipariyāsaggāho—</span><br />
</p>
<p id="ds2p3p3c28p3">
<span class="m-text m-primary">ayaṁ vuccati aparantānudiṭṭhi.</span><br />
</p>
<p id="ds2p3p3c29p0">
<span class="m-text m-primary">2.3.3.15. Ahirikaduka</span><br />
</p>
<p id="ds2p3p3c29p1">
<span class="m-text m-primary">Tattha katamaṁ ahirikaṁ?</span><br />
</p>
<p id="ds2p3p3c29p2">
<span class="m-text m-primary">Yaṁ na hirīyati hiriyitabbena, na hirīyati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p3p3c29p3">
<span class="m-text m-primary">idaṁ vuccati ahirikaṁ.</span><br />
</p>
<p id="ds2p3p3c30p1">
<span class="m-text m-primary">Tattha katamaṁ anottappaṁ?</span><br />
</p>
<p id="ds2p3p3c30p2">
<span class="m-text m-primary">Yaṁ na ottappati ottappitabbena, na ottappati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p3p3c30p3">
<span class="m-text m-primary">idaṁ vuccati anottappaṁ.</span><br />
</p>
<p id="ds2p3p3c31p0">
<span class="m-text m-primary">2.3.3.16. Hiriduka</span><br />
</p>
<p id="ds2p3p3c31p1">
<span class="m-text m-primary">Tattha katamā hirī?</span><br />
</p>
<p id="ds2p3p3c31p2">
<span class="m-text m-primary">Yaṁ hirīyati hiriyitabbena, hirīyati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p3p3c31p3">
<span class="m-text m-primary">ayaṁ vuccati hirī.</span><br />
</p>
<p id="ds2p3p3c32p1">
<span class="m-text m-primary">Tattha katamaṁ ottappaṁ?</span><br />
</p>
<p id="ds2p3p3c32p2">
<span class="m-text m-primary">Yaṁ ottappati ottappitabbena, ottappati pāpakānaṁ akusalānaṁ dhammānaṁ samāpattiyā—</span><br />
</p>
<p id="ds2p3p3c32p3">
<span class="m-text m-primary">idaṁ vuccati ottappaṁ.</span><br />
</p>
<p id="ds2p3p3c33p0">
<span class="m-text m-primary">2.3.3.17. Dovacassatāduka</span><br />
</p>
<p id="ds2p3p3c33p1">
<span class="m-text m-primary">Tattha katamā dovacassatā?</span><br />
</p>
<p id="ds2p3p3c33p2">
<span class="m-text m-primary">Sahadhammike vuccamāne dovacassāyaṁ dovacassiyaṁ dovacassatā vippaṭikūlaggāhitā vipaccanīkasātatā anādariyaṁ anādaratā agāravatā appaṭissavatā—</span><br />
</p>
<p id="ds2p3p3c33p3">
<span class="m-text m-primary">ayaṁ vuccati dovacassatā.</span><br />
</p>
<p id="ds2p3p3c34p1">
<span class="m-text m-primary">Tattha katamā pāpamittatā?</span><br />
</p>
<p id="ds2p3p3c34p2">
<span class="m-text m-primary">Ye te puggalā assaddhā dussīlā appassutā maccharino duppaññā, yā tesaṁ sevanā nisevanā saṁsevanā bhajanā sambhajanā bhatti sambhatti taṁsampavaṅkatā—</span><br />
</p>
<p id="ds2p3p3c34p3">
<span class="m-text m-primary">ayaṁ vuccati pāpamittatā.</span><br />
</p>
<p id="ds2p3p3c35p0">
<span class="m-text m-primary">2.3.3.18. Sovacassatāduka</span><br />
</p>
<p id="ds2p3p3c35p1">
<span class="m-text m-primary">Tattha katamā sovacassatā?</span><br />
</p>
<p id="ds2p3p3c35p2">
<span class="m-text m-primary">Sahadhammike vuccamāne sovacassāyaṁ sovacassiyaṁ sovacassatā appaṭikūlaggāhitā avipaccanīkasātatā sagāravatā sādariyaṁ sādaratā sappaṭissavatā—</span><br />
</p>
<p id="ds2p3p3c35p3">
<span class="m-text m-primary">ayaṁ vuccati sovacassatā.</span><br />
</p>
<p id="ds2p3p3c36p1">
<span class="m-text m-primary">Tattha katamā kalyāṇamittatā?</span><br />
</p>
<p id="ds2p3p3c36p2">
<span class="m-text m-primary">Ye te puggalā saddhā sīlavanto bahussutā cāgavanto paññavanto, yā tesaṁ sevanā nisevanā saṁsevanā bhajanā sambhajanā bhatti sambhatti taṁsampavaṅkatā—</span><br />
</p>
<p id="ds2p3p3c36p3">
<span class="m-text m-primary">ayaṁ vuccati kalyāṇamittatā.</span><br />
</p>
<p id="ds2p3p3c37p0">
<span class="m-text m-primary">2.3.3.19. Āpattikusalatāduka</span><br />
</p>
<p id="ds2p3p3c37p1">
<span class="m-text m-primary">Tattha katamā āpattikusalatā?</span><br />
</p>
<p id="ds2p3p3c37p2">
<span class="m-text m-primary">Pañcapi āpattikkhandhā āpattiyo, sattapi āpattikkhandhā āpattiyo.</span><br />
</p>
<p id="ds2p3p3c37p3">
<span class="m-text m-primary">Yā tāsaṁ āpattīnaṁ āpattikusalatā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c37p4">
<span class="m-text m-primary">ayaṁ vuccati āpattikusalatā.</span><br />
</p>
<p id="ds2p3p3c38p1">
<span class="m-text m-primary">Tattha katamā āpattivuṭṭhānakusalatā?</span><br />
</p>
<p id="ds2p3p3c38p2">
<span class="m-text m-primary">Yā tāhi āpattīhi vuṭṭhānakusalatā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c38p3">
<span class="m-text m-primary">ayaṁ vuccati āpattivuṭṭhānakusalatā.</span><br />
</p>
<p id="ds2p3p3c39p0">
<span class="m-text m-primary">2.3.3.20. Samāpattikusalatāduka</span><br />
</p>
<p id="ds2p3p3c39p1">
<span class="m-text m-primary">Tattha katamā samāpattikusalatā?</span><br />
</p>
<p id="ds2p3p3c39p2">
<span class="m-text m-primary">Atthi savitakkasavicārā samāpatti, atthi avitakkavicāramattā samāpatti, atthi avitakkaavicārā samāpatti.</span><br />
</p>
<p id="ds2p3p3c39p3">
<span class="m-text m-primary">Yā tāsaṁ samāpattīnaṁ samāpattikusalatā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c39p4">
<span class="m-text m-primary">ayaṁ vuccati samāpattikusalatā.</span><br />
</p>
<p id="ds2p3p3c40p1">
<span class="m-text m-primary">Tattha katamā samāpattivuṭṭhānakusalatā?</span><br />
</p>
<p id="ds2p3p3c40p2">
<span class="m-text m-primary">Yā tāhi samāpattīhi vuṭṭhānakusalatā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c40p3">
<span class="m-text m-primary">ayaṁ vuccati samāpattivuṭṭhānakusalatā.</span><br />
</p>
<p id="ds2p3p3c41p0">
<span class="m-text m-primary">2.3.3.21. Dhātukusalatāduka</span><br />
</p>
<p id="ds2p3p3c41p1">
<span class="m-text m-primary">Tattha katamā dhātukusalatā?</span><br />
</p>
<p id="ds2p3p3c41p2">
<span class="m-text m-primary">Aṭṭhārasa dhātuyo cakkhudhātu rūpadhātu cakkhuviññāṇadhātu, sotadhātu saddadhātu sotaviññāṇadhātu, ghānadhātu gandhadhātu ghānaviññāṇadhātu, jivhādhātu rasadhātu jivhāviññāṇadhātu, kāyadhātu phoṭṭhabbadhātu kāyaviññāṇadhātu, manodhātu dhammadhātu manoviññāṇadhātu.</span><br />
</p>
<p id="ds2p3p3c41p3">
<span class="m-text m-primary">Yā tāsaṁ dhātūnaṁ dhātukusalatā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c41p4">
<span class="m-text m-primary">ayaṁ vuccati dhātukusalatā.</span><br />
</p>
<p id="ds2p3p3c42p1">
<span class="m-text m-primary">Tattha katamā manasikārakusalatā?</span><br />
</p>
<p id="ds2p3p3c42p2">
<span class="m-text m-primary">Yā tāsaṁ dhātūnaṁ manasikārakusalatā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c42p3">
<span class="m-text m-primary">ayaṁ vuccati manasikārakusalatā.</span><br />
</p>
<p id="ds2p3p3c43p0">
<span class="m-text m-primary">2.3.3.22. Āyatanakusalatāduka</span><br />
</p>
<p id="ds2p3p3c43p1">
<span class="m-text m-primary">Tattha katamā āyatanakusalatā?</span><br />
</p>
<p id="ds2p3p3c43p2">
<span class="m-text m-primary">Dvādasāyatanāni—</span><br />
</p>
<p id="ds2p3p3c43p3">
<span class="m-text m-primary">cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.</span><br />
</p>
<p id="ds2p3p3c43p4">
<span class="m-text m-primary">Yā tesaṁ āyatanānaṁ āyatanakusalatā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c43p5">
<span class="m-text m-primary">ayaṁ vuccati āyatanakusalatā.</span><br />
</p>
<p id="ds2p3p3c44p1">
<span class="m-text m-primary">Tattha katamā paṭiccasamuppādakusalatā?</span><br />
</p>
<p id="ds2p3p3c44p2">
<span class="m-text m-primary">Avijjāpaccayā saṅkhārā, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti;</span><br />
</p>
<p id="ds2p3p3c44p3">
<span class="m-text m-primary">evametassa kevalassa dukkhakkhandhassa samudayo hotīti.</span><br />
</p>
<p id="ds2p3p3c44p4">
<span class="m-text m-primary">Yā tattha paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c44p5">
<span class="m-text m-primary">ayaṁ vuccati paṭiccasamuppādakusalatā.</span><br />
</p>
<p id="ds2p3p3c45p0">
<span class="m-text m-primary">2.3.3.23. Ṭhānakusalatāduka</span><br />
</p>
<p id="ds2p3p3c45p1">
<span class="m-text m-primary">Tattha katamā ṭhānakusalatā?</span><br />
</p>
<p id="ds2p3p3c45p2">
<span class="m-text m-primary">Ye ye dhammā yesaṁ yesaṁ dhammānaṁ hetū paccayā uppādāya taṁ taṁ ṭhānanti, yā tattha paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c45p3">
<span class="m-text m-primary">ayaṁ vuccati ṭhānakusalatā.</span><br />
</p>
<p id="ds2p3p3c46p1">
<span class="m-text m-primary">Tattha katamā aṭṭhānakusalatā?</span><br />
</p>
<p id="ds2p3p3c46p2">
<span class="m-text m-primary">Ye ye dhammā yesaṁ yesaṁ dhammānaṁ na hetū na paccayā uppādāya taṁ taṁ aṭṭhānanti, yā tattha paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c46p3">
<span class="m-text m-primary">ayaṁ vuccati aṭṭhānakusalatā.</span><br />
</p>
<p id="ds2p3p3c47p0">
<span class="m-text m-primary">2.3.3.24. Ajjavaduka</span><br />
</p>
<p id="ds2p3p3c47p1">
<span class="m-text m-primary">Tattha katamo ajjavo?</span><br />
</p>
<p id="ds2p3p3c47p2">
<span class="m-text m-primary">Yā ajjavatā ajimhatā avaṅkatā akuṭilatā—</span><br />
</p>
<p id="ds2p3p3c47p3">
<span class="m-text m-primary">ayaṁ vuccati ajjavo.</span><br />
</p>
<p id="ds2p3p3c48p1">
<span class="m-text m-primary">Tattha katamo maddavo?</span><br />
</p>
<p id="ds2p3p3c48p2">
<span class="m-text m-primary">Yā mudutā maddavatā akakkhaḷatā akathinatā nīcacittatā—</span><br />
</p>
<p id="ds2p3p3c48p3">
<span class="m-text m-primary">ayaṁ vuccati maddavo.</span><br />
</p>
<p id="ds2p3p3c49p0">
<span class="m-text m-primary">2.3.3.25. Khantiduka</span><br />
</p>
<p id="ds2p3p3c49p1">
<span class="m-text m-primary">Tattha katamā khanti?</span><br />
</p>
<p id="ds2p3p3c49p2">
<span class="m-text m-primary">Yā khanti khamanatā adhivāsanatā acaṇḍikkaṁ anasuropo attamanatā cittassa—</span><br />
</p>
<p id="ds2p3p3c49p3">
<span class="m-text m-primary">ayaṁ vuccati khanti.</span><br />
</p>
<p id="ds2p3p3c50p1">
<span class="m-text m-primary">Tattha katamaṁ soraccaṁ?</span><br />
</p>
<p id="ds2p3p3c50p2">
<span class="m-text m-primary">Yo kāyiko avītikkamo, vācasiko avītikkamo, kāyikavācasiko avītikkamo—</span><br />
</p>
<p id="ds2p3p3c50p3">
<span class="m-text m-primary">idaṁ vuccati soraccaṁ.</span><br />
</p>
<p id="ds2p3p3c50p4">
<span class="m-text m-primary">Sabbopi sīlasaṁvaro soraccaṁ.</span><br />
</p>
<p id="ds2p3p3c51p0">
<span class="m-text m-primary">2.3.3.26. Sākhalyaduka</span><br />
</p>
<p id="ds2p3p3c51p1">
<span class="m-text m-primary">Tattha katamaṁ sākhalyaṁ?</span><br />
</p>
<p id="ds2p3p3c51p2">
<span class="m-text m-primary">Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṁvattanikā, tathārūpiṁ vācaṁ pahāya yā sā vācā neḷā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā hoti;</span><br />
</p>
<p id="ds2p3p3c51p3">
<span class="m-text m-primary">yā tattha saṇhavācatā sakhilavācatā apharusavācatā—</span><br />
</p>
<p id="ds2p3p3c51p4">
<span class="m-text m-primary">idaṁ vuccati sākhalyaṁ.</span><br />
</p>
<p id="ds2p3p3c52p1">
<span class="m-text m-primary">Tattha katamo paṭisanthāro?</span><br />
</p>
<p id="ds2p3p3c52p2">
<span class="m-text m-primary">Dve paṭisanthārā—</span><br />
</p>
<p id="ds2p3p3c52p3">
<span class="m-text m-primary">āmisapaṭisanthāro ca dhammapaṭisanthāro ca.</span><br />
</p>
<p id="ds2p3p3c52p4">
<span class="m-text m-primary">Idhekacco paṭisanthārako hoti āmisapaṭisanthārena vā dhammapaṭisanthārena vā—</span><br />
</p>
<p id="ds2p3p3c52p5">
<span class="m-text m-primary">ayaṁ vuccati paṭisanthāro.</span><br />
</p>
<p id="ds2p3p3c53p0">
<span class="m-text m-primary">2.3.3.27. Indriyesuaguttadvāratāduka</span><br />
</p>
<p id="ds2p3p3c53p1">
<span class="m-text m-primary">Tattha katamā indriyesu aguttadvāratā?</span><br />
</p>
<p id="ds2p3p3c53p2">
<span class="m-text m-primary">Idhekacco cakkhunā rūpaṁ disvā nimittaggāhī hoti anubyañjanaggāhī.</span><br />
</p>
<p id="ds2p3p3c53p3">
<span class="m-text m-primary">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati, na rakkhati cakkhundriyaṁ, cakkhundriye na saṁvaraṁ āpajjati.</span><br />
</p>
<p id="ds2p3p3c53p4">
<span class="m-text m-primary">Sotena saddaṁ sutvā …pe…</span><br />
</p>
<p id="ds2p3p3c53p5">
<span class="m-text m-primary">ghānena gandhaṁ ghāyitvā …pe…</span><br />
</p>
<p id="ds2p3p3c53p6">
<span class="m-text m-primary">jivhāya rasaṁ sāyitvā …pe…</span><br />
</p>
<p id="ds2p3p3c53p7">
<span class="m-text m-primary">kāyena phoṭṭhabbaṁ phusitvā …pe…</span><br />
</p>
<p id="ds2p3p3c53p8">
<span class="m-text m-primary">manasā dhammaṁ viññāya nimittaggāhī hoti anubyañjanaggāhī.</span><br />
</p>
<p id="ds2p3p3c53p9">
<span class="m-text m-primary">Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati, na rakkhati manindriyaṁ, manindriye na saṁvaraṁ āpajjati.</span><br />
</p>
<p id="ds2p3p3c53p10">
<span class="m-text m-primary">Yā imesaṁ channaṁ indriyānaṁ agutti agopanā anārakkho asaṁvaro—</span><br />
</p>
<p id="ds2p3p3c53p11">
<span class="m-text m-primary">ayaṁ vuccati indriyesu aguttadvāratā.</span><br />
</p>
<p id="ds2p3p3c54p1">
<span class="m-text m-primary">Tattha katamā bhojane amattaññutā?</span><br />
</p>
<p id="ds2p3p3c54p2">
<span class="m-text m-primary">Idhekacco appaṭisaṅkhā ayoniso āhāraṁ āhāreti davāya madāya maṇḍanāya vibhūsanāya.</span><br />
</p>
<p id="ds2p3p3c54p3">
<span class="m-text m-primary">Yā tattha asantuṭṭhitā amattaññutā appaṭisaṅkhā bhojane—</span><br />
</p>
<p id="ds2p3p3c54p4">
<span class="m-text m-primary">ayaṁ vuccati bhojane amattaññutā.</span><br />
</p>
<p id="ds2p3p3c55p0">
<span class="m-text m-primary">2.3.3.28. Indriyesuguttadvāratāduka</span><br />
</p>
<p id="ds2p3p3c55p1">
<span class="m-text m-primary">Tattha katamā indriyesu guttadvāratā?</span><br />
</p>
<p id="ds2p3p3c55p2">
<span class="m-text m-primary">Idhekacco cakkhunā rūpaṁ disvā na nimittaggāhī hoti nānubyañjanaggāhī.</span><br />
</p>
<p id="ds2p3p3c55p3">
<span class="m-text m-primary">Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati.</span><br />
</p>
<p id="ds2p3p3c55p4">
<span class="m-text m-primary">Sotena saddaṁ sutvā …pe…</span><br />
</p>
<p id="ds2p3p3c55p5">
<span class="m-text m-primary">ghānena gandhaṁ ghāyitvā …pe…</span><br />
</p>
<p id="ds2p3p3c55p6">
<span class="m-text m-primary">jivhāya rasaṁ sāyitvā …pe…</span><br />
</p>
<p id="ds2p3p3c55p7">
<span class="m-text m-primary">kāyena phoṭṭhabbaṁ phusitvā …pe…</span><br />
</p>
<p id="ds2p3p3c55p8">
<span class="m-text m-primary">manasā dhammaṁ viññāya na nimittaggāhī hoti nānubyañjanaggāhī.</span><br />
</p>
<p id="ds2p3p3c55p9">
<span class="m-text m-primary">Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati.</span><br />
</p>
<p id="ds2p3p3c55p10">
<span class="m-text m-primary">Yā imesaṁ channaṁ indriyānaṁ gutti gopanā ārakkho saṁvaro—</span><br />
</p>
<p id="ds2p3p3c55p11">
<span class="m-text m-primary">ayaṁ vuccati indriyesu guttadvāratā.</span><br />
</p>
<p id="ds2p3p3c56p1">
<span class="m-text m-primary">Tattha katamā bhojane mattaññutā?</span><br />
</p>
<p id="ds2p3p3c56p2">
<span class="m-text m-primary">Idhekacco paṭisaṅkhā yoniso āhāraṁ āhāreti—</span><br />
</p>
<p id="ds2p3p3c56p3">
<span class="m-text m-primary">neva davāya na madāya na maṇḍanāya na vibhūsanāya yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya, iti purāṇañca vedanaṁ paṭihaṅkhāmi, navañca vedanaṁ na uppādessāmi, yātrā ca me bhavissati anavajjatā ca phāsuvihāro cāti.</span><br />
</p>
<p id="ds2p3p3c56p4">
<span class="m-text m-primary">Yā tattha santuṭṭhitā mattaññutā paṭisaṅkhā bhojane—</span><br />
</p>
<p id="ds2p3p3c56p5">
<span class="m-text m-primary">ayaṁ vuccati bhojane mattaññutā.</span><br />
</p>
<p id="ds2p3p3c57p0">
<span class="m-text m-primary">2.3.3.29. Muṭṭhasaccaduka</span><br />
</p>
<p id="ds2p3p3c57p1">
<span class="m-text m-primary">Tattha katamaṁ muṭṭhasaccaṁ?</span><br />
</p>
<p id="ds2p3p3c57p2">
<span class="m-text m-primary">Yā asati ananussati appaṭissati asati asaraṇatā adhāraṇatā pilāpanatā sammussanatā—</span><br />
</p>
<p id="ds2p3p3c57p3">
<span class="m-text m-primary">idaṁ vuccati muṭṭhasaccaṁ.</span><br />
</p>
<p id="ds2p3p3c58p1">
<span class="m-text m-primary">Tattha katamaṁ asampajaññaṁ?</span><br />
</p>
<p id="ds2p3p3c58p2">
<span class="m-text m-primary">Yaṁ aññāṇaṁ adassanaṁ …pe… avijjālaṅgī moho akusalamūlaṁ—</span><br />
</p>
<p id="ds2p3p3c58p3">
<span class="m-text m-primary">idaṁ vuccati asampajaññaṁ.</span><br />
</p>
<p id="ds2p3p3c59p0">
<span class="m-text m-primary">2.3.3.30. Satisampajaññaduka</span><br />
</p>
<p id="ds2p3p3c59p1">
<span class="m-text m-primary">Tattha katamā sati?</span><br />
</p>
<p id="ds2p3p3c59p2">
<span class="m-text m-primary">Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br />
</p>
<p id="ds2p3p3c59p3">
<span class="m-text m-primary">ayaṁ vuccati sati.</span><br />
</p>
<p id="ds2p3p3c60p1">
<span class="m-text m-primary">Tattha katamaṁ sampajaññaṁ?</span><br />
</p>
<p id="ds2p3p3c60p2">
<span class="m-text m-primary">Yā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c60p3">
<span class="m-text m-primary">idaṁ vuccati sampajaññaṁ.</span><br />
</p>
<p id="ds2p3p3c61p0">
<span class="m-text m-primary">2.3.3.31. Paṭisaṅkhānabaladuka</span><br />
</p>
<p id="ds2p3p3c61p1">
<span class="m-text m-primary">Tattha katamaṁ paṭisaṅkhānabalaṁ?</span><br />
</p>
<p id="ds2p3p3c61p2">
<span class="m-text m-primary">Yā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c61p3">
<span class="m-text m-primary">idaṁ vuccati paṭisaṅkhānabalaṁ.</span><br />
</p>
<p id="ds2p3p3c62p1">
<span class="m-text m-primary">Tattha katamaṁ bhāvanābalaṁ?</span><br />
</p>
<p id="ds2p3p3c62p2">
<span class="m-text m-primary">Yā kusalānaṁ dhammānaṁ āsevanā bhāvanā bahulīkammaṁ—</span><br />
</p>
<p id="ds2p3p3c62p3">
<span class="m-text m-primary">idaṁ vuccati bhāvanābalaṁ.</span><br />
</p>
<p id="ds2p3p3c62p4">
<span class="m-text m-primary">Sattapi bojjhaṅgā bhāvanābalaṁ.</span><br />
</p>
<p id="ds2p3p3c63p0">
<span class="m-text m-primary">2.3.3.32. Samathavipassanāduka</span><br />
</p>
<p id="ds2p3p3c63p1">
<span class="m-text m-primary">Tattha katamo samatho?</span><br />
</p>
<p id="ds2p3p3c63p2">
<span class="m-text m-primary">Yā cittassa ṭhiti …pe… sammāsamādhi—</span><br />
</p>
<p id="ds2p3p3c63p3">
<span class="m-text m-primary">ayaṁ vuccati samatho.</span><br />
</p>
<p id="ds2p3p3c64p1">
<span class="m-text m-primary">Tattha katamā vipassanā?</span><br />
</p>
<p id="ds2p3p3c64p2">
<span class="m-text m-primary">Yā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c64p3">
<span class="m-text m-primary">ayaṁ vuccati vipassanā.</span><br />
</p>
<p id="ds2p3p3c65p0">
<span class="m-text m-primary">2.3.3.33. Samathanimittaduka</span><br />
</p>
<p id="ds2p3p3c65p1">
<span class="m-text m-primary">Tattha katamaṁ samathanimittaṁ?</span><br />
</p>
<p id="ds2p3p3c65p2">
<span class="m-text m-primary">Yā cittassa ṭhiti …pe… sammāsamādhi—</span><br />
</p>
<p id="ds2p3p3c65p3">
<span class="m-text m-primary">idaṁ vuccati samathanimittaṁ.</span><br />
</p>
<p id="ds2p3p3c66p1">
<span class="m-text m-primary">Tattha katamaṁ paggāhanimittaṁ?</span><br />
</p>
<p id="ds2p3p3c66p2">
<span class="m-text m-primary">Yo cetasiko vīriyārambho …pe… sammāvāyāmo—</span><br />
</p>
<p id="ds2p3p3c66p3">
<span class="m-text m-primary">idaṁ vuccati paggāhanimittaṁ.</span><br />
</p>
<p id="ds2p3p3c67p0">
<span class="m-text m-primary">2.3.3.34. Paggāhaduka</span><br />
</p>
<p id="ds2p3p3c67p1">
<span class="m-text m-primary">Tattha katamo paggāho?</span><br />
</p>
<p id="ds2p3p3c67p2">
<span class="m-text m-primary">Yo cetasiko vīriyārambho …pe… sammāvāyāmo—</span><br />
</p>
<p id="ds2p3p3c67p3">
<span class="m-text m-primary">ayaṁ vuccati paggāho.</span><br />
</p>
<p id="ds2p3p3c68p1">
<span class="m-text m-primary">Tattha katamo avikkhepo?</span><br />
</p>
<p id="ds2p3p3c68p2">
<span class="m-text m-primary">Yā cittassa ṭhiti …pe… sammāsamādhi—</span><br />
</p>
<p id="ds2p3p3c68p3">
<span class="m-text m-primary">ayaṁ vuccati avikkhepo.</span><br />
</p>
<p id="ds2p3p3c69p0">
<span class="m-text m-primary">2.3.3.35. Sīlavipattiduka</span><br />
</p>
<p id="ds2p3p3c69p1">
<span class="m-text m-primary">Tattha katamā sīlavipatti?</span><br />
</p>
<p id="ds2p3p3c69p2">
<span class="m-text m-primary">Yo kāyiko vītikkamo, vācasiko vītikkamo, kāyikavācasiko vītikkamo—</span><br />
</p>
<p id="ds2p3p3c69p3">
<span class="m-text m-primary">ayaṁ vuccati sīlavipatti.</span><br />
</p>
<p id="ds2p3p3c69p4">
<span class="m-text m-primary">Sabbampi dussilyaṁ sīlavipatti.</span><br />
</p>
<p id="ds2p3p3c70p1">
<span class="m-text m-primary">Tattha katamā diṭṭhivipatti?</span><br />
</p>
<p id="ds2p3p3c70p2">
<span class="m-text m-primary">Natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ vipāko, natthi ayaṁ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentīti;</span><br />
</p>
<p id="ds2p3p3c70p3">
<span class="m-text m-primary">yā evarūpā diṭṭhi diṭṭhigataṁ …pe… vipariyāsaggāho—</span><br />
</p>
<p id="ds2p3p3c70p4">
<span class="m-text m-primary">ayaṁ vuccati diṭṭhivipatti.</span><br />
</p>
<p id="ds2p3p3c70p5">
<span class="m-text m-primary">Sabbāpi micchādiṭṭhi diṭṭhivipatti.</span><br />
</p>
<p id="ds2p3p3c71p0">
<span class="m-text m-primary">2.3.3.36. Sīlasampadāduka</span><br />
</p>
<p id="ds2p3p3c71p1">
<span class="m-text m-primary">Tattha katamā sīlasampadā?</span><br />
</p>
<p id="ds2p3p3c71p2">
<span class="m-text m-primary">Yo kāyiko avītikkamo, vācasiko avītikkamo, kāyikavācasiko avītikkamo—</span><br />
</p>
<p id="ds2p3p3c71p3">
<span class="m-text m-primary">ayaṁ vuccati sīlasampadā.</span><br />
</p>
<p id="ds2p3p3c71p4">
<span class="m-text m-primary">Sabbopi sīlasaṁvaro sīlasampadā.</span><br />
</p>
<p id="ds2p3p3c72p1">
<span class="m-text m-primary">Tattha katamā diṭṭhisampadā?</span><br />
</p>
<p id="ds2p3p3c72p2">
<span class="m-text m-primary">Atthi dinnaṁ, atthi yiṭṭhaṁ, atthi hutaṁ, atthi sukatadukkaṭānaṁ kammānaṁ phalaṁ vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentīti;</span><br />
</p>
<p id="ds2p3p3c72p3">
<span class="m-text m-primary">yā evarūpā paññā pajānanā …pe… amoho dhammavicayo sammādiṭṭhi—</span><br />
</p>
<p id="ds2p3p3c72p4">
<span class="m-text m-primary">ayaṁ vuccati diṭṭhisampadā.</span><br />
</p>
<p id="ds2p3p3c72p5">
<span class="m-text m-primary">Sabbāpi sammādiṭṭhi diṭṭhisampadā.</span><br />
</p>
<p id="ds2p3p3c73p0">
<span class="m-text m-primary">2.3.3.37. Sīlavisuddhiduka</span><br />
</p>
<p id="ds2p3p3c73p1">
<span class="m-text m-primary">Tattha katamā sīlavisuddhi?</span><br />
</p>
<p id="ds2p3p3c73p2">
<span class="m-text m-primary">Yo kāyiko avītikkamo, vācasiko avītikkamo, kāyikavācasiko avītikkamo—</span><br />
</p>
<p id="ds2p3p3c73p3">
<span class="m-text m-primary">ayaṁ vuccati sīlavisuddhi.</span><br />
</p>
<p id="ds2p3p3c73p4">
<span class="m-text m-primary">Sabbopi sīlasaṁvaro sīlavisuddhi.</span><br />
</p>
<p id="ds2p3p3c74p1">
<span class="m-text m-primary">Tattha katamā diṭṭhivisuddhi?</span><br />
</p>
<p id="ds2p3p3c74p2">
<span class="m-text m-primary">Kammassakatañāṇaṁ saccānulomikañāṇaṁ maggasamaṅgissa ñāṇaṁ phalasamaṅgissa ñāṇaṁ.</span><br />
</p>
<p id="ds2p3p3c75p0">
<span class="m-text m-primary">2.3.3.38. Diṭṭhivisuddhikhopanaduka</span><br />
</p>
<p id="ds2p3p3c75p1">
<span class="m-text m-primary">**Diṭṭhivisuddhi kho panā**ti—</span><br />
</p>
<p id="ds2p3p3c75p2">
<span class="m-text m-primary">yā paññā pajānanā …pe… amoho dhammavicayo sammādiṭṭhi.</span><br />
</p>
<p id="ds2p3p3c76p1">
<span class="m-text m-primary">**Yathādiṭṭhissa ca padhānan**ti—</span><br />
</p>
<p id="ds2p3p3c76p2">
<span class="m-text m-primary">yo cetasiko vīriyārambho …pe… sammāvāyāmo.</span><br />
</p>
<p id="ds2p3p3c77p0">
<span class="m-text m-primary">2.3.3.39. Saṁvegasaṁvejananiyaṭṭhānaduka</span><br />
</p>
<p id="ds2p3p3c77p1">
<span class="m-text m-primary">**Saṁvego**ti—</span><br />
</p>
<p id="ds2p3p3c77p2">
<span class="m-text m-primary">jātibhayaṁ jarābhayaṁ byādhibhayaṁ maraṇabhayaṁ.</span><br />
</p>
<p id="ds2p3p3c77p3">
<span class="m-text m-primary">Saṁvejaniyaṁ ṭhānanti—</span><br />
</p>
<p id="ds2p3p3c77p4">
<span class="m-text m-primary">jāti jarā byādhi maraṇaṁ.</span><br />
</p>
<p id="ds2p3p3c78p1">
<span class="m-text m-primary">**Saṁviggassa ca yoniso padhānan**ti—</span><br />
</p>
<p id="ds2p3p3c78p2">
<span class="m-text m-primary">idha bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati, uppannānaṁ pāpakānaṁ akusalānaṁ dhammānaṁ pahānāya chandaṁ janeti vāyamati vīriyaṁ ārabhati cittaṁ paggaṇhāti padahati, anuppannānaṁ kusalānaṁ dhammānaṁ uppādāya chandaṁ janeti vāyamati vīriyaṁ ārabhati cittaṁ paggaṇhāti padahati, uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.</span><br />
</p>
<p id="ds2p3p3c79p0">
<span class="m-text m-primary">2.3.3.40. Asantuṭṭhitākusaladhammaduka</span><br />
</p>
<p id="ds2p3p3c79p1">
<span class="m-text m-primary">**Asantuṭṭhitā ca kusalesu dhammesū**ti—</span><br />
</p>
<p id="ds2p3p3c79p2">
<span class="m-text m-primary">yā kusalānaṁ dhammānaṁ bhāvanāya asantuṭṭhassa bhiyyokamyatā.</span><br />
</p>
<p id="ds2p3p3c80p1">
<span class="m-text m-primary">**Appaṭivānitā ca padhānasmin**ti—</span><br />
</p>
<p id="ds2p3p3c80p2">
<span class="m-text m-primary">yā kusalānaṁ dhammānaṁ bhāvanāya sakkaccakiriyatā sātaccakiriyatā aṭṭhitakiriyatā anolīnavuttitā anikkhittachandatā anikkhittadhuratā āsevanā bhāvanā bahulīkammaṁ.</span><br />
</p>
<p id="ds2p3p3c81p0">
<span class="m-text m-primary">2.3.3.41. Vijjāduka</span><br />
</p>
<p id="ds2p3p3c81p1">
<span class="m-text m-primary">**Vijjā**ti—</span><br />
</p>
<p id="ds2p3p3c81p2">
<span class="m-text m-primary">tisso vijjā—</span><br />
</p>
<p id="ds2p3p3c81p3">
<span class="m-text m-primary">pubbenivāsānussati ñāṇaṁ vijjā, sattānaṁ cutūpapāte ñāṇaṁ vijjā, āsavānaṁ khaye ñāṇaṁ vijjā.</span><br />
</p>
<p id="ds2p3p3c82p1">
<span class="m-text m-primary">**Vimuttī**ti—</span><br />
</p>
<p id="ds2p3p3c82p2">
<span class="m-text m-primary">dve vimuttiyo—</span><br />
</p>
<p id="ds2p3p3c82p3">
<span class="m-text m-primary">cittassa adhimutti, nibbānañca.</span><br />
</p>
<p id="ds2p3p3c83p0">
<span class="m-text m-primary">2.3.3.42. Khayeñāṇaduka</span><br />
</p>
<p id="ds2p3p3c83p1">
<span class="m-text m-primary">**Khaye ñāṇan**ti—</span><br />
</p>
<p id="ds2p3p3c83p2">
<span class="m-text m-primary">maggasamaṅgissa ñāṇaṁ.</span><br />
</p>
<p id="ds2p3p3c84p1">
<span class="m-text m-primary">**Anuppāde ñāṇan**ti—</span><br />
</p>
<p id="ds2p3p3c84p2">
<span class="m-text m-primary">phalasamaṅgissa ñāṇaṁ.</span><br />
</p>
<p id="ds2p3p3c84p3">
<span class="m-text m-primary">Nikkhepakaṇḍo niṭṭhito.</span><br />
</p>
</section>
</section>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>