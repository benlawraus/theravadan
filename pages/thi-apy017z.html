<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; thi-ap &raquo; Therīapadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/thi-apy017z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therīapadāna" />
  <meta name="twitter:title" content="Therīapadāna" />
  <meta property="og:url" content="https://theravadan.org/pages/thi-apy017z.html" />
  <meta property="og:description" content="Khattiyāvagga 5. Sukkātherīapadāna “Ekanavutito kappe, vipassī nāma nāyako; Uppajji cārudassano, sabbadhammavipassako. Tadāhaṁ bandhumatiyaṁ, jātā aññatare kule; Dhammaṁ sutvāna munino, pabbajiṁ anagāriyaṁ. Bahussutā dhammadharā, paṭibhānavatī tathā; Vicittakathikā cāpi, jinasāsanakārikā. Tadā dhammakathaṁ katvā, hitāya janataṁ bahuṁ; Tato cutāhaṁ tusitaṁ, upapannā yasassinī. Ekattiṁse ito kappe, sikhī viya sikhī jino; Tapanto yasasā …" />
  <meta name="twitter:description" content="Khattiyāvagga 5. Sukkātherīapadāna “Ekanavutito kappe, vipassī nāma nāyako; Uppajji cārudassano, sabbadhammavipassako. Tadāhaṁ bandhumatiyaṁ, jātā aññatare kule; Dhammaṁ sutvāna munino, pabbajiṁ anagāriyaṁ. Bahussutā dhammadharā, paṭibhānavatī tathā; Vicittakathikā cāpi, jinasāsanakārikā. Tadā dhammakathaṁ katvā, hitāya janataṁ bahuṁ; Tato cutāhaṁ tusitaṁ, upapannā yasassinī. Ekattiṁse ito kappe, sikhī viya sikhī jino; Tapanto yasasā …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-thi-ap-index.html">thi-ap</a> &raquo;
          </span>
          Therīapadāna
        </h1>
<!-- content -->
<section id="khattiyavagga">
<h2><a href="#khattiyavagga">Khattiyāvagga</a></h2>
<section id="sukkatheriapadana">
<h3><a href="#sukkatheriapadana">5. Sukkātherīapadāna</a></h3>
<p id="thi-ap35c1p1">
<span class="m-text m-primary">“Ekanavutito kappe,</span><br />
</p>
<p id="thi-ap35c1p2">
<span class="m-text m-primary">vipassī nāma nāyako;</span><br />
</p>
<p id="thi-ap35c1p3">
<span class="m-text m-primary">Uppajji cārudassano,</span><br />
</p>
<p id="thi-ap35c1p4">
<span class="m-text m-primary">sabbadhammavipassako.</span><br />
</p>
<p id="thi-ap35c2p1">
<span class="m-text m-primary">Tadāhaṁ bandhumatiyaṁ,</span><br />
</p>
<p id="thi-ap35c2p2">
<span class="m-text m-primary">jātā aññatare kule;</span><br />
</p>
<p id="thi-ap35c2p3">
<span class="m-text m-primary">Dhammaṁ sutvāna munino,</span><br />
</p>
<p id="thi-ap35c2p4">
<span class="m-text m-primary">pabbajiṁ anagāriyaṁ.</span><br />
</p>
<p id="thi-ap35c3p1">
<span class="m-text m-primary">Bahussutā dhammadharā,</span><br />
</p>
<p id="thi-ap35c3p2">
<span class="m-text m-primary">paṭibhānavatī tathā;</span><br />
</p>
<p id="thi-ap35c3p3">
<span class="m-text m-primary">Vicittakathikā cāpi,</span><br />
</p>
<p id="thi-ap35c3p4">
<span class="m-text m-primary">jinasāsanakārikā.</span><br />
</p>
<p id="thi-ap35c4p1">
<span class="m-text m-primary">Tadā dhammakathaṁ katvā,</span><br />
</p>
<p id="thi-ap35c4p2">
<span class="m-text m-primary">hitāya janataṁ bahuṁ;</span><br />
</p>
<p id="thi-ap35c4p3">
<span class="m-text m-primary">Tato cutāhaṁ tusitaṁ,</span><br />
</p>
<p id="thi-ap35c4p4">
<span class="m-text m-primary">upapannā yasassinī.</span><br />
</p>
<p id="thi-ap35c5p1">
<span class="m-text m-primary">Ekattiṁse ito kappe,</span><br />
</p>
<p id="thi-ap35c5p2">
<span class="m-text m-primary">sikhī viya sikhī jino;</span><br />
</p>
<p id="thi-ap35c5p3">
<span class="m-text m-primary">Tapanto yasasā loke,</span><br />
</p>
<p id="thi-ap35c5p4">
<span class="m-text m-primary">uppajji vadataṁ varo.</span><br />
</p>
<p id="thi-ap35c6p1">
<span class="m-text m-primary">Tadāpi pabbajitvāna,</span><br />
</p>
<p id="thi-ap35c6p2">
<span class="m-text m-primary">buddhasāsanakovidā;</span><br />
</p>
<p id="thi-ap35c6p3">
<span class="m-text m-primary">Jotetvā jinavākyāni,</span><br />
</p>
<p id="thi-ap35c6p4">
<span class="m-text m-primary">tatopi tidivaṁ gatā.</span><br />
</p>
<p id="thi-ap35c7p1">
<span class="m-text m-primary">Ekattiṁseva kappamhi,</span><br />
</p>
<p id="thi-ap35c7p2">
<span class="m-text m-primary">vessabhū nāma nāyako;</span><br />
</p>
<p id="thi-ap35c7p3">
<span class="m-text m-primary">Uppajjittha mahāñāṇī,</span><br />
</p>
<p id="thi-ap35c7p4">
<span class="m-text m-primary">tadāpi ca tathevahaṁ.</span><br />
</p>
<p id="thi-ap35c8p1">
<span class="m-text m-primary">Pabbajitvā dhammadharā,</span><br />
</p>
<p id="thi-ap35c8p2">
<span class="m-text m-primary">jotayiṁ jinasāsanaṁ;</span><br />
</p>
<p id="thi-ap35c8p3">
<span class="m-text m-primary">Gantvā marupuraṁ rammaṁ,</span><br />
</p>
<p id="thi-ap35c8p4">
<span class="m-text m-primary">anubhosiṁ mahāsukhaṁ.</span><br />
</p>
<p id="thi-ap35c9p1">
<span class="m-text m-primary">Imamhi bhaddake kappe,</span><br />
</p>
<p id="thi-ap35c9p2">
<span class="m-text m-primary">kakusandho jinuttamo;</span><br />
</p>
<p id="thi-ap35c9p3">
<span class="m-text m-primary">Uppajji narasaraṇo,</span><br />
</p>
<p id="thi-ap35c9p4">
<span class="m-text m-primary">tadāpi ca tathevahaṁ.</span><br />
</p>
<p id="thi-ap35c10p1">
<span class="m-text m-primary">Pabbajitvā munimataṁ,</span><br />
</p>
<p id="thi-ap35c10p2">
<span class="m-text m-primary">jotayitvā yathāyukaṁ;</span><br />
</p>
<p id="thi-ap35c10p3">
<span class="m-text m-primary">Tato cutāhaṁ tidivaṁ,</span><br />
</p>
<p id="thi-ap35c10p4">
<span class="m-text m-primary">agaṁ sabhavanaṁ yathā.</span><br />
</p>
<p id="thi-ap35c11p1">
<span class="m-text m-primary">Imasmiṁyeva kappamhi,</span><br />
</p>
<p id="thi-ap35c11p2">
<span class="m-text m-primary">koṇāgamananāyako;</span><br />
</p>
<p id="thi-ap35c11p3">
<span class="m-text m-primary">Uppajji lokasaraṇo,</span><br />
</p>
<p id="thi-ap35c11p4">
<span class="m-text m-primary">araṇo amataṅgato.</span><br />
</p>
<p id="thi-ap35c12p1">
<span class="m-text m-primary">Tadāpi pabbajitvāna,</span><br />
</p>
<p id="thi-ap35c12p2">
<span class="m-text m-primary">sāsane tassa tādino;</span><br />
</p>
<p id="thi-ap35c12p3">
<span class="m-text m-primary">Bahussutā dhammadharā,</span><br />
</p>
<p id="thi-ap35c12p4">
<span class="m-text m-primary">jotayiṁ jinasāsanaṁ.</span><br />
</p>
<p id="thi-ap35c13p1">
<span class="m-text m-primary">Imasmiṁyeva kappamhi,</span><br />
</p>
<p id="thi-ap35c13p2">
<span class="m-text m-primary">kassapo munimuttamo;</span><br />
</p>
<p id="thi-ap35c13p3">
<span class="m-text m-primary">Uppajji lokasaraṇo,</span><br />
</p>
<p id="thi-ap35c13p4">
<span class="m-text m-primary">araṇo maraṇantagū.</span><br />
</p>
<p id="thi-ap35c14p1">
<span class="m-text m-primary">Tassāpi naravīrassa,</span><br />
</p>
<p id="thi-ap35c14p2">
<span class="m-text m-primary">pabbajitvāna sāsane;</span><br />
</p>
<p id="thi-ap35c14p3">
<span class="m-text m-primary">Pariyāpuṭasaddhammā,</span><br />
</p>
<p id="thi-ap35c14p4">
<span class="m-text m-primary">paripucchā visāradā.</span><br />
</p>
<p id="thi-ap35c15p1">
<span class="m-text m-primary">Susīlā lajjinī ceva,</span><br />
</p>
<p id="thi-ap35c15p2">
<span class="m-text m-primary">tīsu sikkhāsu kovidā;</span><br />
</p>
<p id="thi-ap35c15p3">
<span class="m-text m-primary">Bahuṁ dhammakathaṁ katvā,</span><br />
</p>
<p id="thi-ap35c15p4">
<span class="m-text m-primary">yāvajīvaṁ mahāmune.</span><br />
</p>
<p id="thi-ap35c16p1">
<span class="m-text m-primary">Tena kammavipākena,</span><br />
</p>
<p id="thi-ap35c16p2">
<span class="m-text m-primary">cetanāpaṇidhīhi ca;</span><br />
</p>
<p id="thi-ap35c16p3">
<span class="m-text m-primary">Jahitvā mānusaṁ dehaṁ,</span><br />
</p>
<p id="thi-ap35c16p4">
<span class="m-text m-primary">tāvatiṁsamagacchahaṁ.</span><br />
</p>
<p id="thi-ap35c17p1">
<span class="m-text m-primary">Pacchime ca bhave dāni,</span><br />
</p>
<p id="thi-ap35c17p2">
<span class="m-text m-primary">giribbajapuruttame;</span><br />
</p>
<p id="thi-ap35c17p3">
<span class="m-text m-primary">Jātā seṭṭhikule phīte,</span><br />
</p>
<p id="thi-ap35c17p4">
<span class="m-text m-primary">mahāratanasañcaye.</span><br />
</p>
<p id="thi-ap35c18p1">
<span class="m-text m-primary">Yadā bhikkhusahassena,</span><br />
</p>
<p id="thi-ap35c18p2">
<span class="m-text m-primary">parivuto lokanāyako;</span><br />
</p>
<p id="thi-ap35c18p3">
<span class="m-text m-primary">Upāgami rājagahaṁ,</span><br />
</p>
<p id="thi-ap35c18p4">
<span class="m-text m-primary">sahassakkhena vaṇṇito.</span><br />
</p>
<p id="thi-ap35c19p1">
<span class="m-text m-primary">Danto dantehi saha purāṇajaṭilehi,</span><br />
</p>
<p id="thi-ap35c19p2">
<span class="m-text m-primary">Vippamutto vippamuttehi;</span><br />
</p>
<p id="thi-ap35c19p3">
<span class="m-text m-primary">Siṅgīnikkhasavaṇṇo,</span><br />
</p>
<p id="thi-ap35c19p4">
<span class="m-text m-primary">Rājagahaṁ pāvisi bhagavā.</span><br />
</p>
<p id="thi-ap35c20p1">
<span class="m-text m-primary">Disvā buddhānubhāvaṁ taṁ,</span><br />
</p>
<p id="thi-ap35c20p2">
<span class="m-text m-primary">sutvāva guṇasañcayaṁ;</span><br />
</p>
<p id="thi-ap35c20p3">
<span class="m-text m-primary">Buddhe cittaṁ pasādetvā,</span><br />
</p>
<p id="thi-ap35c20p4">
<span class="m-text m-primary">pūjayiṁ taṁ yathābalaṁ.</span><br />
</p>
<p id="thi-ap35c21p1">
<span class="m-text m-primary">Aparena ca kālena,</span><br />
</p>
<p id="thi-ap35c21p2">
<span class="m-text m-primary">dhammadinnāya santike;</span><br />
</p>
<p id="thi-ap35c21p3">
<span class="m-text m-primary">Agārā nikkhamitvāna,</span><br />
</p>
<p id="thi-ap35c21p4">
<span class="m-text m-primary">pabbajiṁ anagāriyaṁ.</span><br />
</p>
<p id="thi-ap35c22p1">
<span class="m-text m-primary">Kesesu chijjamānesu,</span><br />
</p>
<p id="thi-ap35c22p2">
<span class="m-text m-primary">kilese jhāpayiṁ ahaṁ;</span><br />
</p>
<p id="thi-ap35c22p3">
<span class="m-text m-primary">Uggahiṁ sāsanaṁ sabbaṁ,</span><br />
</p>
<p id="thi-ap35c22p4">
<span class="m-text m-primary">pabbajitvā cirenahaṁ.</span><br />
</p>
<p id="thi-ap35c23p1">
<span class="m-text m-primary">Tato dhammamadesesiṁ,</span><br />
</p>
<p id="thi-ap35c23p2">
<span class="m-text m-primary">mahājanasamāgame;</span><br />
</p>
<p id="thi-ap35c23p3">
<span class="m-text m-primary">Dhamme desiyamānamhi,</span><br />
</p>
<p id="thi-ap35c23p4">
<span class="m-text m-primary">dhammābhisamayo ahu.</span><br />
</p>
<p id="thi-ap35c24p1">
<span class="m-text m-primary">Nekapāṇasahassānaṁ,</span><br />
</p>
<p id="thi-ap35c24p2">
<span class="m-text m-primary">taṁ viditvātivimhito;</span><br />
</p>
<p id="thi-ap35c24p3">
<span class="m-text m-primary">Abhippasanno me yakkho,</span><br />
</p>
<p id="thi-ap35c24p4">
<span class="m-text m-primary">bhamitvāna giribbajaṁ.</span><br />
</p>
<p id="thi-ap35c25p1">
<span class="m-text m-primary">Kiṁ me katā rājagahe manussā,</span><br />
</p>
<p id="thi-ap35c25p2">
<span class="m-text m-primary">Madhuṁ pītāva acchare;</span><br />
</p>
<p id="thi-ap35c25p3">
<span class="m-text m-primary">Ye sukkaṁ na upāsanti,</span><br />
</p>
<p id="thi-ap35c25p4">
<span class="m-text m-primary">Desentiṁ amataṁ padaṁ.</span><br />
</p>
<p id="thi-ap35c26p1">
<span class="m-text m-primary">Tañca appaṭivānīyaṁ,</span><br />
</p>
<p id="thi-ap35c26p2">
<span class="m-text m-primary">asecanakamojavaṁ;</span><br />
</p>
<p id="thi-ap35c26p3">
<span class="m-text m-primary">Pivanti maññe sappaññā,</span><br />
</p>
<p id="thi-ap35c26p4">
<span class="m-text m-primary">valāhakamivaddhagū.</span><br />
</p>
<p id="thi-ap35c27p1">
<span class="m-text m-primary">Iddhīsu ca vasī homi,</span><br />
</p>
<p id="thi-ap35c27p2">
<span class="m-text m-primary">dibbāya sotadhātuyā;</span><br />
</p>
<p id="thi-ap35c27p3">
<span class="m-text m-primary">Cetopariyañāṇassa,</span><br />
</p>
<p id="thi-ap35c27p4">
<span class="m-text m-primary">vasī homi mahāmune.</span><br />
</p>
<p id="thi-ap35c28p1">
<span class="m-text m-primary">Pubbenivāsaṁ jānāmi,</span><br />
</p>
<p id="thi-ap35c28p2">
<span class="m-text m-primary">dibbacakkhu visodhitaṁ;</span><br />
</p>
<p id="thi-ap35c28p3">
<span class="m-text m-primary">Sabbāsavā parikkhīṇā,</span><br />
</p>
<p id="thi-ap35c28p4">
<span class="m-text m-primary">natthi dāni punabbhavo.</span><br />
</p>
<p id="thi-ap35c29p1">
<span class="m-text m-primary">Atthadhammaniruttīsu,</span><br />
</p>
<p id="thi-ap35c29p2">
<span class="m-text m-primary">paṭibhāne tatheva ca;</span><br />
</p>
<p id="thi-ap35c29p3">
<span class="m-text m-primary">Ñāṇaṁ mama mahāvīra,</span><br />
</p>
<p id="thi-ap35c29p4">
<span class="m-text m-primary">uppannaṁ tava santike.</span><br />
</p>
<p id="thi-ap35c30p1">
<span class="m-text m-primary">Kilesā jhāpitā mayhaṁ,</span><br />
</p>
<p id="thi-ap35c30p2">
<span class="m-text m-primary">…pe…</span><br />
</p>
<p id="thi-ap35c30p3">
<span class="m-text m-primary">viharāmi anāsavā.</span><br />
</p>
<p id="thi-ap35c31p1">
<span class="m-text m-primary">Svāgataṁ vata me āsi,</span><br />
</p>
<p id="thi-ap35c31p2">
<span class="m-text m-primary">…pe…</span><br />
</p>
<p id="thi-ap35c31p3">
<span class="m-text m-primary">kataṁ buddhassa sāsanaṁ.</span><br />
</p>
<p id="thi-ap35c32p1">
<span class="m-text m-primary">Paṭisambhidā catasso,</span><br />
</p>
<p id="thi-ap35c32p2">
<span class="m-text m-primary">…pe…</span><br />
</p>
<p id="thi-ap35c32p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="thi-ap35c33p1">
<span class="m-text m-primary">Itthaṁ sudaṁ sukkā bhikkhunī imā gāthāyo abhāsitthāti.</span><br />
</p>
<p id="thi-ap35c34p1">
<span class="m-text m-primary">Sukkātheriyāpadānaṁ pañcamaṁ.</span><br />
</p>
<p id="thi-ap35c34p2">
<span class="m-text m-primary">Pañcamaṁ bhāṇavāraṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>