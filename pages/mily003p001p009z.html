<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; mil &raquo; Milindapañha | Theravadan</title>
  <link rel="stylesheet" href="https://www.theravadan.org/static/JetBrains-Mono.css" />
  <link rel="stylesheet" href="https://www.theravadan.org/static/m-dark-mod.css" />
  <link rel="stylesheet" href="https://www.theravadan.org/static/authorcolors.css" />
  <link rel="icon" href="https://www.theravadan.org/images/favicon.jpeg" type="image/jpeg" />
  <link rel="canonical" href="https://www.theravadan.org/pages/mily003p001p009z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Milindapañha" />
  <meta name="twitter:title" content="Milindapañha" />
  <meta property="og:url" content="https://www.theravadan.org/pages/mily003p001p009z.html" />
  <meta property="og:description" content="Mahāvagga 9. Sīlalakkhaṇapañha Rājā āha— “bhante nāgasena, yaṁ panetaṁ brūsi ‘aññehi ca kusalehi dhammehī’ti, katame te kusalā dhammā”ti? “Sīlaṁ, mahārāja, saddhā vīriyaṁ sati samādhi, ime te kusalā dhammā”ti. “Kiṁlakkhaṇaṁ, bhante, sīlan”ti? “Patiṭṭhānalakkhaṇaṁ, mahārāja, sīlaṁ sabbesaṁ kusalānaṁ dhammānaṁ, indriyabalabojjhaṅgamaggaṅgasatipaṭṭhānasammappadhānaiddhipādajhānavimokkhasamādhisamāpattīna …" />
  <meta name="twitter:description" content="Mahāvagga 9. Sīlalakkhaṇapañha Rājā āha— “bhante nāgasena, yaṁ panetaṁ brūsi ‘aññehi ca kusalehi dhammehī’ti, katame te kusalā dhammā”ti? “Sīlaṁ, mahārāja, saddhā vīriyaṁ sati samādhi, ime te kusalā dhammā”ti. “Kiṁlakkhaṇaṁ, bhante, sīlan”ti? “Patiṭṭhānalakkhaṇaṁ, mahārāja, sīlaṁ sabbesaṁ kusalānaṁ dhammānaṁ, indriyabalabojjhaṅgamaggaṅgasatipaṭṭhānasammappadhānaiddhipādajhānavimokkhasamādhisamāpattīna …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://www.theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://www.theravadan.org/pages/ms-index.html">ms</a> &raquo;
            <a href="https://www.theravadan.org/pages/ms-sutta-index.html">sutta</a> &raquo;
            <a href="https://www.theravadan.org/pages/ms-sutta-kn-index.html">kn</a> &raquo;
            <a href="https://www.theravadan.org/pages/ms-sutta-kn-mil-index.html">mil</a> &raquo;
          </span>
          Milindapañha
        </h1>
<!-- content -->
<p id="mil3p1p9c0p2">
<span class="pali m-text">Mahāvagga</span><br />
</p>
<section id="silalakkhanapanha">
<span id="mil3p1p9c0p3"></span><h2><span class="pali m-text">9. Sīlalakkhaṇapañha</span></h2>
<p id="mil3p1p9c1p1">
<span class="pali m-text">Rājā āha—</span><br />
</p>
<p id="mil3p1p9c1p2">
<span class="pali m-text">“bhante nāgasena, yaṁ panetaṁ brūsi ‘aññehi ca kusalehi dhammehī’ti, katame te kusalā dhammā”ti?</span><br />
</p>
<p id="mil3p1p9c1p3">
<span class="pali m-text">“Sīlaṁ, mahārāja, saddhā vīriyaṁ sati samādhi, ime te kusalā dhammā”ti.</span><br />
</p>
<p id="mil3p1p9c1p4">
<span class="pali m-text">“Kiṁlakkhaṇaṁ, bhante, sīlan”ti?</span><br />
</p>
<p id="mil3p1p9c1p5">
<span class="pali m-text">“Patiṭṭhānalakkhaṇaṁ, mahārāja, sīlaṁ sabbesaṁ kusalānaṁ dhammānaṁ, indriyabalabojjhaṅgamaggaṅgasatipaṭṭhānasammappadhānaiddhipādajhānavimokkhasamādhisamāpattīnaṁ sīlaṁ patiṭṭhaṁ, sīle patiṭṭhito kho, mahārāja, yogāvacaro sīlaṁ nissāya sīle patiṭṭhāya pañcindriyāni bhāveti saddhindriyaṁ vīriyindriyaṁ satindriyaṁ samādhindriyaṁ paññindriyanti, sabbe kusalā dhammā na parihāyantī”ti.</span><br />
</p>
<p id="mil3p1p9c2p1">
<span class="pali m-text">“Opammaṁ karohī”ti.</span><br />
</p>
<p id="mil3p1p9c2p2">
<span class="pali m-text">“Yathā, mahārāja, ye keci bījagāmabhūtagāmā vuḍḍhiṁ virūḷhiṁ vepullaṁ āpajjanti, sabbe te pathaviṁ nissāya pathaviyaṁ patiṭṭhāya vuḍḍhiṁ virūḷhiṁ vepullaṁ āpajjanti;</span><br />
</p>
<p id="mil3p1p9c2p3">
<span class="pali m-text">evameva kho, mahārāja, yogāvacaro sīlaṁ nissāya sīle patiṭṭhāya pañcindriyāni bhāveti saddhindriyaṁ vīriyindriyaṁ satindriyaṁ samādhindriyaṁ paññindriyan”ti.</span><br />
</p>
<p id="mil3p1p9c3p1">
<span class="pali m-text">“Bhiyyo opammaṁ karohī”ti.</span><br />
</p>
<p id="mil3p1p9c3p2">
<span class="pali m-text">“Yathā, mahārāja, ye keci balakaraṇīyā kammantā kayiranti, sabbe te pathaviṁ nissāya pathaviyaṁ patiṭṭhāya kayiranti;</span><br />
</p>
<p id="mil3p1p9c3p3">
<span class="pali m-text">evameva kho, mahārāja, yogāvacaro sīlaṁ nissāya sīle patiṭṭhāya pañcindriyāni bhāveti saddhindriyaṁ vīriyindriyaṁ satindriyaṁ samādhindriyaṁ paññindriyan”ti.</span><br />
</p>
<p id="mil3p1p9c4p1">
<span class="pali m-text">“Bhiyyo opammaṁ karohī”ti.</span><br />
</p>
<p id="mil3p1p9c4p2">
<span class="pali m-text">“Yathā, mahārāja, nagaravaḍḍhakī nagaraṁ māpetukāmo paṭhamaṁ nagaraṭṭhānaṁ sodhāpetvā khāṇukaṇṭakaṁ apakaḍḍhāpetvā bhūmiṁ samaṁ kārāpetvā tato aparabhāge vīthicatukkasiṅghāṭakādiparicchedena vibhajitvā nagaraṁ māpeti;</span><br />
</p>
<p id="mil3p1p9c4p3">
<span class="pali m-text">evameva kho, mahārāja, yogāvacaro sīlaṁ nissāya sīle patiṭṭhāya pañcindriyāni bhāveti saddhindriyaṁ vīriyindriyaṁ satindriyaṁ samādhindriyaṁ paññindriyan”ti.</span><br />
</p>
<p id="mil3p1p9c5p1">
<span class="pali m-text">“Bhiyyo opammaṁ karohī”ti.</span><br />
</p>
<p id="mil3p1p9c5p2">
<span class="pali m-text">“Yathā, mahārāja, laṅghako sippaṁ dassetukāmo pathaviṁ khaṇāpetvā sakkharakathalaṁ apakaḍḍhāpetvā bhūmiṁ samaṁ kārāpetvā mudukāya bhūmiyā sippaṁ dasseti;</span><br />
</p>
<p id="mil3p1p9c5p3">
<span class="pali m-text">evameva kho, mahārāja, yogāvacaro sīlaṁ nissāya sīle patiṭṭhāya pañcindriyāni bhāveti saddhindriyaṁ vīriyindriyaṁ satindriyaṁ samādhindriyaṁ paññindriyanti.</span><br />
</p>
<p id="mil3p1p9c5p4">
<span class="pali m-text">Bhāsitampetaṁ, mahārāja, bhagavatā—</span><br />
</p>
<p id="mil3p1p9c6p1">
<span class="pali m-text">‘Sīle patiṭṭhāya naro sapañño,</span><br />
</p>
<p id="mil3p1p9c6p2">
<span class="pali m-text">Cittaṁ paññañca bhāvayaṁ;</span><br />
</p>
<p id="mil3p1p9c6p3">
<span class="pali m-text">Ātāpī nipako bhikkhu,</span><br />
</p>
<p id="mil3p1p9c6p4">
<span class="pali m-text">So imaṁ vijaṭaye jaṭanti.</span><br />
</p>
<p id="mil3p1p9c7p1">
<span class="pali m-text">Ayaṁ patiṭṭhā dharaṇīva pāṇinaṁ,</span><br />
</p>
<p id="mil3p1p9c7p2">
<span class="pali m-text">Idañca mūlaṁ kusalābhivuḍḍhiyā;</span><br />
</p>
<p id="mil3p1p9c7p3">
<span class="pali m-text">Mukhañcidaṁ sabbajinānusāsane,</span><br />
</p>
<p id="mil3p1p9c7p4">
<span class="pali m-text">Yo sīlakkhandho varapātimokkhiyo’”ti.</span><br />
</p>
<p id="mil3p1p9c8p1">
<span class="pali m-text">“Kallosi, bhante nāgasenā”ti.</span><br />
</p>
<p id="mil3p1p9c9p1">
<span class="pali m-text">Sīlalakkhaṇapañho navamo.</span><br />
</p>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="https://www.theravadan.org/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>