<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; pv &raquo; Petavatthu | Theravadan</title>
  <link rel="stylesheet" href="/static/JetBrains-Mono.css" />
  <link rel="stylesheet" href="/static/m-dark-mod.css" />
  <link rel="stylesheet" href="/static/authorcolors.css" />
  <link rel="icon" href="/images/favicon.jpeg" type="image/jpeg" />
  <link rel="canonical" href="/pages/pvy017z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Petavatthu" />
  <meta name="twitter:title" content="Petavatthu" />
  <meta property="og:url" content="/pages/pvy017z.html" />
  <meta property="og:description" content="Cūḷavagga 10. Dhātuvivaṇṇapetavatthu “Antalikkhasmiṁ tiṭṭhanto, Duggandho pūti vāyasi; Mukhañca te kimayo pūtigandhaṁ, Khādanti kiṁ kammamakāsi pubbe. Tato satthaṁ gahetvāna, okkantanti punappunaṁ; Khārena paripphositvā, okkantanti punappunaṁ. Kiṁ nu kāyena vācāya, manasā dukkaṭaṁ kataṁ; Kissa kammavipākena, idaṁ dukkhaṁ nigacchasī”ti. “Ahaṁ rājagahe ramme, ramaṇīye giribbaje; Issaro dhanadhaññassa …" />
  <meta name="twitter:description" content="Cūḷavagga 10. Dhātuvivaṇṇapetavatthu “Antalikkhasmiṁ tiṭṭhanto, Duggandho pūti vāyasi; Mukhañca te kimayo pūtigandhaṁ, Khādanti kiṁ kammamakāsi pubbe. Tato satthaṁ gahetvāna, okkantanti punappunaṁ; Khārena paripphositvā, okkantanti punappunaṁ. Kiṁ nu kāyena vācāya, manasā dukkaṭaṁ kataṁ; Kissa kammavipākena, idaṁ dukkhaṁ nigacchasī”ti. “Ahaṁ rājagahe ramme, ramaṇīye giribbaje; Issaro dhanadhaññassa …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="/pages/ms-index.html">ms</a> &raquo;
            <a href="/pages/ms-sutta-index.html">sutta</a> &raquo;
            <a href="/pages/ms-sutta-kn-index.html">kn</a> &raquo;
            <a href="/pages/ms-sutta-kn-pv-index.html">pv</a> &raquo;
          </span>
          Petavatthu
        </h1>
<!-- content -->
<section id="culavagga">
<h2><a href="#culavagga">Cūḷavagga</a></h2>
<section id="dhatuvivannapetavatthu">
<h3><a href="#dhatuvivannapetavatthu">10. Dhātuvivaṇṇapetavatthu</a></h3>
<p id="pv35c1p1">
<span class="pali m-text">“Antalikkhasmiṁ tiṭṭhanto,</span><br />
</p>
<p id="pv35c1p2">
<span class="pali m-text">Duggandho pūti vāyasi;</span><br />
</p>
<p id="pv35c1p3">
<span class="pali m-text">Mukhañca te kimayo pūtigandhaṁ,</span><br />
</p>
<p id="pv35c1p4">
<span class="pali m-text">Khādanti kiṁ kammamakāsi pubbe.</span><br />
</p>
<p id="pv35c2p1">
<span class="pali m-text">Tato satthaṁ gahetvāna,</span><br />
</p>
<p id="pv35c2p2">
<span class="pali m-text">okkantanti punappunaṁ;</span><br />
</p>
<p id="pv35c2p3">
<span class="pali m-text">Khārena paripphositvā,</span><br />
</p>
<p id="pv35c2p4">
<span class="pali m-text">okkantanti punappunaṁ.</span><br />
</p>
<p id="pv35c3p1">
<span class="pali m-text">Kiṁ nu kāyena vācāya,</span><br />
</p>
<p id="pv35c3p2">
<span class="pali m-text">manasā dukkaṭaṁ kataṁ;</span><br />
</p>
<p id="pv35c3p3">
<span class="pali m-text">Kissa kammavipākena,</span><br />
</p>
<p id="pv35c3p4">
<span class="pali m-text">idaṁ dukkhaṁ nigacchasī”ti.</span><br />
</p>
<p id="pv35c4p1">
<span class="pali m-text">“Ahaṁ rājagahe ramme,</span><br />
</p>
<p id="pv35c4p2">
<span class="pali m-text">ramaṇīye giribbaje;</span><br />
</p>
<p id="pv35c4p3">
<span class="pali m-text">Issaro dhanadhaññassa,</span><br />
</p>
<p id="pv35c4p4">
<span class="pali m-text">supahūtassa mārisa.</span><br />
</p>
<p id="pv35c5p1">
<span class="pali m-text">Tassāyaṁ me bhariyā ca,</span><br />
</p>
<p id="pv35c5p2">
<span class="pali m-text">dhītā ca suṇisā ca me;</span><br />
</p>
<p id="pv35c5p3">
<span class="pali m-text">Tā mālaṁ uppalañcāpi,</span><br />
</p>
<p id="pv35c5p4">
<span class="pali m-text">paccagghañca vilepanaṁ;</span><br />
</p>
<p id="pv35c5p5">
<span class="pali m-text">Thūpaṁ harantiyo vāresiṁ,</span><br />
</p>
<p id="pv35c5p6">
<span class="pali m-text">taṁ pāpaṁ pakataṁ mayā.</span><br />
</p>
<p id="pv35c6p1">
<span class="pali m-text">Chaḷāsītisahassāni,</span><br />
</p>
<p id="pv35c6p2">
<span class="pali m-text">mayaṁ paccattavedanā;</span><br />
</p>
<p id="pv35c6p3">
<span class="pali m-text">Thūpapūjaṁ vivaṇṇetvā,</span><br />
</p>
<p id="pv35c6p4">
<span class="pali m-text">paccāma niraye bhusaṁ.</span><br />
</p>
<p id="pv35c7p1">
<span class="pali m-text">Ye ca kho thūpapūjāya,</span><br />
</p>
<p id="pv35c7p2">
<span class="pali m-text">vattante arahato mahe;</span><br />
</p>
<p id="pv35c7p3">
<span class="pali m-text">Ādīnavaṁ pakāsenti,</span><br />
</p>
<p id="pv35c7p4">
<span class="pali m-text">vivecayetha ne tato.</span><br />
</p>
<p id="pv35c8p1">
<span class="pali m-text">Imā ca passa āyantiyo,</span><br />
</p>
<p id="pv35c8p2">
<span class="pali m-text">Māladhārī alaṅkatā;</span><br />
</p>
<p id="pv35c8p3">
<span class="pali m-text">Mālāvipākaṁnubhontiyo,</span><br />
</p>
<p id="pv35c8p4">
<span class="pali m-text">Samiddhā ca tā yasassiniyo.</span><br />
</p>
<p id="pv35c9p1">
<span class="pali m-text">Tañca disvāna accheraṁ,</span><br />
</p>
<p id="pv35c9p2">
<span class="pali m-text">abbhutaṁ lomahaṁsanaṁ;</span><br />
</p>
<p id="pv35c9p3">
<span class="pali m-text">Namo karonti sappaññā,</span><br />
</p>
<p id="pv35c9p4">
<span class="pali m-text">vandanti taṁ mahāmuniṁ.</span><br />
</p>
<p id="pv35c10p1">
<span class="pali m-text">Sohaṁ nūna ito gantvā,</span><br />
</p>
<p id="pv35c10p2">
<span class="pali m-text">yoniṁ laddhāna mānusiṁ;</span><br />
</p>
<p id="pv35c10p3">
<span class="pali m-text">Thūpapūjaṁ karissāmi,</span><br />
</p>
<p id="pv35c10p4">
<span class="pali m-text">appamatto punappunan”ti.</span><br />
</p>
<p id="pv35c11p1">
<span class="pali m-text">Dhātuvivaṇṇapetavatthu dasamaṁ.</span><br />
</p>
<p id="pv35c12p1">
<span class="pali m-text">Cūḷavaggo tatiyo.</span><br />
</p>
<p id="pv35c13p1">
<span class="pali m-text">Tassuddānaṁ</span><br />
</p>
<p id="pv35c14p1">
<span class="pali m-text">Abhijjamāno kuṇḍiyo,</span><br />
</p>
<p id="pv35c14p2">
<span class="pali m-text">rathakārī bhusena ca;</span><br />
</p>
<p id="pv35c14p3">
<span class="pali m-text">Kumāro gaṇikā ceva,</span><br />
</p>
<p id="pv35c14p4">
<span class="pali m-text">dve luddā piṭṭhipūjanā;</span><br />
</p>
<p id="pv35c14p5">
<span class="pali m-text">Vaggo tena pavuccatīti.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
      </div>
      <div class="m-clearfix-t"></div>
      <div class="m-col-s-3 m-col-t-6">
      </div>
      <div class="m-col-s-3 m-col-t-6">
        <h3><a href="/pages/about">About</a></h3>
        <ul>
        </ul>
      </div>
    </div>
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>