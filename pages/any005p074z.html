<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; an &raquo; an5 &raquo; Aṅguttara Nikāya 5 | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/any005p074z.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Aṅguttara Nikāya 5" />
  <meta name="twitter:title" content="Aṅguttara Nikāya 5" />
  <meta property="og:url" content="https://theravadan.org/pages/any005p074z.html" />
  <meta property="og:description" content="Numbered Discourses 5 20. Brāhmaṇavagga 20. Brahmins 200. Nissāraṇīyasutta 200. Elements of Escape “Pañcimā, bhikkhave, nissāraṇīyā dhātuyo. “Mendicants, there are these five elements of escape. Katamā pañca? What five? Idha, bhikkhave, bhikkhuno kāmaṁ manasikaroto kāmesu cittaṁ na pakkhandati nappasīdati na santiṭṭhati na vimuccati. Take a case …" />
  <meta name="twitter:description" content="Numbered Discourses 5 20. Brāhmaṇavagga 20. Brahmins 200. Nissāraṇīyasutta 200. Elements of Escape “Pañcimā, bhikkhave, nissāraṇīyā dhātuyo. “Mendicants, there are these five elements of escape. Katamā pañca? What five? Idha, bhikkhave, bhikkhuno kāmaṁ manasikaroto kāmesu cittaṁ na pakkhandati nappasīdati na santiṭṭhati na vimuccati. Take a case …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-an-index.html">an</a> &raquo;
            <a href="https://theravadan.org/pages/ms-sutta-an-an5-index.html">an5</a> &raquo;
          </span>
          Aṅguttara Nikāya 5
        </h1>
<!-- content -->
<p><span class="m-text">Numbered Discourses 5</span></p>
<section id="brahmanavagga">
<h2><a href="#brahmanavagga">20. Brāhmaṇavagga</a></h2>
<p><span class="m-text">20. Brahmins</span></p>
<section id="nissaraniyasutta">
<h3><a href="#nissaraniyasutta">200. Nissāraṇīyasutta</a></h3>
<p><span class="m-text">200. Elements of Escape</span></p>
<p id="an5p200c1p1">
<span class="m-text m-primary">“Pañcimā, bhikkhave, nissāraṇīyā dhātuyo.</span><br />
<span class="m-text">“Mendicants, there are these five elements of escape.</span><br />
</p>
<p id="an5p200c1p2">
<span class="m-text m-primary">Katamā pañca?</span><br />
<span class="m-text">What five?</span><br />
</p>
<p id="an5p200c1p3">
<span class="m-text m-primary">Idha, bhikkhave, bhikkhuno kāmaṁ manasikaroto kāmesu cittaṁ na pakkhandati nappasīdati na santiṭṭhati na vimuccati.</span><br />
<span class="m-text">Take a case where a mendicant focuses on sensual pleasures, but their mind isn’t eager, confident, settled, and decided about them.</span><br />
</p>
<p id="an5p200c1p4">
<span class="m-text m-primary">Nekkhammaṁ kho panassa manasikaroto nekkhamme cittaṁ pakkhandati pasīdati santiṭṭhati vimuccati.</span><br />
<span class="m-text">But when they focus on renunciation, their mind is eager, confident, settled, and decided about it.</span><br />
</p>
<p id="an5p200c1p5">
<span class="m-text m-primary">Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ kāmehi;</span><br />
<span class="m-text">Their mind is in a good state, well developed, well risen, well freed, and well detached from sensual pleasures.</span><br />
</p>
<p id="an5p200c1p6">
<span class="m-text m-primary">ye ca kāmapaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati.</span><br />
<span class="m-text">They’re freed from the distressing and feverish defilements that arise because of sensual pleasures, so they don’t experience that kind of feeling.</span><br />
</p>
<p id="an5p200c1p7">
<span class="m-text m-primary">Idamakkhātaṁ kāmānaṁ nissaraṇaṁ.</span><br />
<span class="m-text">This is how the escape from sensual pleasures is explained.</span><br />
</p>
<p id="an5p200c2p1">
<span class="m-text m-primary">Puna caparaṁ, bhikkhave, bhikkhuno byāpādaṁ manasikaroto byāpāde cittaṁ na pakkhandati nappasīdati na santiṭṭhati na vimuccati.</span><br />
<span class="m-text">Take another case where a mendicant focuses on ill will, but their mind isn’t eager …</span><br />
</p>
<p id="an5p200c2p2">
<span class="m-text m-primary">Abyāpādaṁ kho panassa manasikaroto abyāpāde cittaṁ pakkhandati pasīdati santiṭṭhati vimuccati.</span><br />
<span class="m-text">But when they focus on good will, their mind is eager …</span><br />
</p>
<p id="an5p200c2p3">
<span class="m-text m-primary">Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ byāpādena;</span><br />
<span class="m-text">Their mind is in a good state … well detached from ill will.</span><br />
</p>
<p id="an5p200c2p4">
<span class="m-text m-primary">ye ca byāpādapaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati.</span><br />
<span class="m-text">They’re freed from the distressing and feverish defilements that arise because of ill will, so they don’t experience that kind of feeling.</span><br />
</p>
<p id="an5p200c2p5">
<span class="m-text m-primary">Idamakkhātaṁ byāpādassa nissaraṇaṁ.</span><br />
<span class="m-text">This is how the escape from ill will is explained.</span><br />
</p>
<p id="an5p200c3p1">
<span class="m-text m-primary">Puna caparaṁ, bhikkhave, bhikkhuno vihesaṁ manasikaroto vihesāya cittaṁ na pakkhandati nappasīdati na santiṭṭhati na vimuccati.</span><br />
<span class="m-text">Take another case where a mendicant focuses on harming, but their mind isn’t eager …</span><br />
</p>
<p id="an5p200c3p2">
<span class="m-text m-primary">Avihesaṁ kho panassa manasikaroto avihesāya cittaṁ pakkhandati pasīdati santiṭṭhati vimuccati.</span><br />
<span class="m-text">But when they focus on compassion, their mind is eager …</span><br />
</p>
<p id="an5p200c3p3">
<span class="m-text m-primary">Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ vihesāya;</span><br />
<span class="m-text">Their mind is in a good state … well detached from harming.</span><br />
</p>
<p id="an5p200c3p4">
<span class="m-text m-primary">ye ca vihesāpaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati.</span><br />
<span class="m-text">They’re freed from the distressing and feverish defilements that arise because of harming, so they don’t experience that kind of feeling.</span><br />
</p>
<p id="an5p200c3p5">
<span class="m-text m-primary">Idamakkhātaṁ vihesāya nissaraṇaṁ.</span><br />
<span class="m-text">This is how the escape from harming is explained.</span><br />
</p>
<p id="an5p200c4p1">
<span class="m-text m-primary">Puna caparaṁ, bhikkhave, bhikkhuno rūpaṁ manasikaroto rūpe cittaṁ na pakkhandati nappasīdati na santiṭṭhati na vimuccati.</span><br />
<span class="m-text">Take another case where a mendicant focuses on form, but their mind isn’t eager …</span><br />
</p>
<p id="an5p200c4p2">
<span class="m-text m-primary">Arūpaṁ kho panassa manasikaroto arūpe cittaṁ pakkhandati pasīdati santiṭṭhati vimuccati.</span><br />
<span class="m-text">But when they focus on the formless, their mind is eager …</span><br />
</p>
<p id="an5p200c4p3">
<span class="m-text m-primary">Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ rūpehi;</span><br />
<span class="m-text">Their mind is in a good state … well detached from forms.</span><br />
</p>
<p id="an5p200c4p4">
<span class="m-text m-primary">ye ca rūpapaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati.</span><br />
<span class="m-text">They’re freed from the distressing and feverish defilements that arise because of form, so they don’t experience that kind of feeling.</span><br />
</p>
<p id="an5p200c4p5">
<span class="m-text m-primary">Idamakkhātaṁ rūpānaṁ nissaraṇaṁ.</span><br />
<span class="m-text">This is how the escape from forms is explained.</span><br />
</p>
<p id="an5p200c5p1">
<span class="m-text m-primary">Puna caparaṁ, bhikkhave, bhikkhuno sakkāyaṁ manasikaroto sakkāye cittaṁ na pakkhandati nappasīdati na santiṭṭhati na vimuccati.</span><br />
<span class="m-text">Take a case where a mendicant focuses on identity, but their mind isn’t eager, confident, settled, and decided about it.</span><br />
</p>
<p id="an5p200c5p2">
<span class="m-text m-primary">Sakkāyanirodhaṁ kho panassa manasikaroto sakkāyanirodhe cittaṁ pakkhandati pasīdati santiṭṭhati vimuccati.</span><br />
<span class="m-text">But when they focus on the ending of identity, their mind is eager, confident, settled, and decided about it.</span><br />
</p>
<p id="an5p200c5p3">
<span class="m-text m-primary">Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ sakkāyena;</span><br />
<span class="m-text">Their mind is in a good state, well developed, well risen, well freed, and well detached from identity.</span><br />
</p>
<p id="an5p200c5p4">
<span class="m-text m-primary">ye ca sakkāyapaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati.</span><br />
<span class="m-text">They’re freed from the distressing and feverish defilements that arise because of identity, so they don’t experience that kind of feeling.</span><br />
</p>
<p id="an5p200c5p5">
<span class="m-text m-primary">Idamakkhātaṁ sakkāyassa nissaraṇaṁ.</span><br />
<span class="m-text">This is how the escape from identity is explained.</span><br />
</p>
<p id="an5p200c6p1">
<span class="m-text m-primary">Tassa kāmanandīpi nānuseti, byāpādanandīpi nānuseti, vihesānandīpi nānuseti, rūpanandīpi nānuseti, sakkāyanandīpi nānuseti so kāmanandiyāpi ananusayā, byāpādanandiyāpi ananusayā, vihesānandiyāpi ananusayā, rūpanandiyāpi ananusayā, sakkāyanandiyāpi ananusayā.</span><br />
<span class="m-text">Delight in sensual pleasures, ill will, harming, form, and identity don’t linger within them.</span><br />
</p>
<p id="an5p200c6p2">
<span class="m-text m-primary">Ayaṁ vuccati, bhikkhave, bhikkhu niranusayo, acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassa.</span><br />
<span class="m-text">That’s why they’re called a mendicant who is without underlying tendencies, who has cut off craving, untied the fetters, and by rightly comprehending conceit has made an end of suffering.</span><br />
</p>
<p id="an5p200c6p3">
<span class="m-text m-primary">Imā kho, bhikkhave, pañca nissāraṇīyā dhātuyo”ti.</span><br />
<span class="m-text">These are the five elements of escape.”</span><br />
</p>
<p id="an5p200c6p4">
<span class="m-text m-primary">Dasamaṁ.</span><br />
</p>
<p id="an5p200c6p5">
<span class="m-text m-primary">Brāhmaṇavaggo pañcamo.</span><br />
</p>
<p id="an5p200c7p0">
<span class="m-text m-primary">Tassuddānaṁ</span><br />
</p>
<p id="an5p200c7p1">
<span class="m-text m-primary">Soṇo doṇo saṅgāravo,</span><br />
</p>
<p id="an5p200c7p2">
<span class="m-text m-primary">Kāraṇapālī ca piṅgiyānī;</span><br />
</p>
<p id="an5p200c7p3">
<span class="m-text m-primary">Supinā ca vassā vācā,</span><br />
</p>
<p id="an5p200c7p4">
<span class="m-text m-primary">Kulaṁ nissāraṇīyena cāti.</span><br />
</p>
<p id="an5p200c7p5">
<span class="m-text m-primary">Catuttho paṇṇāsako samatto.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>