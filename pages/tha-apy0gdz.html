<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0gdz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0gdz.html" />
  <meta property="og:description" content="Metteyyavagga 1. Tissametteyyattheraapadāna “Pabbhārakūṭaṁ nissāya, sobhito nāma tāpaso; Pavattaphalaṁ bhuñjitvā, vasati pabbatantare. Aggiṁ dāruṁ āharitvā, ujjālesiṁ ahaṁ tadā; Uttamatthaṁ gavesanto, brahmalokūpapattiyā. Padumuttaro lokavidū, āhutīnaṁ paṭiggaho; Mamuddharitukāmo so, āgacchi mama santike. ‘Kiṁ karosi mahāpuñña, dehi me aggidārukaṁ; Ahamaggiṁ paricare, tato me suddhi hohiti’. ‘Subhaddako tvaṁ manuje, devate tvaṁ pajānasi …" />
  <meta name="twitter:description" content="Metteyyavagga 1. Tissametteyyattheraapadāna “Pabbhārakūṭaṁ nissāya, sobhito nāma tāpaso; Pavattaphalaṁ bhuñjitvā, vasati pabbatantare. Aggiṁ dāruṁ āharitvā, ujjālesiṁ ahaṁ tadā; Uttamatthaṁ gavesanto, brahmalokūpapattiyā. Padumuttaro lokavidū, āhutīnaṁ paṭiggaho; Mamuddharitukāmo so, āgacchi mama santike. ‘Kiṁ karosi mahāpuñña, dehi me aggidārukaṁ; Ahamaggiṁ paricare, tato me suddhi hohiti’. ‘Subhaddako tvaṁ manuje, devate tvaṁ pajānasi …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="metteyyavagga">
<h2><a href="#metteyyavagga">Metteyyavagga</a></h2>
<section id="tissametteyyattheraapadana">
<h3><a href="#tissametteyyattheraapadana">1. Tissametteyyattheraapadāna</a></h3>
<p id="tha-ap403c1p1">
<span class="m-text m-primary">“Pabbhārakūṭaṁ nissāya,</span><br />
</p>
<p id="tha-ap403c1p2">
<span class="m-text m-primary">sobhito nāma tāpaso;</span><br />
</p>
<p id="tha-ap403c1p3">
<span class="m-text m-primary">Pavattaphalaṁ bhuñjitvā,</span><br />
</p>
<p id="tha-ap403c1p4">
<span class="m-text m-primary">vasati pabbatantare.</span><br />
</p>
<p id="tha-ap403c2p1">
<span class="m-text m-primary">Aggiṁ dāruṁ āharitvā,</span><br />
</p>
<p id="tha-ap403c2p2">
<span class="m-text m-primary">ujjālesiṁ ahaṁ tadā;</span><br />
</p>
<p id="tha-ap403c2p3">
<span class="m-text m-primary">Uttamatthaṁ gavesanto,</span><br />
</p>
<p id="tha-ap403c2p4">
<span class="m-text m-primary">brahmalokūpapattiyā.</span><br />
</p>
<p id="tha-ap403c3p1">
<span class="m-text m-primary">Padumuttaro lokavidū,</span><br />
</p>
<p id="tha-ap403c3p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap403c3p3">
<span class="m-text m-primary">Mamuddharitukāmo so,</span><br />
</p>
<p id="tha-ap403c3p4">
<span class="m-text m-primary">āgacchi mama santike.</span><br />
</p>
<p id="tha-ap403c4p1">
<span class="m-text m-primary">‘Kiṁ karosi mahāpuñña,</span><br />
</p>
<p id="tha-ap403c4p2">
<span class="m-text m-primary">dehi me aggidārukaṁ;</span><br />
</p>
<p id="tha-ap403c4p3">
<span class="m-text m-primary">Ahamaggiṁ paricare,</span><br />
</p>
<p id="tha-ap403c4p4">
<span class="m-text m-primary">tato me suddhi hohiti’.</span><br />
</p>
<p id="tha-ap403c5p1">
<span class="m-text m-primary">‘Subhaddako tvaṁ manuje,</span><br />
</p>
<p id="tha-ap403c5p2">
<span class="m-text m-primary">devate tvaṁ pajānasi;</span><br />
</p>
<p id="tha-ap403c5p3">
<span class="m-text m-primary">Tuvaṁ aggiṁ paricara,</span><br />
</p>
<p id="tha-ap403c5p4">
<span class="m-text m-primary">handa te aggidārukaṁ’.</span><br />
</p>
<p id="tha-ap403c6p1">
<span class="m-text m-primary">Tato kaṭṭhaṁ gahetvāna,</span><br />
</p>
<p id="tha-ap403c6p2">
<span class="m-text m-primary">aggiṁ ujjālayī jino;</span><br />
</p>
<p id="tha-ap403c6p3">
<span class="m-text m-primary">Na tattha kaṭṭhaṁ pajjhāyi,</span><br />
</p>
<p id="tha-ap403c6p4">
<span class="m-text m-primary">pāṭiheraṁ mahesino.</span><br />
</p>
<p id="tha-ap403c7p1">
<span class="m-text m-primary">‘Na te aggi pajjalati,</span><br />
</p>
<p id="tha-ap403c7p2">
<span class="m-text m-primary">āhutī te na vijjati;</span><br />
</p>
<p id="tha-ap403c7p3">
<span class="m-text m-primary">Niratthakaṁ vataṁ tuyhaṁ,</span><br />
</p>
<p id="tha-ap403c7p4">
<span class="m-text m-primary">aggiṁ paricarassu me’.</span><br />
</p>
<p id="tha-ap403c8p1">
<span class="m-text m-primary">‘Kīdiso so mahāvīra,</span><br />
</p>
<p id="tha-ap403c8p2">
<span class="m-text m-primary">aggi tava pavuccati;</span><br />
</p>
<p id="tha-ap403c8p3">
<span class="m-text m-primary">Mayhampi kathayassetaṁ,</span><br />
</p>
<p id="tha-ap403c8p4">
<span class="m-text m-primary">ubho paricarāmase’.</span><br />
</p>
<p id="tha-ap403c9p1">
<span class="m-text m-primary">‘Hetudhammanirodhāya,</span><br />
</p>
<p id="tha-ap403c9p2">
<span class="m-text m-primary">kilesasamaṇāya ca;</span><br />
</p>
<p id="tha-ap403c9p3">
<span class="m-text m-primary">Issāmacchariyaṁ hitvā,</span><br />
</p>
<p id="tha-ap403c9p4">
<span class="m-text m-primary">tayo ete mamāhutī’.</span><br />
</p>
<p id="tha-ap403c10p1">
<span class="m-text m-primary">‘Kīdiso tvaṁ mahāvīra,</span><br />
</p>
<p id="tha-ap403c10p2">
<span class="m-text m-primary">kathaṁ gottosi mārisa;</span><br />
</p>
<p id="tha-ap403c10p3">
<span class="m-text m-primary">Ācārapaṭipatti te,</span><br />
</p>
<p id="tha-ap403c10p4">
<span class="m-text m-primary">bāḷhaṁ kho mama ruccati’.</span><br />
</p>
<p id="tha-ap403c11p1">
<span class="m-text m-primary">‘Khattiyamhi kule jāto,</span><br />
</p>
<p id="tha-ap403c11p2">
<span class="m-text m-primary">abhiññāpāramiṁ gato;</span><br />
</p>
<p id="tha-ap403c11p3">
<span class="m-text m-primary">Sabbāsavaparikkhīṇo,</span><br />
</p>
<p id="tha-ap403c11p4">
<span class="m-text m-primary">natthi dāni punabbhavo’.</span><br />
</p>
<p id="tha-ap403c12p1">
<span class="m-text m-primary">‘Yadi buddhosi sabbaññū,</span><br />
</p>
<p id="tha-ap403c12p2">
<span class="m-text m-primary">pabhaṅkara tamonuda;</span><br />
</p>
<p id="tha-ap403c12p3">
<span class="m-text m-primary">Namassissāmi taṁ deva,</span><br />
</p>
<p id="tha-ap403c12p4">
<span class="m-text m-primary">dukkhassantakaro tuvaṁ’.</span><br />
</p>
<p id="tha-ap403c13p1">
<span class="m-text m-primary">Pattharitvājinacammaṁ,</span><br />
</p>
<p id="tha-ap403c13p2">
<span class="m-text m-primary">nisīdanamadāsahaṁ;</span><br />
</p>
<p id="tha-ap403c13p3">
<span class="m-text m-primary">Nisīda nātha sabbaññu,</span><br />
</p>
<p id="tha-ap403c13p4">
<span class="m-text m-primary">upaṭṭhissāmahaṁ tuvaṁ.</span><br />
</p>
<p id="tha-ap403c14p1">
<span class="m-text m-primary">Nisīdi bhagavā tattha,</span><br />
</p>
<p id="tha-ap403c14p2">
<span class="m-text m-primary">ajinamhi suvitthate;</span><br />
</p>
<p id="tha-ap403c14p3">
<span class="m-text m-primary">Nimantayitvā sambuddhaṁ,</span><br />
</p>
<p id="tha-ap403c14p4">
<span class="m-text m-primary">pabbataṁ agamāsahaṁ.</span><br />
</p>
<p id="tha-ap403c15p1">
<span class="m-text m-primary">Khāribhārañca pūretvā,</span><br />
</p>
<p id="tha-ap403c15p2">
<span class="m-text m-primary">tindukaphalamāhariṁ;</span><br />
</p>
<p id="tha-ap403c15p3">
<span class="m-text m-primary">Madhunā yojayitvāna,</span><br />
</p>
<p id="tha-ap403c15p4">
<span class="m-text m-primary">phalaṁ buddhassadāsahaṁ.</span><br />
</p>
<p id="tha-ap403c16p1">
<span class="m-text m-primary">Mama nijjhāyamānassa,</span><br />
</p>
<p id="tha-ap403c16p2">
<span class="m-text m-primary">paribhuñji tadā jino;</span><br />
</p>
<p id="tha-ap403c16p3">
<span class="m-text m-primary">Tattha cittaṁ pasādesiṁ,</span><br />
</p>
<p id="tha-ap403c16p4">
<span class="m-text m-primary">pekkhanto lokanāyakaṁ.</span><br />
</p>
<p id="tha-ap403c17p1">
<span class="m-text m-primary">Padumuttaro lokavidū,</span><br />
</p>
<p id="tha-ap403c17p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap403c17p3">
<span class="m-text m-primary">Mamassame nisīditvā,</span><br />
</p>
<p id="tha-ap403c17p4">
<span class="m-text m-primary">imā gāthā abhāsatha.</span><br />
</p>
<p id="tha-ap403c18p1">
<span class="m-text m-primary">‘Yo maṁ phalena tappesi,</span><br />
</p>
<p id="tha-ap403c18p2">
<span class="m-text m-primary">pasanno sehi pāṇibhi;</span><br />
</p>
<p id="tha-ap403c18p3">
<span class="m-text m-primary">Tamahaṁ kittayissāmi,</span><br />
</p>
<p id="tha-ap403c18p4">
<span class="m-text m-primary">suṇātha mama bhāsato.</span><br />
</p>
<p id="tha-ap403c19p1">
<span class="m-text m-primary">Pañcavīsatikkhattuṁ so,</span><br />
</p>
<p id="tha-ap403c19p2">
<span class="m-text m-primary">devarajjaṁ karissati;</span><br />
</p>
<p id="tha-ap403c19p3">
<span class="m-text m-primary">Sahassakkhattuṁ rājā ca,</span><br />
</p>
<p id="tha-ap403c19p4">
<span class="m-text m-primary">cakkavattī bhavissati.</span><br />
</p>
<p id="tha-ap403c20p1">
<span class="m-text m-primary">Tassa saṅkappamaññāya,</span><br />
</p>
<p id="tha-ap403c20p2">
<span class="m-text m-primary">pubbakammasamaṅgino;</span><br />
</p>
<p id="tha-ap403c20p3">
<span class="m-text m-primary">Annaṁ pānañca vatthañca,</span><br />
</p>
<p id="tha-ap403c20p4">
<span class="m-text m-primary">sayanañca mahārahaṁ.</span><br />
</p>
<p id="tha-ap403c21p1">
<span class="m-text m-primary">Puññakammena saṁyuttā,</span><br />
</p>
<p id="tha-ap403c21p2">
<span class="m-text m-primary">nibbattissanti tāvade;</span><br />
</p>
<p id="tha-ap403c21p3">
<span class="m-text m-primary">Sadā pamudito cāyaṁ,</span><br />
</p>
<p id="tha-ap403c21p4">
<span class="m-text m-primary">bhavissati anāmayo.</span><br />
</p>
<p id="tha-ap403c22p1">
<span class="m-text m-primary">Upapajjati yaṁ yoniṁ,</span><br />
</p>
<p id="tha-ap403c22p2">
<span class="m-text m-primary">devattaṁ atha mānusaṁ;</span><br />
</p>
<p id="tha-ap403c22p3">
<span class="m-text m-primary">Sabbattha sukhito hutvā,</span><br />
</p>
<p id="tha-ap403c22p4">
<span class="m-text m-primary">manussattaṁ gamissati.</span><br />
</p>
<p id="tha-ap403c23p1">
<span class="m-text m-primary">Ajjhāyako mantadharo,</span><br />
</p>
<p id="tha-ap403c23p2">
<span class="m-text m-primary">tiṇṇaṁ vedāna pāragū;</span><br />
</p>
<p id="tha-ap403c23p3">
<span class="m-text m-primary">Sambuddhaṁ upagantvāna,</span><br />
</p>
<p id="tha-ap403c23p4">
<span class="m-text m-primary">arahā so bhavissati’.</span><br />
</p>
<p id="tha-ap403c24p1">
<span class="m-text m-primary">Yato sarāmi attānaṁ,</span><br />
</p>
<p id="tha-ap403c24p2">
<span class="m-text m-primary">yato pattosmi viññutaṁ;</span><br />
</p>
<p id="tha-ap403c24p3">
<span class="m-text m-primary">Bhoge me ūnatā natthi,</span><br />
</p>
<p id="tha-ap403c24p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap403c25p1">
<span class="m-text m-primary">Varadhammamanuppatto,</span><br />
</p>
<p id="tha-ap403c25p2">
<span class="m-text m-primary">rāgadose samūhaniṁ;</span><br />
</p>
<p id="tha-ap403c25p3">
<span class="m-text m-primary">Sabbāsavaparikkhīṇo,</span><br />
</p>
<p id="tha-ap403c25p4">
<span class="m-text m-primary">natthi dāni punabbhavo.</span><br />
</p>
<p id="tha-ap403c26p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap403c26p2">
<span class="m-text m-primary">bhavā sabbe samūhatā;</span><br />
</p>
<p id="tha-ap403c26p3">
<span class="m-text m-primary">Nāgova bandhanaṁ chetvā,</span><br />
</p>
<p id="tha-ap403c26p4">
<span class="m-text m-primary">viharāmi anāsavo.</span><br />
</p>
<p id="tha-ap403c27p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap403c27p2">
<span class="m-text m-primary">mama buddhassa santike;</span><br />
</p>
<p id="tha-ap403c27p3">
<span class="m-text m-primary">Tisso vijjā anuppattā,</span><br />
</p>
<p id="tha-ap403c27p4">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap403c28p1">
<span class="m-text m-primary">Paṭisambhidā catasso,</span><br />
</p>
<p id="tha-ap403c28p2">
<span class="m-text m-primary">vimokkhāpi ca aṭṭhime;</span><br />
</p>
<p id="tha-ap403c28p3">
<span class="m-text m-primary">Chaḷabhiññā sacchikatā,</span><br />
</p>
<p id="tha-ap403c28p4">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap403c29p1">
<span class="m-text m-primary">Itthaṁ sudaṁ āyasmā tissametteyyo thero imā gāthāyo abhāsitthāti.</span><br />
</p>
<p id="tha-ap403c30p1">
<span class="m-text m-primary">Tissametteyyattherassāpadānaṁ paṭhamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>