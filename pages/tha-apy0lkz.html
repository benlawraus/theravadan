<!DOCTYPE html>
<html lang="en" prefix="og: http://ogp.me/ns#">
<head>
  <meta charset="UTF-8" />
  <title>ms &raquo; sutta &raquo; kn &raquo; tha-ap &raquo; Therāpadāna | Theravadan</title>
  <link rel="stylesheet" href="https://theravadan.org/static/JetBrains-Mono.css" />
  <link rel="stylesheet" href="https://theravadan.org/static/m-dark-mod.css" />
  <link rel="icon" href="https://theravadan.org/images/favicon.jpeg" type="image/jpeg" />
  <link rel="canonical" href="https://theravadan.org/pages/tha-apy0lkz.html" />
  <meta name="viewport" content="width=device-width, initial-scale=1.0" />
  <meta property="og:site_name" content="Theravadan" />
  <meta property="og:title" content="Therāpadāna" />
  <meta name="twitter:title" content="Therāpadāna" />
  <meta property="og:url" content="https://theravadan.org/pages/tha-apy0lkz.html" />
  <meta property="og:description" content="Phaladāyakavagga 9. Sabbaphaladāyakattheraapadāna “Varuṇo nāma nāmena, brāhmaṇo mantapāragū; Chaḍḍetvā dasa puttāni, vanamajjhogahiṁ tadā. Assamaṁ sukataṁ katvā, suvibhattaṁ manoramaṁ; Paṇṇasālaṁ karitvāna, vasāmi vipine ahaṁ. Padumuttaro lokavidū, āhutīnaṁ paṭiggaho; Mamuddharitukāmo so, āgacchi mama assamaṁ. Yāvatā vanasaṇḍamhi, obhāso vipulo ahu; Buddhassa ānubhāvena, pajjalī vipinaṁ tadā. Disvāna ta …" />
  <meta name="twitter:description" content="Phaladāyakavagga 9. Sabbaphaladāyakattheraapadāna “Varuṇo nāma nāmena, brāhmaṇo mantapāragū; Chaḍḍetvā dasa puttāni, vanamajjhogahiṁ tadā. Assamaṁ sukataṁ katvā, suvibhattaṁ manoramaṁ; Paṇṇasālaṁ karitvāna, vasāmi vipine ahaṁ. Padumuttaro lokavidū, āhutīnaṁ paṭiggaho; Mamuddharitukāmo so, āgacchi mama assamaṁ. Yāvatā vanasaṇḍamhi, obhāso vipulo ahu; Buddhassa ānubhāvena, pajjalī vipinaṁ tadā. Disvāna ta …" />
  <meta name="twitter:card" content="summary" />
  <meta property="og:type" content="page" />
</head>
<body>
<header><nav id="navigation">
  <div class="m-container">
    <div class="m-row">
      <a href="https://theravadan.org/" id="m-navbar-brand" class="m-col-t-9 m-col-m-none m-left-m">Theravadan</a>
      <a id="m-navbar-show" href="#navigation" title="Show navigation" class="m-col-t-3 m-hide-m m-text-right"></a>
      <a id="m-navbar-hide" href="#" title="Hide navigation" class="m-col-t-3 m-hide-m m-text-right"></a>
      <div id="m-navbar-collapse" class="m-col-t-12 m-show-m m-col-m-none m-right-m">
        <div class="m-row">
          <ol class="m-col-t-12 m-col-m-none">
            <li><a href="https://search.theravadan.org">Search</a></li>
          </ol>
        </div>
      </div>
    </div>
  </div>
</nav></header>
<main>
<article>
  <div class="m-container m-container-inflatable">
    <div class="m-row">
      <div class="m-col-l-10 m-push-l-1">
        <h1>
          <span class="m-breadcrumb">
            <a href="https://theravadan.org/pages/ms-index.html">ms</a> &raquo;
            <a href="https://theravadan.org/pages/ms-sutta-index.html">sutta</a> &raquo;
            <a href="https://theravadan.org/pages/ms-sutta-kn-index.html">kn</a> &raquo;
            <a href="https://theravadan.org/pages/ms-sutta-kn-tha-ap-index.html">tha-ap</a> &raquo;
          </span>
          Therāpadāna
        </h1>
<!-- content -->
<section id="phaladayakavagga">
<h2><a href="#phaladayakavagga">Phaladāyakavagga</a></h2>
<section id="sabbaphaladayakattheraapadana">
<h3><a href="#sabbaphaladayakattheraapadana">9. Sabbaphaladāyakattheraapadāna</a></h3>
<p id="tha-ap521c1p1">
<span class="m-text m-primary">“Varuṇo nāma nāmena,</span><br />
</p>
<p id="tha-ap521c1p2">
<span class="m-text m-primary">brāhmaṇo mantapāragū;</span><br />
</p>
<p id="tha-ap521c1p3">
<span class="m-text m-primary">Chaḍḍetvā dasa puttāni,</span><br />
</p>
<p id="tha-ap521c1p4">
<span class="m-text m-primary">vanamajjhogahiṁ tadā.</span><br />
</p>
<p id="tha-ap521c2p1">
<span class="m-text m-primary">Assamaṁ sukataṁ katvā,</span><br />
</p>
<p id="tha-ap521c2p2">
<span class="m-text m-primary">suvibhattaṁ manoramaṁ;</span><br />
</p>
<p id="tha-ap521c2p3">
<span class="m-text m-primary">Paṇṇasālaṁ karitvāna,</span><br />
</p>
<p id="tha-ap521c2p4">
<span class="m-text m-primary">vasāmi vipine ahaṁ.</span><br />
</p>
<p id="tha-ap521c3p1">
<span class="m-text m-primary">Padumuttaro lokavidū,</span><br />
</p>
<p id="tha-ap521c3p2">
<span class="m-text m-primary">āhutīnaṁ paṭiggaho;</span><br />
</p>
<p id="tha-ap521c3p3">
<span class="m-text m-primary">Mamuddharitukāmo so,</span><br />
</p>
<p id="tha-ap521c3p4">
<span class="m-text m-primary">āgacchi mama assamaṁ.</span><br />
</p>
<p id="tha-ap521c4p1">
<span class="m-text m-primary">Yāvatā vanasaṇḍamhi,</span><br />
</p>
<p id="tha-ap521c4p2">
<span class="m-text m-primary">obhāso vipulo ahu;</span><br />
</p>
<p id="tha-ap521c4p3">
<span class="m-text m-primary">Buddhassa ānubhāvena,</span><br />
</p>
<p id="tha-ap521c4p4">
<span class="m-text m-primary">pajjalī vipinaṁ tadā.</span><br />
</p>
<p id="tha-ap521c5p1">
<span class="m-text m-primary">Disvāna taṁ pāṭihīraṁ,</span><br />
</p>
<p id="tha-ap521c5p2">
<span class="m-text m-primary">buddhaseṭṭhassa tādino;</span><br />
</p>
<p id="tha-ap521c5p3">
<span class="m-text m-primary">Pattapuṭaṁ gahetvāna,</span><br />
</p>
<p id="tha-ap521c5p4">
<span class="m-text m-primary">phalena pūjayiṁ ahaṁ.</span><br />
</p>
<p id="tha-ap521c6p1">
<span class="m-text m-primary">Upagantvāna sambuddhaṁ,</span><br />
</p>
<p id="tha-ap521c6p2">
<span class="m-text m-primary">sahakhārimadāsahaṁ;</span><br />
</p>
<p id="tha-ap521c6p3">
<span class="m-text m-primary">Anukampāya me buddho,</span><br />
</p>
<p id="tha-ap521c6p4">
<span class="m-text m-primary">idaṁ vacanamabravi.</span><br />
</p>
<p id="tha-ap521c7p1">
<span class="m-text m-primary">‘Khāribhāraṁ gahetvāna,</span><br />
</p>
<p id="tha-ap521c7p2">
<span class="m-text m-primary">pacchato ehi me tuvaṁ;</span><br />
</p>
<p id="tha-ap521c7p3">
<span class="m-text m-primary">Paribhutte ca saṅghamhi,</span><br />
</p>
<p id="tha-ap521c7p4">
<span class="m-text m-primary">puññaṁ tava bhavissati’.</span><br />
</p>
<p id="tha-ap521c8p1">
<span class="m-text m-primary">Puṭakantaṁ gahetvāna,</span><br />
</p>
<p id="tha-ap521c8p2">
<span class="m-text m-primary">bhikkhusaṅghassadāsahaṁ;</span><br />
</p>
<p id="tha-ap521c8p3">
<span class="m-text m-primary">Tattha cittaṁ pasādetvā,</span><br />
</p>
<p id="tha-ap521c8p4">
<span class="m-text m-primary">tusitaṁ upapajjahaṁ.</span><br />
</p>
<p id="tha-ap521c9p1">
<span class="m-text m-primary">Tattha dibbehi naccehi,</span><br />
</p>
<p id="tha-ap521c9p2">
<span class="m-text m-primary">gītehi vāditehi ca;</span><br />
</p>
<p id="tha-ap521c9p3">
<span class="m-text m-primary">Puññakammena saṁyuttaṁ,</span><br />
</p>
<p id="tha-ap521c9p4">
<span class="m-text m-primary">anubhomi sadā sukhaṁ.</span><br />
</p>
<p id="tha-ap521c10p1">
<span class="m-text m-primary">Yaṁ yaṁ yonupapajjāmi,</span><br />
</p>
<p id="tha-ap521c10p2">
<span class="m-text m-primary">devattaṁ atha mānusaṁ;</span><br />
</p>
<p id="tha-ap521c10p3">
<span class="m-text m-primary">Bhoge me ūnatā natthi,</span><br />
</p>
<p id="tha-ap521c10p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c11p1">
<span class="m-text m-primary">Yāvatā caturo dīpā,</span><br />
</p>
<p id="tha-ap521c11p2">
<span class="m-text m-primary">sasamuddā sapabbatā;</span><br />
</p>
<p id="tha-ap521c11p3">
<span class="m-text m-primary">Phalaṁ buddhassa datvāna,</span><br />
</p>
<p id="tha-ap521c11p4">
<span class="m-text m-primary">issaraṁ kārayāmahaṁ.</span><br />
</p>
<p id="tha-ap521c12p1">
<span class="m-text m-primary">Yāvatā me pakkhigaṇā,</span><br />
</p>
<p id="tha-ap521c12p2">
<span class="m-text m-primary">ākāse uppatanti ce;</span><br />
</p>
<p id="tha-ap521c12p3">
<span class="m-text m-primary">Tepi maṁ vasamanventi,</span><br />
</p>
<p id="tha-ap521c12p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c13p1">
<span class="m-text m-primary">Yāvatā vanasaṇḍamhi,</span><br />
</p>
<p id="tha-ap521c13p2">
<span class="m-text m-primary">yakkhā bhūtā ca rakkhasā;</span><br />
</p>
<p id="tha-ap521c13p3">
<span class="m-text m-primary">Kumbhaṇḍā garuḷā cāpi,</span><br />
</p>
<p id="tha-ap521c13p4">
<span class="m-text m-primary">pāricariyaṁ upenti me.</span><br />
</p>
<p id="tha-ap521c14p1">
<span class="m-text m-primary">Kummā soṇā madhukārā,</span><br />
</p>
<p id="tha-ap521c14p2">
<span class="m-text m-primary">ḍaṁsā ca makasā ubho;</span><br />
</p>
<p id="tha-ap521c14p3">
<span class="m-text m-primary">Tepi maṁ vasamanventi,</span><br />
</p>
<p id="tha-ap521c14p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c15p1">
<span class="m-text m-primary">Supaṇṇā nāma sakuṇā,</span><br />
</p>
<p id="tha-ap521c15p2">
<span class="m-text m-primary">pakkhijātā mahabbalā;</span><br />
</p>
<p id="tha-ap521c15p3">
<span class="m-text m-primary">Tepi maṁ saraṇaṁ yanti,</span><br />
</p>
<p id="tha-ap521c15p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c16p1">
<span class="m-text m-primary">Yepi dīghāyukā nāgā,</span><br />
</p>
<p id="tha-ap521c16p2">
<span class="m-text m-primary">iddhimanto mahāyasā;</span><br />
</p>
<p id="tha-ap521c16p3">
<span class="m-text m-primary">Tepi maṁ vasamanventi,</span><br />
</p>
<p id="tha-ap521c16p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c17p1">
<span class="m-text m-primary">Sīhā byagghā ca dīpī ca,</span><br />
</p>
<p id="tha-ap521c17p2">
<span class="m-text m-primary">acchakokataracchakā;</span><br />
</p>
<p id="tha-ap521c17p3">
<span class="m-text m-primary">Tepi maṁ vasamanventi,</span><br />
</p>
<p id="tha-ap521c17p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c18p1">
<span class="m-text m-primary">Osadhītiṇavāsī ca,</span><br />
</p>
<p id="tha-ap521c18p2">
<span class="m-text m-primary">ye ca ākāsavāsino;</span><br />
</p>
<p id="tha-ap521c18p3">
<span class="m-text m-primary">Sabbe maṁ saraṇaṁ yanti,</span><br />
</p>
<p id="tha-ap521c18p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c19p1">
<span class="m-text m-primary">Sududdasaṁ sunipuṇaṁ,</span><br />
</p>
<p id="tha-ap521c19p2">
<span class="m-text m-primary">gambhīraṁ suppakāsitaṁ;</span><br />
</p>
<p id="tha-ap521c19p3">
<span class="m-text m-primary">Phassayitvā viharāmi,</span><br />
</p>
<p id="tha-ap521c19p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c20p1">
<span class="m-text m-primary">Vimokkhe aṭṭha phusitvā,</span><br />
</p>
<p id="tha-ap521c20p2">
<span class="m-text m-primary">viharāmi anāsavo;</span><br />
</p>
<p id="tha-ap521c20p3">
<span class="m-text m-primary">Ātāpī nipako cāhaṁ,</span><br />
</p>
<p id="tha-ap521c20p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c21p1">
<span class="m-text m-primary">Ye phalaṭṭhā buddhaputtā,</span><br />
</p>
<p id="tha-ap521c21p2">
<span class="m-text m-primary">khīṇadosā mahāyasā;</span><br />
</p>
<p id="tha-ap521c21p3">
<span class="m-text m-primary">Ahamaññataro tesaṁ,</span><br />
</p>
<p id="tha-ap521c21p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c22p1">
<span class="m-text m-primary">Abhiññāpāramiṁ gantvā,</span><br />
</p>
<p id="tha-ap521c22p2">
<span class="m-text m-primary">sukkamūlena codito;</span><br />
</p>
<p id="tha-ap521c22p3">
<span class="m-text m-primary">Sabbāsave pariññāya,</span><br />
</p>
<p id="tha-ap521c22p4">
<span class="m-text m-primary">viharāmi anāsavo.</span><br />
</p>
<p id="tha-ap521c23p1">
<span class="m-text m-primary">Tevijjā iddhipattā ca,</span><br />
</p>
<p id="tha-ap521c23p2">
<span class="m-text m-primary">buddhaputtā mahāyasā;</span><br />
</p>
<p id="tha-ap521c23p3">
<span class="m-text m-primary">Dibbasotasamāpannā,</span><br />
</p>
<p id="tha-ap521c23p4">
<span class="m-text m-primary">tesaṁ aññataro ahaṁ.</span><br />
</p>
<p id="tha-ap521c24p1">
<span class="m-text m-primary">Satasahassito kappe,</span><br />
</p>
<p id="tha-ap521c24p2">
<span class="m-text m-primary">yaṁ phalaṁ adadiṁ tadā;</span><br />
</p>
<p id="tha-ap521c24p3">
<span class="m-text m-primary">Duggatiṁ nābhijānāmi,</span><br />
</p>
<p id="tha-ap521c24p4">
<span class="m-text m-primary">phaladānassidaṁ phalaṁ.</span><br />
</p>
<p id="tha-ap521c25p1">
<span class="m-text m-primary">Kilesā jhāpitā mayhaṁ,</span><br />
</p>
<p id="tha-ap521c25p2">
<span class="m-text m-primary">…pe…</span><br />
</p>
<p id="tha-ap521c25p3">
<span class="m-text m-primary">viharāmi anāsavo.</span><br />
</p>
<p id="tha-ap521c26p1">
<span class="m-text m-primary">Svāgataṁ vata me āsi,</span><br />
</p>
<p id="tha-ap521c26p2">
<span class="m-text m-primary">…pe…</span><br />
</p>
<p id="tha-ap521c26p3">
<span class="m-text m-primary">kataṁ buddhassa sāsanaṁ.</span><br />
</p>
<p id="tha-ap521c27p1">
<span class="m-text m-primary">Paṭisambhidā catasso,</span><br />
</p>
<p id="tha-ap521c27p2">
<span class="m-text m-primary">…pe…</span><br />
</p>
<p id="tha-ap521c27p3">
<span class="m-text m-primary">kataṁ buddhassa sāsanaṁ”.</span><br />
</p>
<p id="tha-ap521c28p1">
<span class="m-text m-primary">Itthaṁ sudaṁ āyasmā sabbaphaladāyako thero imā gāthāyo abhāsitthāti.</span><br />
</p>
<p id="tha-ap521c29p1">
<span class="m-text m-primary">Sabbaphaladāyakattherassāpadānaṁ navamaṁ.</span><br />
</p>
</section>
</section>
<!-- /content -->
      </div>
    </div>
  </div>
</article>
</main>
<footer><nav>
  <div class="m-container">
    <div class="m-row">
      <div class="m-col-l-10 m-push-l-1">
        <p>Theravadan. Powered by <a href="https://getpelican.com">Pelican</a> and <a href="https://mcss.mosra.cz">m.css</a>.</p>
      </div>
    </div>
  </div>
</nav></footer>
</body>
</html>